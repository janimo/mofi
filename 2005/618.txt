PARTEA

Anul 173 (XVII) — Nr. 618

I

LEGI, DECRETE, HOTĂRÂRI ȘI ALTE ACTE

Vineri, 15 iulie 2005

SUMAR

Nr.

Pagina

Nr.
ORDONANȚE ALE GUVERNULUI ROMÂNIEI

LEGI ȘI DECRETE
230.

616.

Pagina

— Lege privind modificarea și completarea Legii
nr. 656/2002 pentru prevenirea și sancționarea
spălării banilor ...........................................................

76.
1–6

— Decret pentru promulgarea Legii privind
modificarea și completarea Legii nr. 656/2002
pentru prevenirea și sancționarea spălării banilor ...

LEGI

— Ordonanță de urgență pentru modificarea
art. 26 alin. (3) din Legea nr. 90/2001 privind
organizarea și funcționarea Guvernului României și

7

ȘI

a ministerelor ...........................................................

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind modificarea și completarea Legii nr. 656/2002
pentru prevenirea și sancționarea spălării banilor
Parlamentul României adoptă prezenta lege.

Art. I. — Legea nr. 656/2002 pentru prevenirea și
sancționarea spălării banilor, publicată în Monitorul Oficial
al României, Partea I, nr. 904 din 12 decembrie 2002, cu
modificările ulterioare, se modifică și se completează după
cum urmează:
1. Titlul legii va avea următorul cuprins:
îL E G E
pentru prevenirea și sancționarea spălării banilor,
precum și pentru instituirea unor măsuri de prevenire
și combatere a finanțării actelor de terorism“

2. Articolul 1 va avea următorul cuprins:
îArt. 1. — Prezenta lege instituie măsuri de prevenire și
combatere a spălării banilor, precum și unele măsuri privind
prevenirea și combaterea finanțării actelor de terorism.“
3. La articolul 2, după litera a) se introduce litera a1) cu
următorul cuprins:
îa 1 ) prin finanțarea actelor de terorism se înțelege
infracțiunea prevăzută la art. 36 din Legea nr. 535/2004
privind prevenirea și combaterea terorismului;“.

2

MONITORUL OFICIAL AL ROMÂNIEI, PARTEA I, Nr. 618/15.VII.2005

4. La articolul 2, litera c) va avea următorul cuprins:
îc) prin tranzacție suspectă se înțelege operațiunea care,
prin natura ei și caracterul neobișnuit în raport cu
activitățile clientului uneia dintre persoanele prevăzute la
art. 8, trezește suspiciunea de spălare a banilor sau de
finanțare a actelor de terorism;“.
5. La articolul 2, după litera c) se introduce litera d) cu
următorul cuprins:
îd) prin transferuri externe în și din conturi se înțelege
operațiunile de plăți și încasări efectuate între persoane
aflate pe teritoriul României și persoane aflate în
străinătate.“
6. La articolul 3, alineatul (1) va avea următorul
cuprins:
îArt. 3. — (1) De îndată ce salariatul unei persoane
juridice sau una dintre persoanele fizice prevăzute la art. 8
are suspiciuni că o operațiune ce urmează să fie efectuată
are ca scop spălarea banilor sau finanțarea actelor de
terorism, va informa persoana desemnată conform art. 14
alin. (1), care va sesiza imediat Oficiul Național de
Prevenire și Combatere a Spălării Banilor, denumit în
continuare Oficiul. Acesta va confirma primirea sesizării.“
7. La articolul 3, după alineatul (1) se introduce
alineatul (11) cu următorul cuprins:
î(11) Banca Națională a României, Comisia Națională a
Valorilor Mobiliare sau Comisia de Supraveghere a
Asigurărilor va informa de îndată Oficiul cu privire la
autorizarea ori refuzul autorizării operațiunilor prevăzute la
art. 28 din Legea nr. 535/2004 privind prevenirea și
combaterea terorismului, comunicând și motivul pentru care
s-a dispus soluția respectivă.“
8. La articolul 3, alineatele (2) și (3) vor avea următorul
cuprins:
î(2) Dacă Oficiul consideră necesar, poate dispune,
motivat, suspendarea efectuării operațiunii pe o perioadă
de 3 zile lucrătoare. Suma pentru care s-a dispus
suspendarea operațiunii rămâne blocată în contul titularului
până la expirarea perioadei pentru care s-a dispus
suspendarea sau, după caz, până la dispunerea altei
măsuri de către Parchetul de pe lângă Înalta Curte de
Casație și Justiție, în condițiile legii.
(3) Dacă Oficiul consideră că perioada de 3 zile
lucrătoare nu este suficientă, poate solicita, motivat, înainte
de expirarea acestui termen, Parchetului de pe lângă Înalta
Curte de Casație și Justiție prelungirea suspendării
efectuării operațiunii cu cel mult 4 zile lucrătoare. Parchetul
de pe lângă Înalta Curte de Casație și Justiție poate
autoriza o singură dată prelungirea solicitată sau, după
caz, poate dispune încetarea suspendării operațiunii.“
9. La articolul 4 se introduce alineatul (2) cu următorul
cuprins:
î(2) Persoanele prevăzute la art. 8, care constată că o
operațiune sau mai multe operațiuni care au fost efectuate
în contul unui client prezintă indicii de anomalie pentru
activitatea acestui client ori pentru tipul operațiunii în
cauză, vor sesiza de îndată Oficiul, dacă există suspiciuni
că abaterile de la normalitate au ca scop spălarea banilor
sau finanțarea actelor de terorism.“

10. La articolul 5, alineatele (1) și (4) vor avea următorul
cuprins:
îArt. 5. — (1) Oficiul poate cere persoanelor menționate
la art. 8, precum și instituțiilor competente datele și
informațiile necesare îndeplinirii atribuțiilor stabilite de lege.
Informațiile în legătură cu sesizările primite potrivit art. 3 și
4 au caracter de secret de serviciu.
............................................................................................
(4) Oficiul poate face schimb de informații, în baza
reciprocității, cu instituții străine care au funcții
asemănătoare și care au obligația păstrării secretului în
condiții similare, dacă asemenea comunicări sunt făcute în
scopul prevenirii și combaterii spălării banilor sau a
finanțării actelor de terorism.“
11. La articolul 6, alineatul (1) va avea următorul
cuprins:
îArt. 6. — (1) Oficiul va proceda la analizarea și
prelucrarea informațiilor, iar atunci când se constată
existența unor indicii temeinice de spălare a banilor sau de
finanțare a actelor de terorism, va sesiza de îndată
Parchetul de pe lângă Înalta Curte de Casație și Justiție.
În situația în care se constată finanțarea unor acte de
terorism, va sesiza de îndată și Serviciul Român de
Informații cu privire la operațiunile suspecte de finanțare a
actelor de terorism.“
12. La articolul 6, după alineatul (1) se introduce
alineatul (11) cu următorul cuprins:
î(11) Identitatea persoanei fizice care, în conformitate cu
art. 14 alin. (1), a sesizat Oficiul nu poate fi dezvăluită în
cuprinsul sesizării.“
13. La articolul 6, alineatele (2), (3), (4) și (6) vor avea
următorul cuprins:
î(2) Dacă în urma analizării și prelucrării informațiilor
primite de Oficiu nu se constată existența unor indicii
temeinice de spălare a banilor sau de finanțare a actelor
de terorism, Oficiul păstrează informațiile în evidență.
(3) Dacă informațiile prevăzute la alin. (2) nu sunt
completate timp de 10 ani, ele se clasează în cadrul
Oficiului.
(4) După primirea sesizărilor, Parchetul de pe lângă
Înalta Curte de Casație și Justiție poate solicita, motivat,
Oficiului completarea acestora. Solicitarea poate fi efectuată
și de parchetele de pe lângă curțile de apel sau de pe
lângă tribunale ori, după caz, de Parchetul Național
Anticorupție, în cazurile repartizate spre soluționare de
Parchetul de pe lângă Înalta Curte de Casație și Justiție.
............................................................................................
(6) Parchetul de pe lângă Înalta Curte de Casație și
Justiție sau, după caz, Parchetul Național Anticorupție va
comunica trimestrial stadiul de rezolvare a sesizărilor
transmise, precum și cuantumul sumelor aflate în conturile
persoanelor fizice sau juridice pentru care s-a dispus
blocarea, ca urmare a suspendărilor efectuate.“
14. La articolul 6, după alineatul (6) se introduc
alineatele (7) și (8) cu următorul cuprins:
î(7) Oficiul va furniza persoanelor fizice și juridice
prevăzute la art. 8, precum și autorităților cu atribuții de

MONITORUL OFICIAL AL ROMÂNIEI, PARTEA I, Nr. 618/15.VII.2005
control financiar și celor de supraveghere prudențială,
printr-o procedură considerată adecvată, informații generale
privind tranzacțiile suspecte și tipologiile de spălare a
banilor și de finanțare a actelor de terorism.
(8) După primirea rapoartelor privind tranzacțiile
suspecte, în cazul în care se constată existența unor indicii
temeinice de săvârșire a altor infracțiuni decât cele de
spălare a banilor sau de finanțare a actelor de terorism,
Oficiul va sesiza de îndată organul competent.“
15. La articolul 8, literele a)—c) și litera e) vor avea
următorul cuprins:
îa) băncile, sucursalele băncilor străine, instituțiile de
credit și sucursalele din România ale instituțiilor de credit
străine;
b) instituțiile financiare, cum sunt: fonduri de investiții,
societăți de investiții, societăți de administrare a investițiilor,
societăți de depozitare, de custodie, societăți de servicii de
investiții financiare, fonduri de pensii și alte asemenea
fonduri, care îndeplinesc următoarele operațiuni: creditarea,
incluzând creditul de consum, creditul ipotecar, factoringul,
finanțarea tranzacțiilor comerciale, inclusiv forfetarea,
leasingul financiar, operațiuni de plăți, emiterea și
administrarea unor mijloace de plată, cărți de credit, cecuri
de călătorie și altele asemenea, acordarea sau asumarea
de garanții și subscrierea de angajamente, tranzacții pe
cont propriu sau în contul clienților prin intermediul
instrumentelor pieței monetare, cecuri, ordine de plată,
certificate de depozite, schimb valutar, produse financiare
derivate, instrumente financiare legate de cursul valutar ori
de rata dobânzilor, valori mobiliare, participarea la emiterea
de acțiuni și oferirea de servicii legate de aceste emisiuni,
consultanță acordată întreprinderilor în probleme de
structură a capitalului, strategia industrială, consultanță și
servicii în domeniul fuziunilor și al achizițiilor de
întreprinderi, intermedierea pe piețele interbancare,
administrarea de portofolii și consultanță în acest domeniu,
custodia și administrarea valorilor mobiliare, precum și
sucursalele din România ale instituțiilor financiare străine;
c) societățile de asigurări și reasigurări, precum și
sucursalele din România ale societăților de asigurări și
reasigurări străine;
............................................................................................
e) auditorii, persoanele fizice și juridice care acordă
consultanță fiscală, contabilă ori financiar-bancară;“.
16. La articolul 8, după litera e) se introduce litera e1)
cu următorul cuprins:
îe 1 ) notarii publici, avocații și alte persoane care
exercită profesii juridice liberale, în cazul în care acordă
asistență în întocmirea sau perfectarea de operațiuni pentru
clienții lor privind cumpărarea ori vânzarea de bunuri
imobile, acțiuni sau părți sociale ori elemente ale fondului
de comerț, administrarea instrumentelor financiare sau a
altor bunuri ale clienților, constituirea sau administrarea de
conturi bancare, de economii ori de instrumente financiare,
organizarea procesului de subscriere a aporturilor necesare
constituirii, funcționării sau administrării unei societăți
comerciale, constituirea, administrarea ori conducerea

3

societăților comerciale, organismelor de plasament colectiv
în valori mobiliare sau a altor structuri similare, precum și
în cazul în care își reprezintă clienții în orice operațiune cu
caracter financiar ori vizând bunuri imobile;“.
17. La articolul 8, litera i) va avea următorul cuprins:
îi) Trezoreria Statului și autoritățile vamale;“.
18. La articolul 8, după litera j) se introduce litera j1) cu
următorul cuprins:
îj1) asociațiile și fundațiile.“
19. La articolul 8 se introduce alineatul (2) cu următorul
cuprins:
î(2) Nu intră sub incidența prezentei legi persoanele
prevăzute la alin. (1) lit. e) și e1), cu privire la informațiile
pe care le primesc sau le obțin de la unul dintre clienții
lor, în cursul determinării situației juridice a acestuia sau al
apărării ori reprezentării acestuia în cadrul unor proceduri
judiciare ori în legătură cu acestea, inclusiv al acordării de
consultanță cu privire la declanșarea unor proceduri
judiciare, indiferent dacă aceste informații au fost primite
sau obținute înainte, în timpul ori după încheierea
procedurilor.“
20. La articolul 9, alineatul (3) va avea următorul
cuprins:
î(3) De îndată ce există o informație că prin operațiune
se urmărește spălarea banilor sau finanțarea actelor de
terorism, se va proceda la identificarea clienților, chiar dacă
valoarea operațiunii este mai mică decât limita minimă
stabilită la alin. (2).“
21. La articolul 9, după alineatul (5) se introduc
alineatele (6) și (7) cu următorul cuprins:
î(6) Autoritățile de supraveghere prudențială a
persoanelor prevăzute la art. 8 emit, potrivit competenței
lor, norme privind măsurile necesare pentru stabilirea
identității clienților în cazul operațiunilor desfășurate între
persoane care nu sunt prezente fizic la efectuarea
acestora.
(7) Autoritățile de supraveghere prudențială și cele de
control financiar al persoanelor prevăzute la art. 8 emit,
potrivit competenței lor, norme privind standardele de
cunoaștere a clientelei.“
22. Articolul 11 va avea următorul cuprins:
îArt. 11. — În cazul în care există informații referitoare
la clienții prevăzuți la art. 9 și 10, în sensul că tranzacția
nu se desfășoară în nume propriu, persoanele fizice și
juridice menționate la art. 8 vor lua măsuri pentru a obține
date despre adevărata identitate a persoanei în interesul
ori în numele căreia acționează acești clienți, inclusiv de la
Oficiu.“
23. La articolul 12, alineatul (3) va avea următorul
cuprins:
î(3) Cerințele de identificare a clienților nu se impun
dacă s-a stabilit că plata se va face prin debitarea unui
cont deschis pe numele clientului la o instituție de credit
sau financiară din România, dintr-un stat membru al Uniunii
Europene ori la un sediu secundar dintr-un stat membru al
Uniunii Europene al unei instituții de credit sau financiare
dintr-un stat terț.“

4

MONITORUL OFICIAL AL ROMÂNIEI, PARTEA I, Nr. 618/15.VII.2005

24. La articolul 12, după alineatul (3) se introduce
alineatul (4) cu următorul cuprins:
î(4) Cerințele de identificare a clientului nu se impun
dacă acesta este o instituție de credit sau financiară din
România, dintr-un stat membru al Uniunii Europene, o
sucursală dintr-un stat membru al Uniunii Europene a unei
instituții de credit ori financiare dintr-un stat terț sau, după
caz, o instituție de credit ori financiară dintr-un stat terț,
care impune cerințe de identificare similare cu cele
prevăzute de legea română.“
25. La articolul 14, după alineatul (1) se introduce
alineatul (11) cu următorul cuprins:
î(11) Instituțiile financiare au obligația de a desemna un
ofițer de conformitate la nivelul conducerii executive, care
va avea atribuții în legătură cu:
a) dezvoltarea de politici interne, proceduri și control,
pentru asigurarea de standarde ridicate la angajarea
personalului;
b) desfășurarea de programe de pregătire profesională
continuă;
c) implementarea procedurilor de control pentru testarea
sistemului.“
26. La articolul 14, alineatul (2) va avea următorul
cuprins:
î(2) Persoanele desemnate conform alin. (1) și (1 1)
răspund pentru îndeplinirea sarcinilor stabilite în aplicarea
prezentei legi.“
27. La articolul 16, alineatul (1) va avea următorul
cuprins:
îArt. 16. — (1) Persoanele juridice prevăzute la art. 8,
precum și structurile de conducere ale profesiilor juridice
liberale vor stabili proceduri și metode adecvate de control
intern, pentru a preveni și a împiedica spălarea banilor și
finanțarea actelor de terorism, și vor asigura instruirea
angajaților pentru recunoașterea operațiunilor care pot fi
legate de spălarea banilor sau de finanțarea actelor de
terorism și luarea măsurilor imediate ce se impun în
asemenea situații.“
28. La articolul 16, după alineatul (1) se introduce
alineatul (11) cu următorul cuprins:
î(11) Structurile de conducere ale profesiilor liberale vor
încheia cu Oficiul, în termen de 60 de zile de la intrarea
în vigoare a prezentei legi, protocoale de colaborare.“
29. La articolul 17, alineatul (1) va avea următorul
cuprins:
îArt. 17. — (1) Autoritățile cu atribuții de control
financiar, conform legii, și cele de supraveghere prudențială
a persoanelor prevăzute la art. 8 vor verifica și vor
controla, în cadrul atribuțiilor de serviciu, modul de aplicare
a prevederilor prezentei legi, iar atunci când din datele
obținute rezultă suspiciuni de spălare a banilor, de
finanțare a actelor de terorism sau alte încălcări ale
dispozițiilor prezentei legi, vor informa de îndată Oficiul.“
30. La articolul 17, după alineatul (2) se introduce
alineatul (3) cu următorul cuprins:
î(3) Obligația prevăzută la alin. (1) se aplică și
Autorității Naționale a Vămilor cu privire la persoanele care

trec frontiera de stat a României având asupra lor numerar
sau titluri de valoare care depășesc echivalentul în lei a
10.000 euro.“
31. La articolul 18, alineatul (2) va avea următorul
cuprins:
î(2) Persoanele prevăzute la art. 8 și salariații acestora
au obligația de a nu transmite, în afara condițiilor
prevăzute de lege, informațiile deținute în legătură cu
spălarea banilor și finanțarea actelor de terorism și de a
nu avertiza clienții cu privire la sesizarea Oficiului.“
32. La articolul 19, alineatele (2) și (4) vor avea
următorul cuprins:
î(2) Oficiul are ca obiect de activitate prevenirea și
combaterea spălării banilor și a finanțării actelor de
terorism, scop în care primește, analizează, prelucrează
informații și sesizează, în condițiile art. 6 alin. (1),
Parchetul de pe lângă Înalta Curte de Casație și Justiție.
............................................................................................
(4) Oficiul este condus de un președinte, numit de
Guvern din rândul membrilor plenului Oficiului, care are
calitatea de ordonator principal de credite, ajutat de
3 consilieri.“
33. Articolul 20 va avea următorul cuprins:
îArt. 20. — (1) Salarizarea membrilor plenului și a
personalului Oficiului, nomenclatorul de funcții, condițiile de
vechime și studii pentru încadrarea și promovarea
personalului sunt prevăzute în anexa care face parte
integrantă din prezenta lege.
(2) Membrii plenului și personalul Oficiului au toate
drepturile și obligațiile prevăzute în reglementările legale
menționate în anexa la prezenta lege.
(3) Persoanele care, potrivit legii, gestionează informații
clasificate beneficiază de un spor de 25% acordat pentru
gestionarea datelor și informațiilor clasificate.“
34. La articolul 22, alineatele (1) și (2) vor avea
următorul cuprins:
îArt. 22. — (1) Constituie contravenție următoarele
fapte:
a) nerespectarea obligațiilor prevăzute la art. 3 alin. (1),
(6) și (7) și la art. 4;
b) nerespectarea obligațiilor prevăzute la art. 5 alin. (2),
art. 9, art. 11, art. 13—15, art. 16 alin. (1) și la art. 17.
(2) Contravențiile prevăzute la alin. (1) lit. a) se
sancționează cu amendă de la 100.000.000 lei la
300.000.000 lei, iar contravențiile prevăzute la alin. (1)
lit. b) se sancționează cu amendă de la 150.000.000 lei la
500.000.000 lei.“
35. După articolul 24 se introduce articolul 24 1 cu
următorul cuprins:
îArt. 241. — În cazul în care s-a săvârșit o infracțiune
de spălare a banilor sau de finanțare a actelor de terorism,
luarea măsurilor asigurătorii este obligatorie.“
36. Articolul 25 va avea următorul cuprins:
îArt. 25. — (1) În cazul infracțiunilor de spălare a
banilor și de finanțare a actelor de terorism se aplică
dispozițiile art. 118 din Codul penal privind confiscarea
bunurilor.

5

MONITORUL OFICIAL AL ROMÂNIEI, PARTEA I, Nr. 618/15.VII.2005
(2) Dacă bunurile supuse confiscării nu se găsesc, se
confiscă echivalentul lor în bani sau bunurile dobândite în
locul acestora.
(3) Veniturile sau alte beneficii materiale obținute din
bunurile prevăzute la alin. (2) se confiscă.
(4) Dacă bunurile supuse confiscării nu pot fi
individualizate față de bunurile dobândite în mod legal, se
confiscă bunuri până la concurența valorii bunurilor supuse
confiscării.
(5) Dispozițiile alin. (4) se aplică în mod corespunzător
și veniturilor sau altor beneficii materiale obținute din
bunurile supuse confiscării, ce nu pot fi individualizate față
de bunurile dobândite în mod legal.
(6) Pentru a garanta ducerea la îndeplinire a confiscării
bunurilor, este obligatorie luarea măsurilor asigurătorii
prevăzute de Codul de procedură penală.“
37. Articolul 26 va avea următorul cuprins:
îArt. 26. — În cazul infracțiunilor prevăzute la art. 23 și
24, precum și în cazul infracțiunii de finanțare a actelor de
terorism, secretul bancar și secretul profesional nu sunt
opozabile organelor de urmărire penală și nici instanțelor
de judecată. Datele și informațiile solicitate de procuror sau
de instanța de judecată se comunică de către persoanele
prevăzute la art. 8, la cererea scrisă a organelor de
cercetare penală, cu autorizarea procurorului ori a
procurorului sau a instanței.“
38. Articolul 27 va avea următorul cuprins:
îArt. 27. — (1) Când sunt indicii temeinice cu privire la
săvârșirea infracțiunii de spălare a banilor sau de finanțare
a actelor de terorism, în scopul strângerii de probe sau al
identificării faptuitorului pot fi dispuse următoarele măsuri:

a) punerea sub supraveghere a conturilor bancare și a
conturilor asimilate acestora;
b) punerea sub supraveghere, interceptarea sau
înregistrarea comunicațiilor;
c) accesul la sisteme informatice.
(2) Măsura prevăzută la alin. (1) lit. a) poate fi dispusă
de procuror pe o durată de cel mult 30 de zile. Pentru
motive temeinice, această măsură poate fi prelungită de
procuror prin ordonanță motivată, fiecare prelungire
neputând depăși 30 de zile. Durata maximă a măsurii
dispuse este de 4 luni.
(3) Măsurile prevăzute la alin. (1) lit. b) și c) pot fi
dispuse de judecător, potrivit dispozițiilor art. 911—916 din
Codul de procedură penală, care se aplică în mod
corespunzător.
(4) Procurorul poate dispune să i se comunice
înscrisuri, documente bancare, financiare ori contabile, în
condițiile prevăzute la alin. (1).“
39. După articolul 27 se introduce articolul 27 1 cu
următorul cuprins:
îArt. 271. — În cazul în care există indicii temeinice și
concrete că s-a săvârșit sau că se pregătește săvârșirea
unei infracțiuni de spălare a banilor ori de finanțare a
actelor de terorism, care nu poate fi descoperită sau ai
cărei făptuitori nu pot fi identificați prin alte mijloace, pot fi
folosiți, în vederea strângerii datelor privind existența
infracțiunii și identificarea făptuitorilor, investigatori sub
acoperire, în condițiile prevăzute de Codul de procedură
penală.“
40. Anexa va avea următorul cuprins:
îANEXĂ

SALARIZAREA

membrilor plenului și personalului Oficiului Național de Prevenire și Combatere a Spălării Banilor
Nr.
crt.

1.

Funcția

Președinte

Nivelul
studiilor

Reglementarea legală în funcție
de care se face salarizarea

Vechimea
în specialitate

S

Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt.

10 ani în funcții
economice sau
juridice
10 ani în funcții
economice sau
juridice
—

2.

Membru al plenului

S

3.

Consilier al președintelui

S

4.

Director

S

5.

6.

Șef serviciu

Analist financiar gradul I

S

S

2

3

4
—
5
—
9

18

8 ani în funcții
economice sau
juridice

6

MONITORUL OFICIAL AL ROMÂNIEI, PARTEA I, Nr. 618/15.VII.2005

Nr.
crt.

Funcția

Nivelul
studiilor

Reglementarea legală în funcție
de care se face salarizarea

7.

Analist financiar gradul II

S

8.

Analist financiar gradul III

S

9.

Analist financiar gradul IV

S

10.

Asistent analist treapta I

M

11.

Asistent analist treapta II

M

Coeficientul de multiplicare prevăzut
în Legea nr. 50/1996, anexa nr. 2
cap. A nr. crt. 14

12.

Șofer IA

M

13.

Muncitor necalificat

Nivelul de salarizare prevăzut
în Ordonanța de urgență a Guvernului
nr. 24/2000, anexa V/2
Nivelul de salarizare prevăzut
în Ordonanța de urgență a Guvernului
nr. 24/2000, anexa V/2

M/G

Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt. 23
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt. 24
Coeficientul de multiplicare prevăzut
în Ordonanța de urgență a Guvernului
nr. 177/2002, anexa nr. 1 cap. A nr. crt. 29
Coeficientul de multiplicare prevăzut
în Legea nr. 50/1996, anexa nr. 2
cap. A nr. crt. 13

Vechimea
în specialitate

6 ani în funcții
economice sau
juridice
4 ani în funcții
economice sau
juridice
2 ani în funcții
economice sau
juridice
7 ani în funcții
auxiliare juridice,
economice sau
administrative
4 ani în funcții
auxiliare juridice,
economice sau
administrative
—

—

N O T Ă:

Pentru activitatea informatică se pot angaja în funcția de analist financiar absolvenți ai instituțiilor de învățământ
superior de profil informatic.“
Art. II. — Prezenta lege intră în vigoare la 30 de zile
de la data publicării în Monitorul Oficial al României,
Partea I.
Art. III. — Legea nr. 656/2002 pentru prevenirea și
sancționarea spălării banilor, publicată în Monitorul Oficial
al României, Partea I, nr. 904 din 12 decembrie 2002, cu
modificările ulterioare, precum și cu modificările și
completările aduse prin prezenta lege, se va republica în

Monitorul Oficial al României, Partea I, dându-se textelor o
nouă numerotare.
Prezenta lege transpune Directiva nr. 2001/97/EC a
Parlamentului European și a Consiliului European privind
modificarea Directivei Consiliului nr. 91/308/EEC pentru
prevenirea utilizării sistemului financiar în scopul spălării
banilor, publicată în Jurnalul Oficial al Comunităților
Europene nr. L344/76 din 28 decembrie 2001.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.

p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 iulie 2005.
Nr. 230.

MONITORUL OFICIAL AL ROMÂNIEI, PARTEA I, Nr. 618/15.VII.2005

7

PREȘEDINTELE ROMÂNIEI

DECRET
pentru promulgarea Legii privind modificarea și completarea
Legii nr. 656/2002 pentru prevenirea și sancționarea
spălării banilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind modificarea și completarea
Legii nr. 656/2002 pentru prevenirea și sancționarea spălării banilor și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 12 iulie 2005.
Nr. 616.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea art. 26 alin. (3) din Legea nr. 90/2001
privind organizarea și funcționarea Guvernului României și a ministerelor
Potrivit art. 110 din Constituția României, republicată, îGuvernul al cărui mandat a încetat potrivit alineatelor (1) și
(2) — respectiv, pe perioada interimatului — îndeplinește numai actele necesare pentru administrarea treburilor publice, până
la depunerea jurământului de membrii noului Guvern“.
În conformitate cu prevederile art. 26 alin. (3) din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, îÎn cazul încetării mandatului sau, în
condițiile prevăzute de Constituție, până la depunerea jurământului de către membrii noului Guvern, Guvernul continuă să
îndeplinească numai actele cu caracter individual sau normativ, necesare pentru administrarea treburilor publice, fără a
promova politici noi. În această perioadă Guvernul nu poate emite ordonanțe și nu poate iniția proiecte de lege“.
Deși teza ultimă a alin. (3) al art. 26 din Legea nr. 90/2001, cu modificările și completările ulterioare, instituie
interdicția pentru Guvern, pe perioada interimatului, de a emite ordonanțe (atât simple, cât și de urgență) și de a iniția
proiecte de lege, această interdicție, care nu este prevăzută la art. 110 din Constituția României, republicată, devine,
practic, inaplicabilă în anumite situații dintre care pot fi enumerate, cu titlu de exemplu:
a) adoptarea unor măsuri care sunt necesare pentru respectarea angajamentelor asumate de România față de
Uniunea Europeană și alte organisme internaționale;
b) adoptarea unor reglementări în domeniul bugetar privind administrarea, repartizarea și utilizarea veniturilor și
cheltuielilor bugetare;
c) în cazul producerii unor evenimente ale căror efecte nu pot fi înlăturate decât prin măsuri stabilite de acte
normative cu forță juridică de lege.
În aceste condiții, este necesar ca Executivul, pe perioada interimatului, să poată promova acte normative cu
putere juridică de lege, cel puțin pentru cele trei situații menționate, cu totul excepționale, a căror reglementare trebuie
realizată în regim de urgență.

8

MONITORUL OFICIAL AL ROMÂNIEI, PARTEA I, Nr. 618/15.VII.2005

Neadoptarea prezentei ordonanțe de urgență ar avea consecințe grave în cazurile în care Guvernul, pe perioada
interimatului, nu ar putea interveni în plan legislativ pentru aceste situații, a căror reglementare impune promovarea unor
acte normative cu putere juridică de lege.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (3) al articolului 26 din Legea
nr. 90/2001 privind organizarea și funcționarea Guvernului
României și a ministerelor, publicată în Monitorul Oficial al
României, Partea I, nr. 164 din 2 aprilie 2001, cu
modificările și completările ulterioare, se modifică și va
avea următorul cuprins:
î(3) În cazul încetării mandatului sau, în condițiile
prevăzute de Constituție, până la depunerea jurământului
de către membrii noului Guvern, Guvernul continuă să
îndeplinească numai actele cu caracter individual sau
normativ, necesare pentru administrarea treburilor publice,

fără a promova politici noi. În această perioadă Guvernul
nu poate emite ordonanțe și nu poate iniția proiecte de
lege, cu excepția celor care sunt necesare pentru
respectarea angajamentelor asumate de România față de
Uniunea Europeană și alte organisme internaționale, a
celor necesare în domeniul bugetar privind administrarea,
repartizarea și utilizarea veniturilor și cheltuielilor bugetare,
precum și a celor necesare în cazul producerii unor
evenimente ale căror efecte nu pot fi înlăturate decât prin
măsuri stabilite de acte normative cu forță juridică de
lege.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul justiției,
Maria Cristina Manda,
secretar de stat
Ministrul finanțelor publice,
Ionel Popescu
București, 12 iulie 2005.
Nr. 76.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 618/15.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044562]
ISSN 1453—4495

