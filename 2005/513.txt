PARTEA

Anul 173 (XVII) — Nr. 513

I

Joi, 16 iunie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

1–4

HOTĂRÂRI ALE GUVERNULUI ROMÂNIEI
— Hotărâre privind aprobarea plății contribuției
financiare a României pentru participarea în anul
2005 la Programul comunitar Customs 2007 .......

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
22.

— Ordin al președintelui Autorității Naționale de
Reglementare în Domeniul Energiei pentru
aprobarea Contractului-cadru de vânzare/
cumpărare a energiei electrice, încheiat între
[producător de energie electrică] și [furnizorul
consumatorilor captivi]...............................................

DECIZII

ALE

Pagina

23.

Decizia nr. 242 din 10 mai 2005 referitoare la excepția
de neconstituționalitate a prevederilor art. 20 din
Legea nr. 146/1997 privind taxele judiciare de
timbru și ale Legii nr. 64/1995 privind procedura
reorganizării judiciare și a falimentului ..................

535.

Nr.

5–6

CURȚII

— Ordin al președintelui Autorității Naționale de
Reglementare în Domeniul Energiei privind
aprobarea Contractului-cadru de vânzare/
cumpărare a energiei electrice pentru acoperirea
consumului propriu tehnologic al rețelelor electrice
de distribuție, încheiat între [producător de energie]
și [operator de distribuție] .......................................
462/67. — Ordin al președintelui Autorității Naționale de
Reglementare în Domeniul Gazelor Naturale și al
președintelui Agenției Naționale pentru Resurse
Minerale privind abrogarea Ordinului președintelui
Autorității Naționale de Reglementare în Domeniul
Gazelor Naturale și al președintelui Agenției
Naționale pentru Resurse Minerale nr. 873/141/2004
privind stabilirea tarifului reglementat pentru
prestarea serviciului de transport al gazelor
naturale .....................................................................
463. — Ordin al președintelui Autorității Naționale de
Reglementare în Domeniul Gazelor Naturale
privind stabilirea tarifului reglementat pentru
prestarea serviciului de transport al gazelor
naturale .....................................................................

CONSTITUȚIONALE

CURTEA CONSTITUȚIONALĂ

D E C I Z I A Nr. 242
din 10 mai 2005

referitoare la excepția de neconstituționalitate a prevederilor art. 20 din Legea nr. 146/1997
privind taxele judiciare de timbru și ale Legii nr. 64/1995
privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—

judecător
judecător
judecător
procuror
magistrat-asistent

6

7

7–8

2

MONITORUL OFICIAL AL ROMÂNIEI, PARTEA I, Nr. 513/16.VI.2005

Pe rol se află soluționarea excepției de neconstituționalitate
a prevederilor art. 21 din Legea nr. 146/1997 privind taxele
judiciare de timbru și ale Legii nr. 64/1995 privind procedura
reorganizării judiciare și a falimentului, excepție ridicată de
Georgeta Ion și Tarek Hassan Abdel Hady Hassan, prin
mandatar Liga Democratică pentru Dreptate din România,
în Dosarul nr. 841/COM/2004 al Tribunalului Ialomița —
Secția civilă.
La apelul nominal răspunde autoarea excepției în nume
propriu, precum și în calitate de mandatar al părții Tarek
Hassan Abdel Hady Hassan, lipsind celelalte părți.
Procedura de citare a fost legal îndeplinită.
Cauza fiind în stare de judecată, se acordă cuvântul pe
fondul cauzei.
Autoarea excepției solicită admiterea excepției de
neconstituționalitate a prevederilor art. 20 din Legea
nr. 146/1997 privind taxele judiciare de timbru. În esență,
arată că nivelul ridicat al unor taxe judiciare, precum și
faptul că acestea trebuie să fie achitate anticipat, fără a se
ține seama de circumstanțele speciale ale cauzei, încalcă
dreptul de liber acces la justiție garantat de art. 21 din
Constituție. Se mai arată că textul de lege criticat nu
menține un just echilibru între interesul statului de a
colecta taxele de timbru judiciar și interesul particularilor
aflați în situații deosebite din punct de vedere financiar de
a introduce o acțiune în fața instanței. Perioada de plată a
acestor taxe fiind foarte scurtă, impunerea lor constituie o
restrângere disproporționată adusă însuși dreptului de
acces la judecată, ceea ce reprezintă o încălcare a art. 6
paragraful 1 din Convenția pentru apărarea drepturilor
omului și a libertăților fundamentale. În acest sens, invocă
și Hotărârea Curții Europene a Drepturilor Omului din
cauza Kreuz contra Poloniei din 19 iunie 2001.
În ceea ce privește excepția de neconstituționalitate a
Legii nr. 64/1995 privind procedura reorganizării judiciare și
a falimentului, susține, în esență, că acest act normativ
este neconstituțional, deoarece creează o discriminare
nejustificată între creditori și debitori.
Reprezentantul Ministerului Public consideră că excepția
de neconstituționalitate a prevederilor art. 20 din Legea
nr. 146/1997 este neîntemeiată. În acest sens, arată că
Legea fundamentală nu prevede gratuitatea actului de
justiție, astfel încât legiuitorul este liber să stabilească taxe
judiciare de timbru, acoperind pe această cale o parte din
cheltuielile efectuate pentru funcționarea serviciului public al
justiției, obligație impusă de dispozițiile art. 56 alin. (1) din
Constituție.
În ceea ce privește dispozițiile Legii nr. 64/1995 privind
procedura reorganizării judiciare și a falimentului, arată că
excepția de neconstituționalitate este inadmisibilă, în
temeiul art. 29 alin. (1) din Legea nr. 47/1992, deoarece
prevederile legale criticate nu au incidență în soluționarea
cauzei aflate pe rolul instanței de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 10 decembrie 2004, pronunțată în
Dosarul nr. 841/COM/2004, Tribunalul Ialomița — Secția
civilă a sesizat Curtea Constituțională cu excepția de
neconstituționalitate a prevederilor art. 21 din Legea
nr. 146/1997 privind taxele judiciare de timbru și ale Legii
nr. 64/1995 privind procedura reorganizării judiciare și a
falimentului, excepție ridicată de Georgeta Ion și Tarek
Hassan Abdel Hady Hassan, prin mandatar Liga
Democratică pentru Dreptate din România.

În motivarea excepției de neconstituționalitate, autorii
acesteia arată că prevederile art. 21 din Legea
nr. 146/1997 privind taxele judiciare de timbru contravin
dispozițiilor art. 1 alin. (5), art. 16 alin. (1) și (2), art. 20
alin. (2) și ale art. 21 din Constituție, întrucât: înivelul taxelor
stabilite, precum și perioada prin care acestea să fie
plătite, (...) sunt factori ce trebuie luați în calcul pentru a
stabili dacă se poate bucura o persoană fără nici o
posibilitate materială de dreptul de acces și de beneficiul
la o judecată din partea unei instanțe“. Se susține că este
necesară îmenținerea unui just echilibru între interesele
statului de a colecta taxele de timbru judiciar, pe de o
parte, și interesul reclamantei de a introduce o acțiune în
fața instanței, pe de altă parte“. De asemenea îeste
neconstituțională nerespectarea echilibrului între interesul
general al statului și interesul legitim al reclamantei“. În
concluzie, se afirmă că înu poate exista acces liber și
complet la justiție atunci când judecarea unui proces
depinde de suma de bani de care reclamantul nu dispune“.
În ceea ce privește neconstituționalitatea Legii
nr. 64/1995 privind procedura reorganizării judiciare și a
falimentului, se afirmă că prin aceste prevederi legale sunt
încălcate dispozițiile art. 1 alin. (5), art. 16 alin. (1) și (2),
art. 20 alin. (2), art. 21 și ale art. 44 alin. (2) din Constituție.
În esență, se susține că Legea nr. 64/1995 este
neconstituțională prin raportare în special la art. 1 din
Protocolul nr. 1 adițional la Convenția pentru apărarea
drepturilor omului și a libertăților fundamentale. Se mai
arată că jurisprudența Curții Europene a Drepturilor Omului
este obligatorie pentru instanțele de judecată, invocându-se
îDecizia de principiu în materia societăților comerciale dată
de Curtea Europeană a Drepturilor Omului, prin care se
admite că acționarul majoritar se poate pretinde personal
victima unei decizii afectând drepturile patrimoniale ale
societății și că se poate pretinde victima violării art. 6
paragraful 1, chiar dacă problema personalității juridice în
dreptul intern al firmei face obiectul unei contestații
nesoluționate încă“.
Tribunalul Ialomița — Secția civilă arată că din
motivarea excepției rezultă că autorul acesteia se referă la
art. 20 din Legea nr. 146/1997.
Exprimându-și însă opinia în legătură cu prevederile
art. 21 din Legea nr. 146/1997 privind taxele judiciare de
timbru, instanța de judecată consideră că acestea nu
încalcă dispozițiile constituționale invocate. Se arată că
textul de lege criticat, stabilind îcompetența instanțelor
judecătorești de a soluționa unele cazuri de excepție ce
derogă de la regula timbrării acțiunilor în justiție“, creează
îposibilitatea cetățenilor care se află în situațiile
reglementate de art. 74 din Codul de procedură civilă să
acceadă la judecată în fața instanțelor judecătorești“.
În ceea ce privește excepția de neconstituționalitate a
Legii nr. 64/1995, instanța de judecată apreciază că este
neîntemeiată, întrucât îreclamanții nu indică textele de lege
și modul în care acestea contravin Constituției, făcând doar
referire la jurisprudența Curții Europene a Drepturilor
Omului, prin prisma calității lor de acționari la o societate
comercială“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că motivarea excepției de
neconstituționalitate se referă la prevederile art. 20 din
Legea nr. 146/1997, iar în legătură cu neconstituționalitatea
acestui text de lege Curtea Constituțională a statuat că

MONITORUL OFICIAL AL ROMÂNIEI, PARTEA I, Nr. 513/16.VI.2005
îaccesul liber la justiție nu înseamnă gratuitate, (...) fiind
justificat ca persoanele care se adresează autorităților
judecătorești să contribuie la acoperirea cheltuielilor
prilejuite de realizarea actului de justiție“.
În legătură cu prevederile art. 21 alin. (1) din Legea
nr. 146/1997, se arată că acestea reprezintă expresia
respectării principiilor constituționale ale egalității în drepturi
a cetățenilor și liberului acces la justiție. Prevederile
alin. (2) ale art. 21 din lege, corelate cu art. 74—81 din
Codul de procedură civilă, îcompletează cadrul în care
cetățenii aflați în situațiile prevăzute de art. 74 din Codul
de procedură civilă pot accede la judecată în fața
instanțelor judecătorești“, astfel încât înu încalcă, sub nici
un aspect, principiile fundamentale garantate de Constituție“.
În ceea ce privește excepția de neconstituționalitate a
Legii nr. 64/1995, se apreciază că aceasta este
inadmisibilă, deoarece acest act normativ nu este aplicabil
în cauză.
Avocatul Poporului apreciază că prevederile art. 21 din
Legea nr. 146/1997 nu contravin dispozițiilor art. 16 din
Constituție. Se arată că acordarea de înlesniri la plata
taxelor judiciare de timbru dă expresie principiului egalității
în drepturi a cetățenilor, îmaterializând preocuparea
legiuitorului de a complini insuficiența posibilităților materiale
ale celor care apelează la justiție pentru apărarea
drepturilor, libertăților și intereselor lor legitime“. În ceea ce
privește pretinsa încălcare a art. 21 din Constituție, se mai
arată că îprincipiul liberului acces la justiție nu interzice
stabilirea taxelor de timbru în justiție, fiind justificat ca
persoanele care se adresează instanțelor judecătorești să
contribuie la acoperirea cheltuielilor prilejuite de realizarea
actului de justiție.“
Referitor la neconstituționalitatea Legii nr. 64/1995, față
de dispozițiile art. 16 și ale art. 44 din Constituție, se
apreciază că procedura prevăzută de acest act normativ îa
fost instituită de legiuitor ca un mijloc de constrângere a
debitorului, care nu și-a executat voluntar obligațiile de
plată“, asigurându-se astfel îprotecția dreptului de
proprietate a titularilor de creanțe certe, lichide și exigibile“.
Nu poate fi reținută nici încălcarea principiului constituțional
al egalității cetățenilor în fața legii, deoarece îLegea
nr. 64/1995 instituie o procedură specială, aplicabilă în
mod egal tuturor categoriilor de debitori aflați în procedura
reorganizării judiciare și a falimentului“. Se mai arată că
dispozițiile art. 1 și ale art. 20 din Constituție nu au
incidență în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum
rezultă din Încheierea de sesizare a Curții Constituționale
din 10 decembrie 2004, îl constituie prevederile art. 21 din
Legea nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173
din 29 iulie 1997, precum și prevederile Legii nr. 64/1995

3

privind procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004.
În legătură cu excepția de neconstituționalitate a
prevederilor art. 21 din Legea nr. 146/1997, Curtea
constată că, în realitate, din motivarea formulată reiese că
autorii excepției critică dispozițiile art. 20 din lege, astfel
încât prin prezenta decizie urmează să se pronunțe asupra
acestui din urmă text de lege.
Prevederile art. 20 din Legea nr. 146/1997 au fost
modificate prin Ordonanța Guvernului nr. 34/2001 pentru
modificarea și completarea Legii nr. 146/1997 privind taxele
judiciare de timbru, publicată în Monitorul Oficial al
României, Partea I, nr. 511 din 28 august 2001, aprobată
prin Legea nr. 742/2001, publicată în Monitorul Oficial al
României, Partea I, nr. 807 din 17 decembrie 2001. În
urma acestor modificări, prevederile legale criticate au
următoarea redactare:
Art. 20: î(1) Taxele judiciare de timbru se plătesc anticipat.
(2) Dacă taxa judiciară de timbru nu a fost pătită în
cuantumul legal, în momentul înregistrării acțiunii sau cererii,
ori dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul
stabilit se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va
trebui soluționată, în limitele în care taxa judiciară de timbru s-a
plătit în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților
teritoriale subordonate Ministerului Finanțelor Publice în a
căror rază teritorială își are domiciliul sau sediul debitorul,
potrivit legislației privind executarea silită a creanțelor
bugetare.“
În opinia autorului excepției de neconstituționalitate,
prevederile art. 20 din Legea nr. 146/1997 privind taxele
judiciare de timbru contravin dispozițiilor art. 1 alin. (5),
art. 16 alin. (1) și (2), art. 20 alin. (2) și ale art. 21 din
Constituție, al căror conținut este următorul:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 21: î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.

4

MONITORUL OFICIAL AL ROMÂNIEI, PARTEA I, Nr. 513/16.VI.2005

(4) Jurisdicțiile speciale administrative sunt facultative și
gratuite.“
Autorii excepției mai consideră că Legea nr. 64/1995
privind procedura reorganizării judiciare și a falimentului
contravine următoarelor dispoziții constituționale: art. 1
alin. (5), art. 16 alin. (1) și (2), art. 20 alin. (2), art. 21 și
ale art. 44 alin. (2) din Constituție.
În susținerea neconstituționalității prevederilor art. 21 din
Legea nr. 146/1997, autorii excepției invocă și dispozițiile
art. 6 paragraful 1 din Convenția pentru apărarea
drepturilor omului și a libertăților fundamentale.
De asemenea, autorii excepției consideră că Legea
nr. 64/1995 privind procedura reorganizării judiciare și a
falimentului contravine dispozițiilor art. 1 din Protocolul nr. 1
adițional la Convenția pentru apărarea drepturilor omului și a
libertăților fundamentale, precum și ale art. 6 paragraful 1,
ale art. 13 și ale art. 14 din Convenție.
Examinând excepția de neconstituționalitate ridicată,
Curtea reține următoarele:
I. În legătură cu excepția de neconstituționalitate a
prevederilor Legii nr. 64/1995, Curtea constată că aceasta
a fost ridicată într-o cauză având ca obiect acțiunea în
constatarea nulității absolute a vânzării prin licitație publică
a unui imobil-construcție, precum și a actului de adjudecare
a acestuia. Or, potrivit art. 29 alin. (1) din Legea
nr. 47/1992, îCurtea Constituțională decide asupra
excepțiilor (...) privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei (...)“.
Prin urmare, prevederile Legii nr. 64/1995 privind
procedura reorganizării judiciare și a falimentului nu au
aplicabilitate în soluționarea litigiului aflat pe rolul instanței
de judecată, astfel încât excepția de neconstituționalitate a
Legii nr. 64/1995 este inadmisibilă și urmează a fi
respinsă.
II. Prevederile art. 20 din Legea nr. 146/1997 privind
taxele judiciare de timbru au mai făcut obiect al controlului

de constituționalitate, prin raportare la aceleași dispoziții
constituționale, și cu o motivare identică. Prin Decizia
nr. 155 din 17 martie 2005, publicată în Monitorul Oficial al
României, Partea I, nr. 387 din 9 mai 2005, Curtea
Constituțională a constatat că excepția de neconstituționalitate
este neîntemeiată. Pentru a pronunța această soluție,
Curtea a reținut că î(...) accesul liber la justiție, consacrat
de art. 21 din Constituție, nu înseamnă gratuitate. Nici o
dispoziție constituțională nu interzice stabilirea taxelor de
timbru în justiție, fiind justificat ca persoanele care se
adresează autorităților judecătorești să contribuie la
acoperirea cheltuielilor prilejuite de realizarea actului de
justiție. Regula este cea a timbrării acțiunilor în justiție,
excepțiile fiind posibile numai în măsura în care sunt
stabilite de legiuitor, iar cheltuielile ocazionate de realizarea
actului de justiție sunt cheltuieli publice, la a căror
acoperire, potrivit art. 56 alin. (1) din Constituție, cetățenii
sunt obligați să contribuie prin impozite și taxe, stabilite în
condițiile legii“.
S-a mai reținut prin decizia menționată că îatât obligația
de plată a taxelor judiciare, cât și excepțiile stabilite de
lege se aplică deopotrivă tuturor cetățenilor aflați în situații
identice, precum și tuturor litigiilor de aceeași natură,
neexistând discriminări sau privilegii contrare prevederilor
art. 16 alin. (1) și (2) din Constituție. Plata taxelor judiciare
de timbru fiind o condiție legală pentru începerea
proceselor civile, obligația la plata anticipată a acestor taxe
(în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora“.
Soluția pronunțată în Decizia nr. 155 din 17 martie
2005, precum și considerentele care au stat la baza
acesteia, își mențin valabilitatea și în prezenta cauză,
deoarece nu au intervenit elemente noi, de natură a
justifica o reconsiderare a jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a prevederilor Legii nr. 64/1995 privind procedura
reorganizării judiciare și a falimentului, excepție ridicată de Georgeta Ion și Tarek Hassan Abdel Hady Hassan,
prin mandatar Liga Democratică pentru Dreptate din România, în Dosarul nr. 841/COM/2004 al Tribunalului Ialomița —
Secția civilă.
2. Respinge excepția de neconstituționalitate a prevederilor art. 20 din Legea nr. 146/1997 privind taxele judiciare
de timbru, excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

MONITORUL OFICIAL AL ROMÂNIEI, PARTEA I, Nr. 513/16.VI.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind aprobarea plății contribuției financiare a României
pentru participarea în anul 2005 la Programul comunitar Customs 2007
În temeiul art. 108 din Constituția României, republicată, și al Memorandumului de înțelegere dintre România și
Comunitatea Europeană referitor la participarea României la Programul comunitar Customs 2007, semnat la București la
18 iulie 2003, aprobat prin Hotărârea Guvernului nr. 1.519/2003,
Guvernul României adoptă prezenta hotărâre.
Art. 1. — Se aprobă plata contribuției financiare a
României pentru participarea în anul 2005 la Programul
comunitar Customs 2007, în limita echivalentului în lei al
sumei de 21.250 euro.
Art. 2. — Suma prevăzută la art. 1 se asigură din
bugetul Ministerului Finanțelor Publice — Autoritatea

Națională a Vămilor, aprobat prin bugetul de stat pe anul
2005, de la capitolul 72.01 îAlte acțiuni“, titlul 38
îTransferuri“, articolul 40 îTransferuri neconsolidabile“,
alineatul 93 îPrograme comunitare“.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 535.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE
ÎN DOMENIUL ENERGIEI

ORDIN
pentru aprobarea Contractului-cadru de vânzare/cumpărare a energiei electrice,
încheiat între [producător de energie electrică] și [furnizorul consumatorilor captivi]
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003,
ținând cont de referatul de aprobare redactat de Departamentul funcționarea și dezvoltarea pieței de energie și în
conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 8 iunie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Contractul-cadru de vânzare/cumpărare
a energiei electrice, încheiat între [producător de energie
electrică] și [furnizorul consumatorilor captivi], prevăzut în
anexa*) care face parte integrantă din prezentul ordin.
Art. 2. — (1) La data intrării în vigoare a prezentului
ordin se abrogă:

a) Ordinul președintelui Autorității Naționale de
Reglementare în Domeniul Energiei nr. 36/2004 pentru
aprobarea
Contractului-cadru
de
portofoliu
de
vânzare/cumpărare a energiei electrice, încheiat între
producător și furnizorul consumatorilor captivi, publicat în
Monitorul Oficial al României, Partea I, nr. 1.247 din
23 decembrie 2004;

*) Anexa se publică pe pagina web a Autorității Naționale de Reglementare în Domeniul Energiei: www.anre.ro.

6

MONITORUL OFICIAL AL ROMÂNIEI, PARTEA I, Nr. 513/16.VI.2005

b) Ordinul președintelui Autorității Naționale de
Reglementare în Domeniul Energiei nr. 32/2002 privind
aprobarea Contractului-cadru de achiziție a energiei
electrice de la autoproducători și producători independenți,
publicat în Monitorul Oficial al României, Partea I, nr. 844
din 22 noiembrie 2002;
c) Decizia președintelui Autorității Naționale de
Reglementare în Domeniul Energiei nr. 28/1999 pentru
aprobarea Contractului-cadru de vânzare-cumpărare pe
termen lung a energiei electrice, încheiat între Societatea
Națională îNuclearelectrica“ — S.A. și Societatea
Comercială îElectrica“ — S.A., publicată în Monitorul Oficial
al României, Partea I, nr. 397 din 20 august 1999, cu
modificările ulterioare.
(2) Orice alte dispoziții contrare cuprinse în
reglementările Autorității Naționale de Reglementare în
Domeniul Energiei se modifică în conformitate cu
prevederile prezentului ordin.
Art. 3. — (1) Contractele încheiate pe baza contractelorcadru prevăzute la art. 2 se vor derula până la data de
30 iunie 2005, cu excepția prevăzută la art. 4 alin. (1).
(2) Contractele încheiate pe baza contractului-cadru
prevăzut la art. 1 își vor produce efectele începând cu
data de 1 iulie 2005, cu excepția prevăzută la art. 4
alin. (2).
Art. 4. — (1) Contractele încheiate pe baza contractelorcadru prevăzute la art. 2 de către producătorii care intră

sub incidența prevederilor Ordinului președintelui Autorității
Naționale de Reglementare în Domeniul Energiei nr. 4/2005
pentru stabilirea tarifului de achiziție a energiei electrice de
la producătorii hidroelectrici care nu dețin contracte de
portofoliu se vor derula până la data de 31 decembrie
2005.
(2) Contractele încheiate pe baza contractului-cadru
prevăzut la art. 1 de către producătorii care intră sub
incidența prevederilor Ordinului președintelui Autorității
Naționale de Reglementare în Domeniul Energiei nr. 4/2005
își vor produce efectele începând cu data de 1 ianuarie
2006.
Art. 5. — (1) Furnizorii consumatorilor captivi și
producătorii de energie electrică pentru care Autoritatea
Națională de Reglementare în Domeniul Energiei a aprobat
prin ordine/decizii prețuri reglementate de vânzare a
energiei electrice, cu excepția prevăzută la alin. (2), încheie
contracte pe baza contractului-cadru prevăzut la art. 1 și
duc la îndeplinire prevederile prezentului ordin.
(2) Sunt exceptați de la prevederile alin. (1) producătorii
calificați pentru producție prioritară necontrolabilă.
Art. 6. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 7. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 8 iunie 2005.
Nr. 22.
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Contractului-cadru de vânzare/cumpărare a energiei electrice pentru acoperirea
consumului propriu tehnologic al rețelelor electrice de distribuție,
încheiat între [producător de energie] și [operator de distribuție]
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003,
ținând cont de referatul de aprobare redactat de Departamentul funcționarea și dezvoltarea pieței de energie și în
conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 8 iunie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Contractul-cadru de
vânzare/cumpărare a energiei electrice pentru acoperirea
consumului propriu tehnologic al rețelelor electrice de
distribuție, încheiat între [producător de energie] și [operator
de distribuție], prevăzut în anexa*) care face parte
integrantă din prezentul ordin.
Art. 2. — Contractele încheiate pe baza contractuluicadru prevăzut la art. 1 își vor produce efectele începând
cu data de 1 iulie 2005.
Art. 3. — Operatorii de distribuție și producătorii de
energie electrică pentru care Autoritatea Națională de

Reglementare în Domeniul Energiei a aprobat prin
ordine/decizii prețuri reglementate de vânzare a energiei
electrice pentru acoperirea consumului propriu tehnologic al
rețelelor electrice de distribuție încheie contracte pe baza
contractului-cadru prevăzut la art. 1 și duc la îndeplinire
prevederile prezentului ordin.
Art. 4. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 8 iunie 2005.
Nr. 23.
*) Anexa se publică pe pagina web a Autorității Naționale de Reglementare în Domeniul Energiei: www.anre.ro.

MONITORUL OFICIAL AL ROMÂNIEI, PARTEA I, Nr. 513/16.VI.2005
AUTORITATEA NAȚIONALĂ DE REGLEMENTARE
ÎN DOMENIUL GAZELOR NATURALE
Nr. 462 din 9 iunie 2005

7

AGENȚIA NAȚIONALĂ
PENTRU RESURSE MINERALE
Nr. 67 din 14 iunie 2005

ORDIN
privind abrogarea Ordinului președintelui Autorității Naționale de Reglementare
în Domeniul Gazelor Naturale și al președintelui Agenției Naționale
pentru Resurse Minerale nr. 873/141/2004 privind stabilirea tarifului reglementat
pentru prestarea serviciului de transport al gazelor naturale
Având în vedere prevederile art. 26 alin. (2) și (3) din Legea petrolului nr. 238/2004, precum și ale art. 100
alin. (1) lit. b) și alin. (2) lit. c) din Legea gazelor nr. 351/2004,
în temeiul prevederilor art. 10 alin. (4) și (5) din Legea nr. 351/2004, precum și ale art. 4 alin. (3) din Hotărârea
Guvernului nr. 756/2003 privind organizarea și funcționarea Agenției Naționale pentru Resurse Minerale,
președintele Autorității Naționale de Reglementare în Domeniul Gazelor Naturale și președintele Agenției
Naționale pentru Resurse Minerale emit prezentul ordin.
Articol unic. — Începând cu data de 1 iulie 2005 se
abrogă Ordinul președintelui Autorității Naționale de
Reglementare în Domeniul Gazelor Naturale și al
președintelui Agenției Naționale pentru Resurse Minerale

nr. 873/141/2004 privind stabilirea tarifului reglementat
pentru prestarea serviciului de transport al gazelor
naturale, publicat în Monitorul Oficial al României, Partea I,
nr. 543 din 17 iunie 2004.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu

Președintele Agenției Naționale
pentru Resurse Minerale,
Gheorghe Buliga

AUTORITATEA NAȚIONALĂ DE REGLEMENTARE
ÎN DOMENIUL GAZELOR NATURALE

ORDIN
privind stabilirea tarifului reglementat pentru prestarea serviciului de transport
al gazelor naturale
Având în vedere prevederile art. 26 alin. (2) și (3) din Legea petrolului nr. 238/2004, precum și ale art. 100
alin. (1) lit. b) și alin. (2) lit. c) din Legea gazelor nr. 351/2004,
în temeiul prevederilor art. 10 alin. (4) și (5) și ale art. 99 din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezentul ordin.
Art. 1. — (1) Tariful pentru prestarea serviciului de
transport al gazelor naturale pentru perioada 1 iulie 2005 —
30 iunie 2006, aferent exploatării Sistemului național de
transport al gazelor naturale, se stabilește după cum
urmează:
— componenta pentru rezervarea capacității în sistemul de
transport, pentru 1.000 mc și oră de rezervare — 9,67 RON,
respectiv 96.700 ROL;
— componenta volumetrică pentru fiecare 1.000 mc
transportați — 16,04 RON, respectiv 160.400 ROL.
(2) Componentele tarifului pentru prestarea serviciului de
transport al gazelor naturale, prevăzute la alin. (1), nu
conțin T.V.A.

Art. 2. — Se stabilesc venitul total și venitul total
reglementat, aferente celui de-al doilea an al primei
perioade de reglementare, iulie 2004 — iunie 2007, pentru
Societatea Națională de Transport Gaze Naturale
îTRANSGAZ“ — S.A. Mediaș, prevăzute în anexa la
prezentul ordin.
Art. 3. — Autoritatea Națională de Reglementare în
Domeniul Gazelor Naturale și Societatea Națională de
Transport Gaze Naturale îTRANSGAZ“ — S.A. Mediaș vor
duce la îndeplinire prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la data
de 1 iulie 2005.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 9 iunie 2005.
Nr. 463.

8

MONITORUL OFICIAL AL ROMÂNIEI, PARTEA I, Nr. 513/16.VI.2005
ANEXĂ
V E N I T U L T O T A L Ș I V E N I T U L T O T A L R E G L E M E N T A T,

aferente celui de-al doilea an al primei perioade de reglementare, iulie 2004 — iunie 2007
Capacitatea operațională a Sistemului național
de transport al gazelor naturale
Capacitatea de transport anuală

milioane mc

Capacitatea de transport orară

mii mc

Cantitatea anuală programată pentru transportul
prin Sistemul național de transport al gazelor naturale
(iulie 2005 — iunie 2006)

milioane mc

Venitul total (VT2)

milioane RON

5.58,7148

milioane ROL

5.587.148

milioane RON

449,7737

milioane ROL

4.497.737

Venitul total reglementat (VTR2)
Rata de creștere a eficienței economice pentru perioada
de reglementare

29.521
3.380

%

17.028

0

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 513/16.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032385]
ISSN 1453—4495

