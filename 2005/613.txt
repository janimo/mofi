PARTEA

Anul 173 (XVII) — Nr. 613

I

Joi, 14 iulie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECRETE

594.
595.

— Decret privind conferirea Ordinului național
Pentru Merit în grad de Comandor..........................

2

— Decret privind conferirea Ordinului național
Pentru Merit în grad de Cavaler ..............................

2

DECIZII ALE CURȚII CONSTITUȚIONALE
Decizia nr. 313 din 14 iunie 2005 referitoare la excepția
de neconstituționalitate a dispozițiilor art. 16
din Legea nr. 143/2000 privind prevenirea și
combaterea traficului și consumului ilicit de droguri

3–4

Decizia nr. 315 din 14 iunie 2005 referitoare la excepția
de neconstituționalitate a dispozițiilor art. 302 1
alin. 1 din Codul de procedură civilă......................

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
949.

— Ordin al ministrului finanțelor publice pentru
completarea Ordinului ministrului finanțelor publice
nr. 870/2005 privind Registrul de evidență fiscală

7

DECIZII ALE CONSILIULUI DE ASOCIERE
ROMÂNIA — UNIUNEA EUROPEANĂ
Decizia nr. 2/2005 a Consiliului de Asociere RomâniaUniunea Europeană de modificare, prin
constituirea unui comitet consultativ mixt Comitetul
regiunilor — Comitetul român de legătură pentru
cooperarea cu Comitetul regiunilor, a Deciziei
nr. 1/95 de adoptare a Regulamentului de
procedură al Consiliului de Asociere.......................

7–8

2

MONITORUL OFICIAL AL ROMÂNIEI, PARTEA I, Nr. 613/14.VII.2005

DECRETE
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A pct. III
și ale art. 11 alin. (1) pct. I.3 din Legea nr. 29/2000 privind sistemul național
de decorații al României, cu modificările ulterioare,
având în vedere propunerea ministrului apărării naționale,
în semn de apreciere pentru contribuția adusă la susținerea intereselor
României în cadrul comunității de informații a NATO, pentru sprijinul dat
pregătirii superioare a personalului nostru, pentru conlucrarea fructuoasă cu
organele de specialitate române în vederea culegerii de informații din zonele
de dislocare a trupelor române din Afganistan și Irak,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Comandor, cu însemn pentru militari, domnului colonel Richard G.
Mc.Clellan, atașatul apărării și aero la Ambasada Statelor Unite ale Americii
din București.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 4 iulie 2005.
Nr. 594.

PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A pct. III
și ale art. 11 alin. (1) pct. I.3 din Legea nr. 29/2000 privind sistemul național
de decorații al României, cu modificările ulterioare,
având în vedere propunerea directorului Serviciului Român de Informații,
pentru contribuția avută la promovarea relațiilor dintre România și
Statele Unite ale Americii, pentru serviciile importante aduse statului român
în procesul de integrare euroatlantică,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Cavaler persoanei prevăzute în anexa*) la prezentul decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 4 iulie 2005.
Nr. 595.
*) Anexa face parte integrantă din prezentul decret și se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 613/14.VII.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 313
din 14 iunie 2005

referitoare la excepția de neconstituționalitate a dispozițiilor art. 16 din Legea nr. 143/2000
privind prevenirea și combaterea traficului și consumului ilicit de droguri
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 16 din Legea nr. 143/2000 privind
prevenirea și combaterea traficului și consumului ilicit de
droguri, excepție ridicată de Marian Gabriel Fereșteanu în
Dosarul nr. 3.635/2004 al Tribunalului București — Secția I
penală.
La apelul nominal răspunde autorul excepției, prin
avocat Cecilia Tamaș, lipsind partea Costel Florea, față de
care procedura de citare a fost legal îndeplinită.
Având cuvântul, reprezentantul autorului excepției solicită
admiterea excepției de neconstituționalitate așa cum a fost
formulată, arătând că sintagma îîn cursul urmăririi penale“,
cuprinsă în textul de lege criticat, creează o discriminare
între inculpați, după cum aceștia au denunțat și au facilitat
tragerea la răspundere penală a altor persoane care au
săvârșit infracțiuni legate de droguri în timpul urmăririi
penale sau care înțeleg a denunța după terminarea
urmăririi penale, deși drepturile inculpatului sunt aceleași pe
întreg parcursul procesului penal.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale
invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 21 ianuarie 2005, pronunțată în
Dosarul nr. 3.635/2004, Tribunalul București — Secția I
penală a sesizat Curtea Constituțională cu excepția de
neconstituționalitate a dispozițiilor art. 16 din Legea
nr. 143/2000 privind prevenirea și combaterea traficului și
consumului ilicit de droguri, excepție ridicată de Marian
Gabriel Fereșteanu în dosarul menționat.
În motivarea excepției de neconstituționalitate se
susține, în esență, că textul de lege criticat creează
o discriminare între inculpații care au făcut denunțul în
timpul urmăririi penale și cei care înțeleg să denunțe după
terminarea urmăririi penale, facilitând astfel tragerea la
răspundere penală. În opinia autorului excepției,
denunțătorul ar trebui să beneficieze de reducerea
pedepsei în condițiile art. 16 din Legea nr. 143/2000,
indiferent de stadiul procesului penal în care acesta

denunță și facilitează identificarea și tragerea la răspundere
penală a altor persoane care au săvârșit infracțiuni legate
de droguri, atâta vreme cât drepturile inculpatului sunt aceleași
pe întreg parcursul procesului penal.
Tribunalul București — Secția I penală apreciază că
excepția de neconstituționalitate este neîntemeiată, întrucât
prevederea legală criticată nu creează privilegii sau
discriminări, constituind o circumstanță atenuantă legală pe
care legiuitorul a înțeles s-o aplice numai unei categorii
restrânse de făptuitori, în scopul descoperirii în timp util și
a altor persoane care au săvârșit infracțiuni.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată. Se arată că
legiuitorul are atributul exclusiv de a stabili modalitatea de
răspundere penală pentru participanții la procesul penal, iar
faptul că acesta a reglementat prin art. 16 din Legea
nr. 143/2000 reducerea pedepsei anumitor făptuitori și
numai în anumite condiții, în faza de urmărire penală,
demonstrează că a dorit să rezolve încă din această etapă,
în mod util și cu mare rapiditate, problema identificării altor
persoane care ar fi săvârșit infracțiuni legate de droguri.
Atâta vreme cât textul de lege criticat se aplică nediferențiat
tuturor persoanelor aflate în situații identice, nu poate fi
reținută critica acestuia în raport de prevederile art. 16 din
Constituție.
Guvernul consideră că excepția ridicată este
neîntemeiată. În opinia sa, cauza de reducere a pedepsei
prevăzută de textul de lege criticat a fost instituită de
legiuitor cu respectarea dispozițiilor art. 16 din Constituție,
aceasta aplicându-se tuturor persoanelor care se
încadrează în ipoteza normei juridice, fără a avea la bază
vreunul dintre criteriile de discriminare prevăzute în art. 4
alin. (2) din Constituție. Se arată, totodată, că dispozițiile
legale criticate nu contravin nici prevederilor art. 15 din
Constituție, întrucât, chiar dacă drepturile cetățenești sunt
universale, drepturile procesuale au o sferă de aplicare
delimitată precis de lege.
Avocatul Poporului apreciază că prevederile legale
criticate nu contravin sub nici un aspect principiului egalității
în drepturi, întrucât se aplică în mod egal tuturor
persoanelor prevăzute de ipoteza normei, și anume celor
care, în timpul urmăririi penale, denunță și facilitează
identificarea și tragerea la răspundere penală a altor
persoane care au săvârșit infracțiuni legate de droguri, fără
a face nici o diferențiere în cadrul acestei categorii.
În concluzie, Avocatul Poporului consideră că excepția
de neconstituționalitate este neîntemeiată.
Președintele Senatului nu a transmis punctul său de
vedere.

4

MONITORUL OFICIAL AL ROMÂNIEI, PARTEA I, Nr. 613/14.VII.2005
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 16 din Legea nr. 143/2000 privind
prevenirea și combaterea traficului și consumului ilicit de
droguri, publicată în Monitorul Oficial al României, Partea I,
nr. 362 din 3 august 2000, cu modificările și completările
ulterioare, având următorul cuprins: îPersoana care a comis
una dintre infracțiunile prevăzute la art. 2—10, iar în timpul
urmăririi penale denunță și facilitează identificarea și tragerea
la răspundere penală a altor persoane care au săvârșit
infracțiuni legate de droguri beneficiază de reducerea la
jumătate a limitelor pedepsei prevăzute de lege.“
Autorul excepției consideră că aceste dispoziții legale
încalcă prevederile constituționale ale art. 15 alin. (1),
privind universalitatea drepturilor și libertăților fundamentale,
precum și pe cele ale art. 16, privind egalitatea în drepturi.
Examinând excepția de neconstituționalitate formulată,
Curtea constată că aceasta este neîntemeiată și urmează
să fie respinsă.

Curtea reține că reglementarea privind reducerea
pedepsei în beneficiul persoanei care a comis una dintre
infracțiunile prevăzute la art. 2—10 din Legea nr. 143/2000,
în situația în care aceasta denunță, în timpul urmăririi
penale, alte persoane care au săvârșit infracțiuni legate de
droguri, nu poate fi considerată o încălcare a principiului
egalității. Așa cum a stabilit Curtea Constituțională în
jurisprudența sa, egalitatea nu înseamnă uniformitate, fiind
posibilă stabilirea unui tratament juridic diferit pentru situații
diferite, când aceasta se justifică în mod rațional și
obiectiv. Or, în cazul de față, măsura instituită de legiuitor
are o justificare obiectivă și rezonabilă, fiind determinată de
necesitatea identificării cu rapiditate, încă din această fază
a procesului penal, a persoanelor care au săvârșit
infracțiuni legate de droguri, dat fiind pericolul social ridicat
al acestor infracțiuni.
De altfel, este evident că situațiile în care se găsesc
persoanele care au comis una dintre infracțiunile prevăzute
la art. 2—10 din Legea nr. 143/2000, în cele două faze
ale procesului penal — urmărirea penală și judecata — nu
sunt similare, astfel încât tratamentul juridic care li se
aplică nu poate fi decât diferențiat.
Este neîntemeiată și critica formulată în raport de
prevederile art. 15 alin. (1) din Legea fundamentală, întrucât
dispozițiile legale ce fac obiectul excepției de neconstituționalitate
nu aduc nici o atingere principiului universalității drepturilor și
libertăților consacrate prin Constituție. Art. 16 din Legea
nr. 143/2000 reglementează un beneficiu legal, acordat într-o
situație determinată, pentru considerente deplin justificate, iar
nu o îngrădire a vreunui drept sau a vreunei libertăți
fundamentale, așa cum susține autorul excepției.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 din Legea nr. 143/2000 privind prevenirea și
combaterea traficului și consumului ilicit de droguri, excepție ridicată de Marian Gabriel Fereșteanu în Dosarul
nr. 3.635/2004 al Tribunalului București — Secția I penală.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 315
din 14 iunie 2005

referitoare la excepția de neconstituționalitate a dispozițiilor art. 3021 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Aurelia Rusu
Ingrid Alina Tudora

—
—
—
—
—

judecător
judecător
judecător
procuror
magistrat-asistent

MONITORUL OFICIAL AL ROMÂNIEI, PARTEA I, Nr. 613/14.VII.2005
Pe rol se află soluționarea excepției de neconstituționalitate
a dispozițiilor art. 3021 alin. 1 din Codul de procedură
civilă, excepție ridicată de Grapina Damian în Dosarul
nr. 8.654/2004 al Tribunalului Iași.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că, în
ceea ce privește dispozițiile art. 3021 alin. 1 lit. a) din Codul
de procedură civilă, Curtea Constituțională s-a pronunțat, în
sensul admiterii excepției de neconstituționalitate, prin
Decizia nr. 176/2005. Referitor la dispozițiile lit. b), c) și d)
ale aceluiași articol, Ministerul Public arată că toate
elementele de identificare cuprinse în cererea de recurs
sunt importante, iar reglementarea acestora nu aduce
atingere accesului liber la justiție.
C U R T E A,

având în vedere actele și lucrările dosarului, constată
următoarele:
Prin Încheierea din 5 ianuarie 2005, pronunțată în
Dosarul nr. 8.654/2004, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 3021 alin. 1 din Codul de procedură civilă,
excepție ridicată de Grapina Damian într-o cauză ce are
ca obiect o contestație de executare.
În motivarea excepției de neconstituționalitate, autorul
acesteia susține că dispozițiile legale criticate aduc o gravă
atingere îdreptului constituțional la justiție și la o judecată
echitabilă“, prevăzut de art. 21 din Constituție, precum și
de art. 24, care consacră dreptul la apărare, prin condiționarea
menționării în cuprinsul cererilor de recurs, sub sancțiunea
nulității, a tuturor elementelor de identificare a persoanelor
juridice. Astfel, apreciază că această condiționare este total
nejustificată din moment ce până la faza procesuală a
recursului, în cauză au fost deja clarificate datele
referitoare la părțile care participă la actul de judecată, ba
mai mult, aceste date pot fi adesea modificate între
diferitele faze ale procesului civil, respectiv fond, apel
și/sau recurs.
De asemenea, autorul excepției arată că art. 302 1
alin. 1 din Codul de procedură civilă împiedică instanțele
de recurs, în numeroase cazuri, să verifice legalitatea și
temeinicia unor hotărâri greșit pronunțate de instanțe,
anterior fazei procesuale a recursului. Din această
perspectivă, apreciază că aceste dispoziții de lege ar putea
fi modificate, în sensul că neîndeplinirea condițiilor
prevăzute de textul de lege criticat să fie sancționată nu
cu nulitatea recursului, ci prin suspendarea judecării cauzei
până la îndeplinirea acestor cerințe, respectându-se astfel
drepturile constituționale consacrate prin art. 21 și 24.
Tribunalul Iași apreciază că excepția de neconstituționalitate
invocată este neîntemeiată. În acest sens, arată că
dispozițiile art. 302 1 din Codul de procedură civilă nu
instituie o restrângere a exercițiului dreptului părții de a se
adresa justiției și de a exercita împotriva hotărârilor
judecătorești căile de atac, ci doar o modalitate eficientă
de a preveni exercitarea abuzivă a acestor drepturi.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens, arată că din conținutul

5

dispozițiilor criticate nu rezultă că sancțiunea nulității
operează automat, fără a da părților posibilitatea îndeplinirii
cerințelor legale. Dimpotrivă, dând expresie principiului
accesului liber la justiție, art. 316 coroborat cu art. 287
alin. 2 din Codul de procedură civilă dau recurentului
posibilitatea de a îndeplini cerințele menționate până în
prima zi de înfățișare, iar în ceea ce privește semnătura,
în tot cursul judecății, conform art. 133 alin. 2 din același
cod. În opinia Guvernului, acesta este și sensul
modificărilor aduse, prin Legea nr. 195/2004, Ordonanței de
urgență a Guvernului nr. 58/2003, care permitea
constatarea inadmisibilității recursului pentru neîndeplinirea
condițiilor de formă, fără citarea părților. De altfel, prin
Decizia nr. 194/2004, Curtea Constituțională a constatat ca
fiind neconstituționale dispozițiile art. 308 alin. 4 din Codul
de procedură civilă, modificate și completate prin
Ordonanța de urgență a Guvernului nr. 58/2003, tocmai
pentru că s-a apreciat că acestea făceau imposibilă
remedierea viciilor de formă ale cererii de recurs. În
condițiile abrogării dispozițiilor privind admisibilitatea în
principiu a recursului, și potrivit art. 316 coroborat cu
art. 287 alin. 2 din Codul de procedură civilă, aspectele de
neconstituționalitate nu mai subzistă.
În final, Guvernul arată că, într-adevăr, în lipsa unei
interpretări și aplicări coroborate a prevederilor art. 3021
alin. 1 cu cele ale art. 316 și art. 287 din Codul de
procedură civilă, aplicarea automată a sancțiunii nulității
recursului poate produce o îngrădire nejustificată a
exercitării căii de atac a recursului și deci a accesului liber
la justiție. Aceasta însă constituie o problemă de
interpretare a legii, ceea ce excedează competenței Curții
Constituționale, ca de altfel și cenzurarea modului de
aplicare a dispozițiilor legale de către instanțele
judecătorești.
Avocatul Poporului apreciază că dispozițiile art. 3021
alin. 1 din Codul de procedură civilă sunt constituționale.
În acest sens, arată că dispozițiile criticate nu contravin
art. 21 din Constituție, întrucât nu îngrădesc sub nici un
aspect posibilitatea părților de a se adresa justiției pentru
apărarea drepturilor, libertăților și intereselor lor legitime.
Consideră, totodată, că prevederile legale criticate
referitoare la condițiile de formă ale cererii de recurs sunt
în deplină concordanță cu principiul contradictorialității,
garanție a dreptului la un proces echitabil. De altfel, în
temeiul art. 316 din Codul de procedură civilă, coroborat
cu art. 287 alin. 2 din același cod, recurentul are
posibilitatea de a îndeplini cerințele menționate în textul
criticat până la prima zi de înfățișare. În susținerea acestui
punct de vedere, este invocată jurisprudența Curții
Constituționale, și anume Decizia nr. 310/2004.
De asemenea, Avocatul Poporului apreciază că
dispozițiile art. 3021 alin. 1 din Codul de procedură civilă
nu conțin elemente care să aducă atingere dreptului la
apărare, consacrat în art. 24 din Constituție, recurentul
având în permanență posibilitatea consultării dosarului
pentru a afla datele de identificare a celorlalte părți,
precum și de a formula pretenții și apărări.
Totodată, arată că dispozițiile legale criticate sunt norme
de procedură ce reprezintă opțiunea legiuitorului, conforme
cu prevederile constituționale ale art. 126 alin. (2), potrivit
cărora competența instanțelor judecătorești și procedura de
judecată sunt stabilite numai prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

6

MONITORUL OFICIAL AL ROMÂNIEI, PARTEA I, Nr. 613/14.VII.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 3021 din Codul de procedură civilă, introdus
prin art. I pct. 9 din Ordonanța de urgență a Guvernului
nr. 58/2003 privind modificarea și completarea Codului de
procedură civilă, publicată în Monitorul Oficial al României,
Partea I, nr. 460 din 28 iunie 2003, și completat prin art. I
pct. 6 din Legea nr. 195/2004 pentru aprobarea Ordonanței
de urgență a Guvernului nr. 58/2003 privind modificarea și
completarea Codului de procedură civilă, lege publicată în
Monitorul Oficial al României, Partea I, nr. 470 din 26 mai 2004.
Dispozițiile legale criticate au următorul conținut:
îCererea de recurs va cuprinde, sub sancțiunea nulității,
următoarele mențiuni:
a) numele, domiciliul sau reședința părților ori, pentru
persoanele juridice, denumirea și sediul lor, precum și, după
caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar. Dacă
recurentul locuiește în străinătate, va arăta și domiciliul ales în
România, unde urmează să i se facă toate comunicările privind
procesul;
b) indicarea hotărârii care se atacă;
c) motivele de nelegalitate pe care se întemeiază recursul
și dezvoltarea lor sau, după caz, mențiunea că motivele vor fi
depuse printr-un memoriu separat;
d) semnătura.“
Autorul excepției susține că dispozițiile legale criticate
contravin prevederilor constituționale ale art. 21 și 24,
potrivit cărora:
— Art. 21: î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.

(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
Examinând excepția de neconstituționalitate, Curtea
reține că, ulterior sesizării sale, s-a pronunțat asupra
constituționalității dispozițiilor art. 3021 alin. 1 lit. a) din
Codul de procedură civilă prin Decizia nr. 176 din
24 martie 2005, publicată în Monitorul Oficial al României,
Partea I, nr. 356 din 27 aprilie 2005, decizie prin care s-a
constatat că textul de lege criticat este neconstituțional în
ceea ce privește sancționarea cu nulitate absolută a
omisiunii de a se preciza în cuprinsul cererii de recurs
înumele, domiciliul sau reședința părților ori, pentru
persoanele juridice, denumirea și sediul lor, precum și,
după caz, numărul de înmatriculare în registrul comerțului
sau de înscriere în registrul persoanelor juridice, codul unic
de înregistrare sau, după caz, codul fiscal și contul
bancar“, precum și — dacă recurentul locuiește în
străinătate — îdomiciliul ales în România, unde urmează
să i se facă toate comunicările privind procesul“.
În consecință, în temeiul art. 29 alin. (3) din Legea
nr. 47/1992, potrivit căruia îNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale“,
excepția
de
neconstituționalitate a dispozițiilor art. 3021 alin. 1 lit. a) din
Codul de procedură civilă urmează să fie respinsă ca
devenită inadmisibilă.
În ceea ce privește critica îndreptată împotriva
dispozițiilor lit. b), c) și d) ale aceluiași articol, Curtea
constată că, dincolo de semnificația esențială a acestor
mențiuni pentru buna administrare a justiției în faza de
atac a recursului, coroborarea reglementării criticate cu
dispozițiile art. 287 și cu cele ale art. 316 din Codul de
procedură civilă, potrivit cărora partea are posibilitatea să
complinească omisiunea lor până la prima zi de înfățișare,
în cererea de apel și, prin extindere, și în aceea de
recurs, se impune concluzia că dispozițiile legale deduse
controlului nu contravin normelor constituționale de
referință. Așa fiind, critica privind neconstituționalitatea
dispozițiilor lit. b), c) și d) ale art. 3021 alin. 1 lit. a) din
Codul de procedură civilă este neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. 3021 alin. 1 lit. a) din
Codul de procedură civilă, excepție ridicată de Grapina Damian în Dosarul nr. 8.654/2004 al Tribunalului Iași.
2. Respinge, ca fiind neîntemeiată, excepția de neconstituționalitate a dispozițiilor art. 3021 alin. 1 lit. b), c) și d)
din Codul de procedură civilă, excepție ridicată de același autor în dosarul sus-menționat.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 613/14.VII.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru completarea Ordinului ministrului finanțelor publice nr. 870/2005
privind Registrul de evidență fiscală
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare,
în baza dispozițiilor pct. 15 din normele metodologice de aplicare a prevederilor titlului II din Codul fiscal,
aprobate prin Hotărârea Guvernului nr. 44/2004, cu modificările ulterioare,
în conformitate cu prevederile Hotărârii Guvernului nr. 831/1997 pentru aprobarea modelelor formularelor comune
privind activitatea financiară și contabilă și a normelor metodologice privind întocmirea și utilizarea acestora, cu
modificările și completările ulterioare,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 870/2005 privind Registrul de evidență fiscală, publicat
în Monitorul Oficial al României, Partea I, nr. 549 din
28 iunie 2005, se completează după cum urmează:
— La articolul 12 se introduce alineatul (2) cu următorul
cuprins:
î(2) Derogarea se acordă, conform competențelor, de
direcțiile generale ale finanțelor publice județene și a

municipiului București și de Direcția generală de
administrare a marilor contribuabili, cu respectarea
condițiilor prevăzute la art. 2 din Ordinul ministrului
finanțelor nr. 1.177/1998 privind aplicarea prevederilor art. 1
alin. (4) și (10) paragraful 2 din Hotărârea Guvernului
nr. 831/1997.“
Art. II. — Prezentul ordin se va publica în Monitorul
Oficial al României, Partea I.

Ministrul finanțelor publice,
Ionel Popescu
București, 4 iulie 2005.
Nr. 949.

DECIZII ALE CONSILIULUI DE ASOCIERE
R O M Â N I A—U N I U N E A E U R O P E A N Ă
D E C I Z I A Nr. 2/2005*)
a Consiliului de Asociere România — Uniunea Europeană de modificare, prin constituirea
unui comitet consultativ mixt Comitetul regiunilor — Comitetul român de legătură
pentru cooperarea cu Comitetul regiunilor, a Deciziei nr. 1/95 de adoptare a Regulamentului
de procedură al Consiliului de Asociere
Având în vedere Acordul european instituind o asociere între comunitățile europene și statele membre ale
acestora, pe de o parte, și România, pe de altă parte1), în special art. 111,
întrucât:
(1) dialogul și cooperarea dintre autoritățile regionale și locale din Comunitatea Europeană și cele din România
pot aduce o contribuție majoră la dezvoltarea relațiilor dintre acestea și la integrarea europeană,
(2) se consideră adecvat ca această cooperare să se realizeze la nivelul Comitetului regiunilor, pe de o parte,
și la nivelul Comitetului român de legătură pentru cooperarea cu Comitetul regiunilor, pe de altă parte, prin înființarea
unui comitet consultativ mixt,
(3) aceasta înseamnă că Regulamentul de procedură al Consiliului de Asociere, adoptat prin Decizia nr. 1/951),
trebuie modificat în mod corespunzător,
Consiliul de Asociere România — Uniunea Europeană d e c i d e:
ARTICOLUL 1

La Regulamentul de procedură al Consiliului de Asociere (denumit
în continuare Consiliul de Asociere) se adaugă următoarele articole:
îARTICOLUL 18

Se înființează un comitet consultativ mixt (denumit în
continuare comitet), având sarcina de a asista Consiliul de
*) Traducere.
1) JO L 357, 31 decembrie 1994, p. 2.

Asociere în vederea promovării dialogului și cooperării
dintre autoritățile regionale și locale din Comunitatea
Europeană și cele din România. Dialogul și cooperarea vor
urmări în special:
(1) pregătirea autorităților locale din România pentru
activitatea lor în contextul viitoarei apartenențe la Uniunea
Europeană;

8

MONITORUL OFICIAL AL ROMÂNIEI, PARTEA I, Nr. 613/14.VII.2005

(2) pregătirea autorităților locale din România pentru
participarea la lucrările Comitetului regiunilor, după
aderarea României;
(3) schimbul de informații privind problemele curente de
interes reciproc, în special privind stadiul politicii regionale
a Uniunii Europene și al procesului de aderare, precum și
pregătirea autorităților locale din România pentru aceste
politici;
(4) încurajarea dialogului structurat multilateral între:
a) autorități locale din România; și b) regiuni din statele
membre ale Uniunii Europene, inclusiv prin crearea de
rețele în anumite domenii, în care contactele directe și
cooperarea dintre autorități locale din România, pe de o
parte, și regiuni și autorități locale din statele membre ale
Uniunii Europene, pe de altă parte, s-ar putea dovedi
modalitatea cea mai eficientă de soluționare a unor
probleme specifice;
(5) realizarea de schimburi periodice de informații
privind cooperarea interregională dintre autorități locale din
România și regiuni și autorități locale din statele membre
ale Uniunii Europene;
(6) încurajarea schimburilor de experiență și de
cunoștințe în domeniul politicii regionale și al intervențiilor
structurale între: a) autorități locale din România; și
b) regiuni și autorități locale din statele membre ale Uniunii
Europene, în special de know-how și tehnici privind
pregătirea planurilor sau a strategiilor de dezvoltare
regională și locală, și utilizarea cât mai eficientă a
fondurilor structurale;
(7) oferirea de asistență autorităților locale din România
prin intermediul schimbului de informații în punerea efectivă
în aplicare, la nivel regional și local, a principiului
subsidiarității în toate domeniile;
(8) discutarea oricăror alte aspecte relevante propuse
de oricare dintre părți, care pot apărea în contextul punerii
în aplicare a Acordului european și în cadrul strategiei de
preaderare.

Comitetului român de legătură pentru cooperarea cu
Comitetul regiunilor, pe de altă parte. Se numește un
număr egal de membri supleanți.
Comitetul își desfășoară activitățile pe baza consultării
de către Consiliul de Asociere sau, în ceea ce privește
promovarea dialogului dintre autorități regionale și locale,
din proprie inițiativă.
Comitetul poate face recomandări Consiliului de
Asociere.
Membrii sunt aleși astfel încât să se asigure reflectarea
cât mai fidelă, în cadrul comitetului, a diferitelor niveluri ale
autorităților regionale și locale, atât din Comunitatea
Europeană, cât și din România.
Comitetul își stabilește regulamentul de procedură.
Comitetul se întrunește periodic, la intervale de timp pe
care le stabilește în conformitate cu regulamentul de
procedură.
Comitetul este coprezidat de un membru al Comitetului
regiunilor și de un membru al Comitetului român de
legătură pentru cooperarea cu Comitetul regiunilor.
ARTICOLUL 20

Comitetul regiunilor, pe de o parte, și Comitetul român
de legătură pentru cooperarea cu Comitetul regiunilor, pe
de altă parte, suportă fiecare cheltuielile aferente participării
lor la întâlnirile comitetului privind personalul, transportul,
diurna, cazarea, cheltuielile poștale și cu telecomunicațiile.
Cheltuielile legate de asigurarea interpretariatului în
cadrul întâlnirilor, de traducerea și multiplicarea
documentelor vor fi suportate de Comitetul regiunilor, cu
excepția cheltuielilor legate de interpretariat și traducere în
sau din limba română, care vor fi suportate de Comitetul
român de legătură pentru cooperarea cu Comitetul
regiunilor.
Celelalte cheltuieli legate de organizarea efectivă a
întâlnirilor vor fi suportate de partea care găzduiește
întâlnirea.“

ARTICOLUL 19

ARTICOLUL 2

Comitetul este format din 8 reprezentanți ai Comitetului
regiunilor, pe de o parte, și din 8 reprezentanți ai

Prezenta decizie intră în vigoare în prima zi a celei
de-a doua luni următoare datei adoptării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 613/14.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044517]
ISSN 1453—4495

