Anul 173 (XVII) — Nr. 155

PARTEA

I

LEGI, DECRETE, HOTĂRÂRI ȘI ALTE ACTE

Marți, 22 februarie 2005

SUMAR

DECIZII ALE CURȚII CONSTITUȚIONALE
Decizia nr. 566 din 20 decembrie 2004 referitoare la
excepția de neconstituționalitate a prevederilor
art. 321 alin. (1) și (3) din Ordonanța de urgență
a Guvernului nr. 88/1997 privind privatizarea
societăților comerciale .............................................

Nr.

Pagina

Decizia nr. 21 din 20 ianuarie 2005 referitoare la
excepția de neconstituționalitate a dispozițiilor
art. 143 din Codul de procedură penală ..............

Pagina

11–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–4
7.

Opinie separată ...................................................................
Decizia nr. 567 din 20 decembrie 2004 referitoare la
excepția de neconstituționalitate a dispozițiilor art. I
din Ordonanța de
urgență a Guvernului
nr. 77/2003 privind completarea Legii nr. 161/2003
privind unele măsuri pentru asigurarea
transparenței în exercitarea demnităților publice, a
funcțiilor publice și în mediul de afaceri,
prevenirea și sancționarea corupției ......................
Decizia nr. 2 din 18 ianuarie 2005 referitoare la excepția
de neconstituționalitate a dispozițiilor art. 8
alin. (1) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989

4–6

111.
6–8
147.

9–10

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare care
introduce sistemul computerizat veterinar integrat
Traces și modifică Norma sanitară veterinară care
stabilește forma de cooperare între centrul Animo
gazdă și România .....................................................

13–14

— Ordin al ministrului agriculturii, pădurilor și
dezvoltării rurale pentru aprobarea Listei cu
gradatori autorizați.....................................................

14–15

— Ordin al ministrului finanțelor publice pentru
modificarea și completarea Ordinului ministrului
finanțelor publice nr. 1.849/2003 privind
personalizarea formularelor tipizate cu regim
special, comune pe economie ................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 155/22.II.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 566
din 20 decembrie 2004

referitoare la excepția de neconstituționalitate a prevederilor art. 321 alin. (1) și (3)
din Ordonanța de urgență a Guvernului nr. 88/1997 privind privatizarea societăților comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 321 alin. (1) și (3) din Ordonanța de
urgență a Guvernului nr. 88/1997 privind privatizarea
societăților comerciale, excepție ridicată de Consiliul Local
Onești în Dosarul nr. 5.845/2003 al Tribunalului Bacău —
Secția comercială și de contencios administrativ.
Dezbaterile au avut loc în ședința publică din
16 decembrie 2004, în prezența părților și a
reprezentantului Ministerului Public, când Curtea, având
nevoie de timp pentru a delibera, a amânat pronunțarea
pentru data de 20 decembrie 2004.
C U R T E A,

având în vedere actele și lucrările dosarului, constată
următoarele:
Prin Încheierea din 8 octombrie 2003, pronunțată în
Dosarul nr. 5.845/2003, Tribunalul Bacău — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 32 1 alin. (1) și (3) din Ordonanța de
urgență a Guvernului nr. 88/1997 privind privatizarea
societăților comerciale, excepție ridicată de Consiliul Local
Onești.
În motivarea excepției, autorul acesteia susține că
prevederile art. 32 1 alin. (1) și (3) din Ordonanța de
urgență a Guvernului nr. 88/1997 contravin dispozițiilor
art. 16 alin. (1), ale art. 119 și ale art. 120 alin. (2) din
Constituție. De asemenea, autorul excepției consideră că
textele criticate contravin și prevederilor art. 134 alin. (2)
lit. a) din Constituție, în măsura în care se solicită
concesionarea directă fără licitație, așa cum prevede Legea
nr. 219/1998 privind regimul concesiunilor.
Instanța de judecată apreciază că textele criticate sunt
constituționale, arătând că art. 16 alin. (1) din Constituție
nu este incident în cauză, întrucât este aplicabil egalității în
drepturi a cetățenilor în fața legii și a autorităților publice,

nu și egalității în drepturi a persoanelor juridice de drept
public sau privat. În ceea ce privește pretinsa încălcare a
prevederilor art. 120 și ale art. 121 alin. (2) din Constituție,
arată că autonomia locală a administrației publice îpoate fi
circumscrisă unor limite de către legiuitor“.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului pentru a-și
exprima punctele de vedere asupra excepției de
neconstituționalitate ridicate. De asemenea, în conformitate
cu dispozițiile art. 181 din Legea nr. 35/1997, s-a solicitat
punctul de vedere al instituției Avocatul Poporului.
Guvernul consideră că prevederile art. 16 alin. (1) și
ale art. 121 alin. (2) din Constituție nu sunt incidente în
cauză. Se arată că textele criticate nu contravin
prevederilor art. 120 alin. (1) și ale art. 135 alin. (2) lit. a)
din Constituție, deoarece autonomia locală se exercită în
acord cu interesul general al economiei naționale și numai
în condițiile legii. În acest sens, legiuitorul, în temeiul
dispozițiilor art. 135 alin. (2) lit. b) din Legea fundamentală,
privind obligația statului de a asigura protejarea intereselor
naționale în activitatea economică, a adoptat o
reglementare unitară, în acord cu interesul general al
accelerării privatizării, a situației terenurilor deținute de
societățile comerciale ce urmează a fi privatizate. În
concluzie, apreciază excepția ca neîntemeiată.
Avocatul Poporului arată că prevederile criticate sunt
constituționale. Referitor la critica de neconstituționalitate
raportată la art. 16 alin. (1) din Constituție, consideră că
aceasta este neîntemeiată. În acest sens este invocată
jurisprudența constantă a Curții Constituționale, care a
statuat că principiul egalității și al nediscriminării este
aplicabil numai cetățenilor, nu și persoanelor juridice. În
plus, se precizează că din analiza textului de lege criticat
nu rezultă existența vreunei dispoziții de natură să instituie
o inegalitate.
Cu privire la critica de neconstituționalitate, raportată la
art. 120 și art. 121 alin. (2) din Constituție, arată că
dispozițiile legale criticate privesc situația juridică a unor
imobile deținute de societățile comerciale care fac obiectul
privatizării, neavând legătură cu textele invocate din
Constituție, care se referă la principiile de bază ale
administrației publice locale și la autoritățile comunale și
orășenești.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Excepția are ca obiect prevederile art. 321 alin. (1) și
(3) din Ordonanța de urgență a Guvernului nr. 88/1997,
publicată în Monitorul Oficial al României, Partea I, nr. 381
din 29 decembrie 1997. Ordonanța de urgență a
Guvernului nr. 88/1997 a fost aprobată prin Legea
nr. 44/1998, publicată în Monitorul Oficial al României,
Partea I, nr. 88 din 25 februarie 1998.
Prevederile art. 321 alin. (1) și (3) din Ordonanța de
urgență a Guvernului nr. 88/1997 fac parte din capitolul V1
intitulat îSituația unor imobile deținute de societățile
comerciale care fac obiectul privatizării“, capitol introdus
prin Legea nr. 99/1999 privind unele măsuri pentru
accelerarea reformei economice, publicată în Monitorul
Oficial al României, Partea I, nr. 236 din 27 mai 1999.
Textele criticate au următoarea redactare:
îArt. 321. — (1) Societățile comerciale care dețin terenuri ce
sunt necesare pentru desfășurarea activității în conformitate cu
obiectul lor de activitate și al căror regim juridic urmează să fie
clarificat vor continua să folosească aceste terenuri până la
clarificarea regimului lor juridic.
[...]
(3) După clarificarea regimului juridic terenurile clasificate
ca aparținând domeniului public al statului ori al unităților
administrativ-teritoriale, după caz, rămân în folosința
societăților comerciale privatizate sau care urmează a fi
privatizate, pe baza unei concesiuni acordate de autoritatea
competentă, pentru perioada maximă prevăzută de lege. Prin
derogare de la dispozițiile Legii nr. 219/1998 privind regimul
concesiunilor, metoda, procedura și documentația necesare
pentru acordarea concesiunilor vor fi prevăzute în normele
metodologice emise în aplicarea prezentei ordonanțe de
urgență. Terenurile clasificate ca aparținând domeniului privat
al statului ori al unităților administrativ-teritoriale, după caz, pot
fi concesionate în condițiile prevăzute mai sus, închiriate sau
oferite societății comerciale spre a fi cumpărate. [...]“
Textele constituționale invocate sunt cele ale art. 16
alin. (1), ale art. 120 alin. (1), ale art. 121 alin. (2) și ale
art. 135 alin. (2) lit. a) din Constituție, a căror redactare
este următoarea:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“ ;

3

— Art. 120 alin. (1): îAdministrația publică din unitățile
administrativ-teritoriale se întemeiază pe principiile
descentralizării, autonomiei locale și deconcentrării serviciilor
publice.“ ;
— Art. 121 alin. (2): îConsiliile locale și primarii
funcționează, în condițiile legii, ca autorități administrative
autonome și rezolvă treburile publice din comune și din orașe.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.
Examinând excepția de neconstituționalitate, Curtea
reține că aceasta a fost ridicată într-un litigiu comercial în
care Societatea Comercială îOnedil“ — S.A. Onești
solicită obligarea Consiliului Local Onești la încheierea prin
negociere directă a unui contract de concesiune având ca
obiect terenurile aferente rampei de depozitare a deșeurilor
menajere de pe raza municipiului Onești, terenuri aflate în
folosința acestei societăți.
Analizând criticile de neconstituționalitate, Curtea
constată că art. 16 alin. (1) din Constituție, care consacră
principiul egalității în drepturi, nu este aplicabil în cauza de
față, întrucât textul constituțional menționat impune un
tratament egal în fața legii și a autorităților publice numai
în privința cetățenilor aflați în situații identice, iar nu și în
privința persoanelor juridice, așa cum se întâmplă în speță.
În legătură cu celelalte susțineri, potrivit cărora
dispozițiile legale criticate contravin prevederilor
constituționale ale art. 120 alin. (1) și ale art. 121 alin. (2),
Curtea constată că acestea din urmă se referă la principiul
autonomiei locale în cadrul organizării administrației
publice din unitățile administrativ-teritoriale, iar nu la
existența unei autonomii de decizie în afara cadrului legal,
care este general obligatoriu.
Curtea Constituțională a mai examinat, în legătură cu
alte acte normative (legi și ordonanțe), critici care vizau
încălcări ale principiului autonomiei locale prin instituirea
unor obligații pentru consiliile locale. Astfel, de exemplu,
prin Decizia nr. 123 din 25 aprilie 2001, publicată în
Monitorul Oficial al României, Partea I, nr. 292 din 4 iunie
2001, Curtea a statuat că îprincipiul autonomiei locale nu
include și absolvirea autorităților administrației publice locale
de la obligația respectării legilor cu caracter general și
valabilitate pe întreg teritoriul țării“.
De asemenea, prin Decizia nr. 136 din 3 mai 2001,
publicată în Monitorul Oficial al României, Partea I, nr. 647
din 16 octombrie 2001, Curtea a reținut că îdispozițiile
constituționale ale art. 119 și art. 120 alin. (2) [...] se
referă la principiul autonomiei locale în cadrul organizării
administrației publice din unitățile administrativ-teritoriale, iar
nu la existența unei autonomii de decizie în afara cadrului
legal, care este general obligatoriu“.
Considerentele acestor decizii sunt valabile și în
prezenta cauză, neexistând elemente noi de natură a
determina o reconsiderare a jurisprudenței Curții.
De altfel, însăși Carta europeană a autonomiei locale,
adoptată la Strasbourg la 15 octombrie 1985, face referire,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 155/22.II.2005

potrivit art. 3 pct. 1, la cadrul legal intern, prin
reglementarea conceptului de autonomie locală ca îdreptul
și capacitatea efectivă ale autorităților administrației publice
locale de a soluționa și de a gestiona, în cadrul legii, în
nume propriu și în interesul populației locale, o parte
importantă a treburilor publice“.
Autorul excepției consideră, de asemenea, că, prin
obligarea atribuirii directe a terenurilor către societățile
comerciale privatizate sau în curs de privatizare, se încalcă
dispozițiile art. 135 alin. (2) lit. a) din Constituție.
Măsurile instituite prin Ordonanța de urgență a
Guvernului nr. 88/1997 reprezintă o opțiune a legiuitorului
pentru societățile comerciale vizate, având în vedere, în
mod evident, accelerarea procesului de privatizare, obiectiv
de interes general.
În speță este vorba despre fosta regie îREGCL“ Onești,
devenită societate comercială, având ca unic acționar statul
român și care, ulterior, s-a privatizat. Această societate are
în obiectul său de activitate colectarea, transportul și
depozitarea reziduurilor menajere și nemenajere de pe raza
municipiului Onești. Terenul a cărui concesionare prin
negociere directă această societate îl solicită s-a aflat în
folosința sa și reprezintă rampă de depozitare a deșeurilor.

În acest context atribuirea directă apare ca fiind pe
deplin justificată de necesitatea reorganizării regiilor
autonome și se încadrează în ansamblul măsurilor cu
această finalitate. Aceste măsuri se înscriu pe deplin în
obligația statului de a asigura îprotejarea intereselor
naționale în activitatea economică, financiară și valutară“,
prevăzută la art. 135 alin. (2) lit. b) din Constituție. În
același timp, dacă se are în vedere importanța activităților
și serviciilor publice din domeniul gospodăririi comunale
pentru viața locuitorilor, măsurile în discuție se încadrează
și în prerogativa statului de creare a îcondițiilor necesare
pentru creșterea calității vieții“, prevăzută la art. 135 alin. (2)
lit. f) din Constituție.
Dispozițiile art. 135 din Constituție privind îEconomia“
trebuie interpretate sistematic și prin luarea în considerare
a finalității lor, fără a se absolutiza una dintre obligațiile ce
revin statului conform alin. (2) din acest articol, până la
înlăturarea celorlalte obligații la fel de importante.
De altfel, textul criticat pentru neconstituționalitate nici
nu contravine obligației statului prevăzute la art. 135
alin. (2) lit. a) din Constituție, întrucât măsura prevăzută
poate fi considerată ca fiind menită să asigure îcrearea
cadrului favorabil pentru valorificarea tuturor factorilor de
producție“ în domeniul gospodăririi comunale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 321 alin. (1) și (3) din Ordonanța de urgență a
Guvernului nr. 88/1997 privind privatizarea societăților comerciale, excepție ridicată de Consiliul Local Onești în Dosarul
nr. 5.845/2003 al Tribunalului Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 20 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistat-asistent,
Maria Bratu

OPINIE

SEPARATĂ

Sunt de acord cu opinia majorității colegilor mei
judecători cu privire la respingerea excepției de
neconstituționalitate ridicate cu referire la încălcarea
dispozițiilor art. 16 alin. (1) din Constituție. Acest text
constituțional impune un tratament egal în fața legii numai
al cetățenilor aflați în situații identice și nu în privința
persoanelor juridice, ca în speța analizată.
Sunt însă în dezacord cu opinia majorității cu privire la
constatarea neconstituționalității prevederilor art. 321 alin. (1)

și (3) din Ordonanța de urgență a Guvernului nr. 88/1997
privind privatizarea societăților comerciale, aprobată prin
Legea nr. 44/1998, modificată și completată prin Legea
nr. 99/1999 privind unele măsuri pentru accelerarea
reformei economice, raportate la dispozițiile art. 120
alin. (1), art. 121 alin. (2) și art. 135 alin. (2) lit. a) din
Constituție.
Principala critică de neconstituționalitate vizează
încălcarea art. 135 alin. (2) lit. a) din Constituție. Autorul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005
excepției, în speță Consiliul Local Onești, consideră că
textul criticat obligă unitățile administrativ-teritoriale să
concesioneze direct terenuri care alcătuiesc proprietatea
publică a acestor unități societăților comerciale privatizate
sau care vor fi privatizate.
Prevederile cuprinse în art. 32 1 alin. (1) și (3) din
ordonanța criticată cuprind trei ipoteze.
Prima ipoteză stabilește că societățile comerciale care
dețin terenuri ce sunt necesare pentru desfășurarea
activității în conformitate cu obiectul lor de activitate și al
căror regim urmează să fie clarificat vor continua să
folosească aceste terenuri până la clarificarea regimului lor
juridic.
Cea de-a doua ipoteză se referă la terenurile al căror
regim juridic a fost clarificat, terenuri care au fost
clasificate ca aparținând proprietății publice a statului ori a
unităților administrativ-teritoriale și care rămân în folosința
societăților comerciale privatizate sau în curs de privatizare
pe baza unei concesiuni acordate de autoritatea
competentă pentru perioada maximă prevăzută de lege.
Prin derogare de la dispozițiile Legii nr. 219/1998 privind
regimul concesiunilor, metoda, procedura și documentația
necesare pentru acordarea concesiunilor vor fi prevăzute
de normele metodologice emise în aplicarea acestei
ordonanțe. Aceste norme au fost aprobate prin Hotărârea
Guvernului nr. 577/2002, act normativ care nu intră în
competența de soluționare a Curții Constituționale.
Cea de-a treia ipoteză se referă la terenurile clasificate
ca aparținând proprietății private a statului sau a unităților
administrativ-teritoriale, care, după caz, pot fi concesionate,
închiriate sau oferite societăților comerciale spre a fi
cumpărate.
În speță, excepția privește ipoteza a doua, fiind vorba
de un teren proprietate publică a municipiului Onești, care
se află în folosința Societății Comerciale îOnedil“ — S.A.
Onești, societate privatizată care, potrivit textului criticat,
trebuie să beneficieze de atribuirea lui directă printr-un
contract de concesiune.
Măsurile instituite prin Ordonanța de urgență a
Guvernului nr. 88/1997 vizează procesul de privatizare a
societăților comerciale cu capital de stat, care este
incontestabil obiectiv de interes general, având ca scop
accelerarea reformei economice.
Dar, așa cum prevăd dispozițiile art. 135 alin. (1) din
Constituție, economia României este o economie de piață,
iar potrivit alin. (2) lit. a), statul trebuie să asigure
îlibertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție“.
Așa fiind, se impune stabilirea unui cadru concurențial
ce exclude orice formă de privilegiu de natură să împiedice
concurența loială pe piață. În aceste condiții, socotesc că
sunt neconstituționale prevederile art. 321 alin. (1) și (3) din
Ordonanța de urgență a Guvernului nr. 88/1997, cu
modificările ulterioare, în măsura în care autoritățile publice
locale sunt obligate să atribuie direct printr-un contract de

5

concesiune bunuri proprietate publică (în speță, terenuri)
unor persoane juridice nominalizate.
În interesul comunității locale și în acord cu
prerogativele statului de creare a condițiilor necesare
pentru creșterea calității vieții, prevăzută de art. 135
alin. (2) lit. f) din Constituție, unitățile administrativ-teritoriale
pot recurge la procedura de negociere directă potrivit
art. 26 din Legea nr. 219/1998, în vederea concesionării
de bunuri, activități și servicii publice, numai în cazul în
care licitația publică nu a dus la desemnarea unui
câștigător.
Societatea Comercială îOnedil“ — S.A. din Onești este
o societate privatizată, astfel că ea putea intra în raporturi
juridice de drept comun cu toate celelalte societăți
comerciale participante la licitație, situându-se pe poziții de
egalitate juridică, cu atât mai mult cu cât licitația a fost
câștigată de o altă societate comercială.
De altfel, Curtea Constituțională a mai examinat această
problemă în legătură cu art. 40 din Legea nr. 219/1998,
care în esență cuprinde aceeași reglementare. Critica viza
încălcarea art. 135 alin. (2) lit. a) din Constituție. Curtea a
decis ca fiind neconstituțională acea prevedere legală, în
măsura în care autoritățile locale sunt obligate să atribuie
direct printr-un contract de concesiune bunuri proprietate
publică sau activități și servicii publice de interes local unor
persoane juridice nominalizate (Decizia nr. 136 din 3 mai
2001).
Se poate observa că art. 40 din Legea nr. 219/1998,
declarat neconstituțional, a fost reluat în conținutul
Ordonanței de urgență a Guvernului nr. 88/1997, care
reglementează în același mod problema atribuirii directe a
terenurilor proprietate publică, fără licitație publică, atunci
când se încheie contracte de concesiune între unitățile
administrativ-teritoriale și societăți comerciale privatizate.
De altfel, așa cum se arată și în opinia majoritară,
însăși Carta europeană a autonomiei locale, adoptată la
Strasbourg la 15 octombrie 1985, intrată în vigoare la
1 septembrie 1988, ratificată de România prin Legea
nr. 199 din 17 noiembrie 1997, publicată în Monitorul
Oficial al României, Partea I, nr. 331 din 26 noiembrie
1997, face referire, potrivit art. 3 pct. 1, la cadrul legal
intern privind reglementarea conceptului de autonomie
locală ca îdreptul și capacitatea efectivă ale autorităților
administrației publice locale de a soluționa și de a
gestiona, în cadrul legii (Legea nr. 219/1998 — s.n.), în
nume propriu și în interesul populației locale, o parte
importantă a treburilor publice“.
În altă ordine de idei, având în vedere conținutul
art. 120 alin. (1) și art. 121 alin. (2) din Constituție,
administrația publică din unitățile administrativ-teritoriale se
întemeiază pe principiile descentralizării, autonomiei locale
și deconcentrării serviciilor publice, acționând astfel ca
autorități administrative autonome care rezolvă treburile
publice din comune și orașe. Serviciul public local, în
speță, privește colectarea, transportul și depozitarea
reziduurilor menajere și nemenajere. Terenul pe care
Societatea Comercială îOnedil“ — S.A. Onești îl solicită

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 155/22.II.2005

să-i fie concesionat direct fără licitație publică se află,
conform legii, în folosința sa, dar aparține proprietății
publice a municipiului Onești. Acesta își exercită
prerogativele dreptului de proprietate, mai puțin dreptul de
dispoziție, având posibilitatea de a încheia astfel acte de
administrare, deci și contracte de concesiune, cu
respectarea condițiilor prevăzute în Legea nr. 219/1998, cu
precizarea că art. 40 alin. (1) fraza întâi a fost declarat
neconstituțional. Aceste activități și servicii publice din
domeniul gospodăririi comunale trebuie să aibă în vedere

interesul public în folosul comunității și nu al unor societăți
comerciale nominalizate.
Așa fiind, consider că excepția de neconstituționalitate a
art. 32 1 alin. (1) și (3) din Ordonanța de urgență a
Guvernului nr. 88/1997 privind privatizarea societăților
comerciale, aprobată prin Legea nr. 44/1998, modificată și
completată prin Legea nr. 99/1999 privind unele măsuri
pentru accelerarea reformei economice, trebuie admisă,
prevederile legale fiind în contradicție cu dispozițiile
art. 120 alin. (1), art. 121 alin. (2) și art. 135 alin. (2)
lit. a) din Constituție.

Judecător,
prof. univ. dr. Aspazia Cojocaru

CURTEA CONSTITUȚIONALĂ

D E C I Z I A Nr. 567
din 20 decembrie 2004

referitoare la excepția de neconstituționalitate a dispozițiilor art. I din Ordonanța de urgență
a Guvernului nr. 77/2003 privind completarea Legii nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice
și în mediul de afaceri, prevenirea și sancționarea corupției
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului
nr. 77/2003 privind completarea Legii nr. 51/1995 pentru
organizarea și exercitarea profesiei de avocat, excepție
ridicată de Vasile Grigoraș în Dosarul nr. 3.481/2004 al
Judecătoriei Onești.
Dezbaterile au avut loc în ședința publică din
16 decembrie 2004 și au fost consemnate în încheierea de
la acea dată, când Curtea, având nevoie de timp pentru a
delibera, a dispuns amânarea pronunțării la data de
20 decembrie 2004.
C U R T E A,

având în vedere actele și lucrările dosarului, reține
următoarele:
Prin Încheierea din 21 iunie 2004, pronunțată în Dosarul
nr. 3.481/2004, Judecătoria Onești a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 77/2003 privind completarea Legii nr. 51/1995 pentru

organizarea și exercitarea profesiei de avocat. Excepția a
fost ridicată de Vasile Grigoraș într-o cauză având ca
obiect contestația la executare promovată de contestatoarea
Societatea Comercială îMagna Arena“ — S.R.L. din Onești,
în contradictoriu cu autorul excepției.
În motivarea excepției de neconstituționalitate autorul
susține că prevederile legale criticate încalcă dispozițiile
constituționale ale art. 1 alin. (3) privitor la statul de drept
și dreptate, ale art. 16 referitor la egalitatea în drepturi și
ale art. 4 alin. (2) privitor la egalitatea între cetățeni, ale
art. 21 privitor la accesul liber la justiție, ale art. 24
referitor la dreptul la apărare, ale art. 41 alin. (1) privitor la
dreptul la muncă, ale art. 53 referitor la restrângerea
exercițiului unor drepturi sau al unor libertăți, ale art. 115
privitor la delegarea legislativă și ale art. 73 alin. (3) lit. c)
referitor la reglementarea prin lege organică a statutului
deputaților și al senatorilor.
Autorul susține că textul atacat contravine prevederilor
constituționale menționate mai sus, deoarece împiedică
persoanele să își aleagă un avocat care îndeplinește un
mandat de parlamentar.
Astfel, susține autorul excepției, este nedrept ca
justițiabilii să nu-și poată alege avocatul pe care îl doresc,
pentru simplul motiv că acesta îndeplinește un mandat în
serviciul poporului. Această interdicție apare nu numai ca
un act de nedreptate, ci și ca o încălcare a principiului
egalității în drepturi consacrat prin art. 16 din Constituție,
precum și a principiilor prevăzute în art. 4 alin. (2) din
Constituție. De asemenea, îngrădirea posibilităților de liberă
alegere a unui avocat contravine prevederilor art. 21 și 24
din Legea fundamentală.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005
În altă ordine de idei, autorul excepției susține că
dispozițiile legale criticate sunt neconstituționale și pentru
faptul că prevăd o incompatibilitate pentru membrii
Parlamentului, aceea de a-și exercita profesia de avocat în
anumite cauze, incompatibilitate care, potrivit art. 71
alin. (3) și art. 115 din Constituție, nu putea fi instituită pe
calea unei ordonanțe de urgență, ci numai prin lege
organică.
Judecătoria Onești nu și-a exprimat opinia asupra
excepției de neconstituționalitate ridicate.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a
comunica punctele de vedere asupra excepției de
neconstituționalitate.
Guvernul a transmis Curții Constituționale punctul său
de vedere, în sensul că excepția de neconstituționalitate
este neîntemeiată, cu următoarea motivare:
Ordonanța de urgență a Guvernului nr. 77/2003 a
reglementat incompatibilități pentru deputați și senatori, de
aceea Parlamentul, prin Legea nr. 280/2004 de aprobare a
ordonanței, a modificat-o, în sensul că actul normativ pe
care aceasta îl completează, introducând art. 821, este
Legea nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției.
Prevederile Ordonanței de urgență a Guvernului
nr. 77/2003 nu încalcă principiul dreptății consacrat de
art. 1 alin. (3) din Constituție, ci, dimpotrivă, vine în
susținerea acestuia, prin asigurarea independenței
parlamentarilor față de influențe exterioare ori față de
diferite interese private. Nu se poate reține o încălcare a
art. 16 și a art. 4 alin. (2) din Legea fundamentală, întrucât
dispozițiile se aplică tuturor cetățenilor cu statut de
parlamentar, care exercită profesia de avocat, fără a crea
discriminări între aceștia. Părțile își pot alege un avocat
care să nu aibă incompatibilități legale în privința acordării
de asistență juridică, astfel că nu se poate reține o
încălcare, prin prevederile legale atacate, a art. 21 și
art. 24 din Constituție.
Susținerea potrivit căreia textul atacat ar încălca art. 41
alin. (1) din Constituție, privitor la dreptul la muncă, și
art. 53 referitor la restrângerea exercițiului unor drepturi
sau al unor libertăți este inadmisibilă prin prisma art. 29
alin. (1) și (6) din Legea nr. 47/1992, deoarece nu are
legătură cu soluționarea dosarului, ci se referă la
încălcarea drepturilor avocatului parlamentar, care nu este
parte în cauza în care a fost ridicată excepția.
Art. 115 și art. 73 alin. (3) lit. c) din Legea
fundamentală nu au legătură cu soluționarea cauzei,
întrucât îprivesc modul de reglementare a statutului
parlamentarului“, critica de neconstituționalitate cu privire la
acestea fiind inadmisibilă.
Avocatul Poporului a transmis Curții Constituționale
punctul său de vedere, în sensul că excepția de
neconstituționalitate este neîntemeiată, cu următoarea
motivare:
îFaptul că avocatul care se află în exercitarea unui
mandat de deputat sau de senator nu poate să pledeze în

7

anumite cauze nu constituie o încălcare a principiului
constituțional al statului de drept, deoarece prin această
modalitate legiuitorul a înțeles să asigure parlamentarului o
autoritate morală de necontestat.“
Dispozițiile art. 24 alin. (2) din Constituție, care
consacră dreptul la apărare, nu se referă la un anumit
avocat. Dreptul la apărare trebuie exercitat într-un cadru
legal, partea interesată putând opta pentru alegerea unui
avocat care îndeplinește condițiile legale pentru a o asista
sau a o reprezenta în cauza dedusă judecății.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și celor
ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. I din Ordonanța de urgență a Guvernului
nr. 77/2003 privind completarea Legii nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, aprobată cu
modificări și completări prin Legea nr. 280/2004, publicată
în Monitorul Oficial al României, Partea I, nr. 574 din
29 iunie 2004, având următorul conținut:
— îArt. I. — După articolul 82 din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, publicată în
Monitorul Oficial al României, Partea I, nr. 279 din 21 aprilie
2003, cu modificările și completările ulterioare, se introduce un
articol nou, articolul 821, cu următorul cuprins:
«Art. 821. — (1) Deputatul sau senatorul care, pe durata
exercitării mandatului de parlamentar, dorește să exercite și
profesia de avocat nu poate să pledeze în cauzele ce se
judecă de către judecătorii sau tribunale și nici nu poate acorda
asistență juridică la parchetele de pe lângă aceste instanțe.
(2) Deputatul sau senatorul aflat în situația prevăzută la
alin. (1) nu poate acorda asistență juridică învinuiților sau
inculpaților și nici nu îi poate asista în instanțe în cauzele
penale privind:
a) infracțiunile de corupție, infracțiunile asimilate
infracțiunilor de corupție, infracțiunile în legătură directă cu
infracțiunile de corupție, precum și infracțiunile împotriva
intereselor financiare ale Comunităților Europene, prevăzute în
Legea nr. 78/2000 pentru prevenirea, descoperirea și
sancționarea faptelor de corupție, cu modificările și
completările ulterioare;
b) infracțiunile prevăzute în Legea nr. 143/2000 privind
combaterea traficului și consumului ilicit de droguri, cu
modificările și completările ulterioare;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 155/22.II.2005

c) infracțiunile privind traficul de persoane și infracțiunile în
legătură cu traficul de persoane, prevăzute în Legea
nr. 678/2001 privind prevenirea și combaterea traficului de
persoane, cu modificările și completările ulterioare;
d) infracțiunea de spălare a banilor, prevăzută în Legea
nr. 656/2002 pentru prevenirea și sancționarea spălării banilor,
cu modificările ulterioare;
e) infracțiunile contra siguranței statului, prevăzute în
art. 155—173 din Codul penal;
f) infracțiunile care împiedică înfăptuirea justiției, prevăzute
în art. 259—272 din Codul penal;
g) infracțiunile contra păcii și omenirii, prevăzute în
art. 356—361 din Codul penal.
(3) Deputatul sau senatorul aflat în situația prevăzută la
alin. (1) nu poate să pledeze în cauzele civile sau comerciale
împotriva statului, a autorităților sau instituțiilor publice, a
companiilor naționale ori a societăților naționale în care
acestea sunt părți. De asemenea, nu poate să pledeze în
procese intentate statului român, în fața instanțelor
internaționale.
(4) Prevederile alin. (1)—(3) nu se aplică în cauzele în care
avocatul este parte în proces sau acordă asistență ori
reprezentare soțului sau rudelor până la gradul IV inclusiv.»“
Curtea Constituțională a fost sesizată de instanța de
judecată cu excepția de neconstituționalitate a dispozițiilor
Ordonanței de urgență a Guvernului nr. 77/2003 privind
completarea Legii nr. 51/1995 pentru organizarea și
exercitarea profesiei de avocat, publicată în Monitorul
Oficial al României, Partea I, nr. 640 din 9 septembrie
2003, însă, din motivarea excepției, așa cum a fost
formulată de către autor și reținută în încheierea de
sesizare, rezultă că obiectul acesteia îl formează dispozițiile
art. I din Ordonanța de urgență a Guvernului nr. 77/2003
privind completarea Legii nr. 51/1995 pentru organizarea și
exercitarea profesiei de avocat.
Ulterior datei la care a fost sesizată Curtea
Constituțională, prin punctul 1 al articolului unic al Legii
nr. 280/2004 pentru aprobarea Ordonanței de urgență a
Guvernului nr. 77/2003, publicată în Monitorul Oficial al
României, Partea I, nr. 574 din 29 iunie 2004, titlul
ordonanței a fost modificat, dându-i-se următorul cuprins:
îORDONANȚĂ DE URGENȚĂ privind completarea Legii
nr. 161/2003 privind unele măsuri pentru asigurarea

transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției.“
Prin punctul 2 al articolului unic din această lege, textul
criticat a fost modificat, însă conține aceeași soluție
legislativă, așa încât, prin prezenta decizie, Curtea
Constituțională se va pronunța asupra art. I din Ordonanța
de urgență a Guvernului nr. 77/2003 privind completarea
Legii nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției.
Aceste dispoziții sunt considerate de autorul excepției ca
fiind neconstituționale în raport cu prevederile art. 1
alin. (3) privitoare la statul de drept și dreptate, cu cele ale
art. 16 referitoare la egalitatea în drepturi și cu cele ale
art. 4 alin. (2) privitoare la egalitatea între cetățeni, cu cele
ale art. 21 privitoare la accesul liber la justiție, cu cele ale
art. 24 referitoare la dreptul la apărare, cu cele ale art. 41
alin. (1) privitoare la dreptul la muncă, cu cele ale art. 53
referitoare la restrângerea exercițiului unor drepturi sau al
unor libertăți, cu cele ale art. 115 privitoare la delegarea
legislativă și cu cele ale art. 73 alin. (3) lit. c) referitoare la
reglementarea prin lege organică a statutului deputaților și
al senatorilor.
Din analiza actelor existente la dosarul instanței, Curtea
Constituțională reține că acțiunea introdusă de Societatea
Comercială îMagna Arena“ — S.R.L. din Onești are ca
obiect contestația la executare făcută împotriva executării
silite începute la cererea creditorului Vasile Grigoraș,
autorul excepției. În această situație Curtea observă că
textele de lege criticate nu au legătură cu soluționarea
cauzei deduse judecății.

Având în vedere dispozițiile art. 29 alin. (1) din Legea
nr. 47/1992, potrivit cărora îCurtea Constituțională decide
asupra excepțiilor ridicate în fața instanțelor judecătorești sau
de arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o
ordonanță în vigoare, care are legătură cu soluționarea cauzei
în orice fază a litigiului și oricare ar fi obiectul acestuia“, Curtea
constată că, potrivit alin. (6) al aceluiași articol, excepția
urmează să fie respinsă ca fiind inadmisibilă.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

C O N S T I T U Ț I O N A L Ă,

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. I din Ordonanța de urgență a
Guvernului nr. 77/2003 privind completarea Legii nr. 161/2003 privind unele măsuri pentru asigurarea transparenței în
exercitarea demnităților publice, a funcțiilor publice și în mediul de afaceri, prevenirea și sancționarea corupției, excepție
ridicată de Vasile Grigoraș în Dosarul nr. 3.481/2004 al Judecătoriei Onești.
Definitivă și general obligatorie.
Pronunțată în ședința publică din data de 20 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005

9

CURTEA CONSTITUȚIONALĂ

D E C I Z I A Nr. 2
din 18 ianuarie 2005

referitoare la excepția de neconstituționalitate a dispozițiilor art. 8 alin. (1) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție
ridicată de Maria Ogledean în Dosarul nr. 983/2004/C al
Curții de Apel Târgu Mureș — Secția civilă.
La apelul nominal lipsesc părțile. Procedura de citare a
fost legal îndeplinită.
Magistratul-asistent informează completul de judecată că
autoarea excepției Maria Ogledean a depus la dosarul
cauzei o cerere prin care solicită acordarea unui nou
termen de judecată, datorită imposibilității de prezentare la
acest termen a apărătorului ales.
Reprezentantul Ministerului Public solicită respingerea
cererii de amânare a judecării cauzei.
Curtea, deliberând, apreciază că nu sunt îndeplinite
condițiile art. 156 din Codul de procedură civilă și respinge
cererea de amânare a judecării cauzei.
Cauza fiind în stare de judecată, președintele acordă
cuvântul pe fond.
Reprezentantul Ministerului Public pune concluzii de
respingere ca neîntemeiată a excepției de neconstituționalitate. În acest sens se arată că excluderea de sub
incidența Legii nr. 10/2001 a terenurilor ce fac obiectul
unor legi speciale de reparație reprezintă o opțiune a
legiuitorului, în deplină conformitate cu dispozițiile
constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2004, pronunțată în Dosarul
nr. 983/2004/C, Curtea de Apel Târgu Mureș — Secția
civilă a sesizat Curtea Constituțională cu excepția de
neconstituționalitate a prevederilor art. 8 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Maria Ogledean.
În motivarea excepției de neconstituționalitate se
susține că prevederile legale criticate încalcă dispozițiile
art. 44 alin. (1) și ale art. 21 alin. (1) și (2) din Constituție.

În acest sens se susține că inexistența unui cadru legislativ
care să reglementeze modalitatea de stabilire a valorii
terenurilor care intră sub incidența Legii nr. 18/1991, a
Legii nr. 1/2000 și a Legii nr. 169/1997, în cazul în care
aceste terenuri nu pot fi restituite în natură, coroborată cu
prevederile art. 8 alin. (1) din Legea nr. 10/2001, duce la
încălcarea dispozițiilor constituționale referitoare la
garantarea dreptului de proprietate. De asemenea, se arată
că este încălcat accesul liber la justiție, deoarece
îinstanțele judecătorești resping acțiunile întemeiate pe
Legea nr. 10/2001 dacă terenurile au făcut obiect al uneia
dintre legile reparatorii anterioare“.
Curtea de Apel Târgu Mureș — Secția civilă consideră
excepția de neconstituționalitate ca fiind neîntemeiată. În
acest sens se arată că restricția cuprinsă în textul de lege
criticat înu constituie o limitare a dreptului de proprietate
imobiliară și nu afectează accesul liber la justiție și dreptul
la un proces echitabil al persoanelor fizice solicitante“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că textul de lege criticat nu încalcă
art. 44 alin. (1) din Constituție, ci reprezintă un caz de
aplicare a dispozițiilor alin. (1) teza a doua din acest text
constituțional. Se mai arată că, prin exceptarea de la
restituire a terenurilor al căror regim juridic este reglementat
prin alte acte normative, legiuitorul a urmărit să stabilească,
în fapt, domeniul de aplicare a legii. Nu este încălcat nici
art. 21 din Constituție, deoarece persoanele îndreptățite au
deschise căile procedurale reglementate prin actele
normative sub incidența cărora intră terenurile a căror
restituire se cere.
Avocatul Poporului consideră că excepția de neconstituționalitate este neîntemeiată. În acest sens precizează că
textul de lege criticat nu împiedică părțile interesate de a
se adresa instanțelor de judecată și de a se prevala de
toate garanțiile procesuale. Nu sunt încălcate nici
dispozițiile constituționale cuprinse în art. 44, deoarece, în
sensul jurisprudenței Curții Constituționale, opțiunea
legiuitorului de a scoate de sub incidența Legii nr. 10/2001
terenurile al căror regim de restituire a fost reglementat
prin alte legi speciale are la bază exercitarea dreptului
statului de a decide asupra modului de reparare a
injustițiilor și abuzurilor din legislația trecută, cu privire la
proprietatea funciară. Se mai arată că nu este întemeiată
raportarea criticii de neconstituționalitate la dispozițiile
art. 44 alin. (3) și (4) din Constituție, deoarece textul de
lege criticat nu face referire la expropriere sau
naționalizare, iar în ceea ce privește dispozițiile art. 44

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 155/22.II.2005

alin. (5), (6), (7), (8) și (9) din Constituție, se arată că
acestea nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 75 din
14 februarie 2001.
Prevederile legale criticate au următorul conținut:
— Art. 8 alin. (1): îNu intră sub incidența prezentei legi
terenurile al căror regim juridic este reglementat prin Legea
fondului funciar nr. 18/1991, republicată, și prin Legea
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997.“
În opinia autorului excepției de neconstituționalitate,
aceste prevederi legale contravin dispozițiilor cuprinse în
art. 21 alin. (1) și (2) și în art. 44 alin. (1) din Constituție,
care au următorul conținut:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“

Examinând excepția de neconstituționalitate, Curtea
reține că textul de lege criticat exclude din domeniul de
aplicare a Legii nr. 10/2001 acele terenuri care au intrat
sub incidența unor legi speciale anterioare. Prin urmare, în
temeiul acelor acte normative, persoanele îndreptățite au
avut posibilitatea de a se adresa instanțelor de judecată și
de a formula cereri pentru reconstituirea dreptului de
proprietate, astfel încât nu sunt întemeiate susținerile
autorului excepției de neconstituționalitate privind încălcarea
dispozițiilor art. 21 alin. (1) și (2) din Constituție.
În ceea ce privește susținerea potrivit căreia textul de
lege criticat contravine dispozițiilor art. 44 alin. (1) din
Constituție, referitoare la garantarea dreptului de
proprietate, Curtea a statuat în jurisprudența sa (de
exemplu, prin Decizia nr. 41 din 4 februarie 2003, publicată
în Monitorul Oficial al României, Partea I, nr. 210 din
31 martie 2003) că dispozițiile constituționale privind
garantarea și ocrotirea proprietății se aplică numai după
reconstituirea sau constituirea dreptului de proprietate.
De altfel, prevederile legale criticate au mai făcut
obiectul controlului de constituționalitate, prin raportare,
între alte dispoziții, și la art. 21 și 44 din Constituție.
Astfel, prin Decizia nr. 34 din 30 ianuarie 2003, publicată
în Monitorul Oficial al României, Partea I, nr. 210 din
31 martie 2003, s-a reținut că, îîn conformitate cu art. 58
alin. (1) din Constituție (devenit art. 61 alin (1) după
republicare), «Parlamentul este organul reprezentativ suprem
al poporului român și unica autoritate legiuitoare a țării». Prin
urmare, Curtea Constituțională nu are competența să
modifice ori să completeze prevederea legală supusă
controlului, deoarece aceste atribuții aparțin în exclusivitate
autorității legiuitoare. Soluția de restituire a unor asemenea
categorii de terenuri este rezultatul opțiunii legiuitorului și
are la bază exercitarea dreptului acestuia de a decide
asupra modului de reparare a abuzurilor din legislația
trecută cu privire la proprietatea funciară“. Soluțiile
pronunțate în deciziile anterior menționate, precum și
considerentele pe care acestea s-au bazat își mențin
valabilitatea, deoarece în cauza de față nu au fost aduse
elemente noi de natură a determina schimbarea
jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Maria
Ogledean în Dosarul nr. 983/2004/C al Curții de Apel Târgu Mureș — Secția civilă.
Definitivă și general obligatorie.
Pronunțată în ședința publică din data de 18 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005

11

CURTEA CONSTITUȚIONALĂ

D E C I Z I A Nr. 21
din 20 ianuarie 2005

referitoare la excepția de neconstituționalitate a dispozițiilor art. 143
din Codul de procedură penală
Ion Predescu
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 143 din Codul de procedură penală,
excepție ridicată de Daniel Urzică în Dosarul nr. 9.372/2003
al Tribunalului Suceava — Secția penală.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 25 august 2004, pronunțată în
Dosarul nr. 9.372/2003, Tribunalul Suceava — Secția
penală a sesizat Curtea Constituțională cu excepția de
neconstituționalitate a dispozițiilor art. 143 din Codul de
procedură penală. Excepția a fost ridicată de inculpatul
Daniel Urzică, trimis în judecată pentru săvârșirea
infracțiunii prevăzute de art. 12 alin. (2) lit. a) din Legea
nr. 678/2001 privind prevenirea și combaterea traficului de
persoane.
În motivarea excepției de neconstituționalitate se
susține că textul de lege criticat încalcă prevederile art. 11
și 20 din Constituție, precum și dispozițiile art. 5 pct. 1
lit. c) din Convenția pentru apărarea drepturilor omului și a
libertăților fundamentale.
Tribunalul Suceava — Secția penală și-a exprimat
opinia în sensul că dispozițiile art. 143 din Codul de
procedură penală nu contravin prevederilor art. 11 și 20 din
Constituție, raportate la art. 5 pct. 1 lit. c) din Convenția
pentru apărarea drepturilor omului și a libertăților
fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră excepția de neconstituționalitate ca
fiind neîntemeiată, întrucât temeiurile de reținere prevăzute
de art. 143 din Codul de procedură penală constituie o
garanție a respectării drepturilor și libertăților fundamentale
ale omului, prin indicarea exactă a cazurilor în care o
persoană poate fi lipsită de libertatea sa, astfel încât
prevederile acestui text de lege nu încalcă prevederile
internaționale, fiind în concordanță cu acestea. Pe de altă
parte, garanțiile procesuale pe care legea le oferă
inculpatului și, în special, dreptul acestuia de a se plânge
împotriva măsurii reținerii atestă conformitatea dispozițiilor
legale criticate și cu prevederile art. 23 din Constituție, care
impun ca măsura reținerii să se ia numai în cazurile și cu
procedura prevăzute de lege.
Avocatul Poporului apreciază că excepția este
neîntemeiată, deoarece îtextul legal criticat, stabilind
condițiile reținerii învinuitului, nu contravine în nici un mod
reglementărilor art. 5 pct. 1 lit. c) din Convenția pentru
apărarea drepturilor omului și a libertăților fundamentale,
pentru ca aceste din urmă dispoziții să fie aplicate cu
prioritate. Dimpotrivă, prin modificările aduse instituției
măsurii reținerii din Codul de procedură penală, s-a realizat
transpunerea în legislația națională a prevederilor art. 5 din
Convenția pentru apărarea drepturilor omului și a libertăților
fundamentale“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 143 din Codul de procedură penală, care au
următorul conținut: îMăsura reținerii poate fi luată de organul
de cercetare penală față de învinuit, dacă sunt probe sau indicii

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 155/22.II.2005

temeinice că a săvârșit o faptă prevăzută de legea penală.
Organul de cercetare penală este obligat să-l încunoștințeze,
de îndată, pe procuror cu privire la luarea măsurii reținerii.
Organul de cercetare penală va aduce la cunoștință
învinuitului că are dreptul să-și angajeze apărător. De
asemenea, i se aduce la cunoștință că are dreptul de a nu face
nici o declarație, atrăgându-i-se atenția că ceea ce declară
poate fi folosit și împotriva sa.
Măsura reținerii poate fi luată și de procuror, în condițiile
alin. 1 și 1 1 , caz în care este încunoștințat conducătorul
parchetului din care face parte.
Măsura reținerii se ia în cazurile prevăzute în art. 148,
oricare ar fi limitele pedepsei cu închisoare prevăzute de lege
pentru fapta săvârșită.
Sunt indicii temeinice atunci când din datele existente în
cauză rezultă presupunerea că persoana față de care se
efectuează urmărirea penală a săvârșit fapta.“
Autorul excepției de neconstituționalitate consideră că
aceste prevederi de lege contravin dispozițiilor
constituționale ale art. 11 privind îDreptul internațional și
dreptul intern“ și ale art. 20 referitoare la îTratatele
internaționale privind drepturile omului“, precum și celor ale
art. 5 pct. 1 lit. c) din Convenția pentru apărarea
drepturilor omului și a libertăților fundamentale, conform
cărora: î1. Orice persoană are dreptul la libertate și la
siguranță. Nimeni nu poate fi lipsit de libertatea sa, cu excepția
următoarelor cazuri și potrivit căilor legale: [...] c) dacă a fost
arestat sau reținut în vederea aducerii sale în fața autorității
judiciare competente, atunci când există motive verosimile de
a bănui că a săvârșit o infracțiune sau când există motive
temeinice de a crede în necesitatea de a-l împiedica să
săvârșească o infracțiune sau să fugă după săvârșirea
acesteia.“
Examinând excepția de neconstituționalitate ridicată și
raportând dispozițiile legale criticate la Convenția pentru
apărarea drepturilor omului și a libertăților fundamentale,
Curtea constată că, în mod contrar afirmațiilor autorului
excepției, prevederile art. 143 din Codul de procedură
penală transpun întocmai în dreptul intern prevederile art. 5

pct. 1 lit. c) din această convenție, prin stabilirea ca temei
al arestării preventive a existenței unor îindicii temeinice că
învinuitul a săvârșit o faptă prevăzută de legea penală“. Potrivit
jurisprudenței Curții Europene a Drepturilor Omului (cauzele
Brogan și alții contra Regatului Unit — 1988, Kurt contra
Turciei — 1998, Lukanov contra Bulgariei — 1997), temeiul
arestării preventive constă în existența unor îdate“ care să
obiectiveze îmotivele“ pentru care se bănuiește că
persoana față de care s-a dispus arestarea preventivă a
săvârșit o infracțiune, în acest sens organele judiciare
având obligația să dețină și să învedereze îo explicație
credibilă și întemeiată“ pentru dispunerea măsurii. Aceste
date trebuie să conducă la bănuiala sau presupunerea că
învinuitul sau inculpatul a săvârșit o infracțiune. Dacă
organele judiciare ar deține probe certe de vinovăție, s-ar
impune pronunțarea unei hotărâri de condamnare la
pedeapsa cu închisoarea, iar nu la luarea unei măsuri
privative de libertate cu caracter provizoriu. Așa fiind, nu
poate fi reținută nici pretinsa încălcare, prin textul de lege
criticat, a prevederilor constituționale cuprinse în art. 11
alin. (2), respectiv în art. 20 alin. (2).
De altfel, în ceea ce privește constituționalitatea
dispozițiilor art. 143 din Codul de procedură penală, Curtea
Constituțională s-a mai pronunțat prin Decizia nr. 344 din
5 decembrie 2002, publicată în Monitorul Oficial al
României, Partea I, nr. 86 din 11 februarie 2003, și,
recent, prin Decizia nr. 462 din 28 octombrie 2004,
publicată în Monitorul Oficial al României, Partea I, nr. 34
din 11 ianuarie 2005, constatând că acestea înu încalcă
prevederile constituționale privind drepturile și libertățile
fundamentale ale cetățenilor“. Prin aceeași decizie s-a mai
constatat că dispozițiile art. 143 din Codul de procedură
penală îsunt în concordanță cu prevederile art. 5 din
Convenția pentru apărarea drepturilor omului și a libertăților
fundamentale“.
Întrucât nu au intervenit elemente noi care să determine
schimbarea jurisprudenței Curții, soluția și considerentele
deciziilor mai sus menționate își păstrează valabilitatea și
în prezenta cauză.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 143 din Codul de procedură penală, excepție ridicată
de Daniel Urzică în Dosarul nr. 9.372/2003 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare care introduce sistemul computerizat veterinar
integrat Traces și modifică Norma sanitară veterinară care stabilește forma de cooperare
între centrul Animo gazdă și România
În temeiul art. 10 lit. b) al Ordonanței Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată și modificată prin Legea nr. 215/2004, cu modificările ulterioare,
văzând Referatul de aprobare nr. 50.049 din 13 ianuarie 2005, întocmit de Direcția generală inspecție, control,
inspecție la frontieră și coordonarea institutelor veterinare din structura Autorității Naționale Sanitare Veterinare și pentru
Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care

Art. 3. — Prezentul ordin constituie transpunerea oficială

introduce sistemul computerizat veterinar integrat Traces și

a Deciziei Comisiei 2004/292/CE privind introducerea

modifică Norma sanitară veterinară care stabilește forma de
cooperare între centrul Animo gazdă și România, prevăzută
în anexa care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor

sistemului Traces și amendarea Deciziei 92/486/CEE,
publicată în Jurnalul Oficial al Comunităților Europene
(JOCE) nr. L 94/64 din 31 martie 2004.
Art. 4. — Prezentul ordin va fi publicat în Monitorul

județene și a municipiului București vor duce la îndeplinire

Oficial al României, Partea I, și va intra în vigoare la data

prevederile prezentului ordin.

de 1 ianuarie 2006.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz
București, 21 ianuarie 2005.
Nr. 7.

ANEXĂ

NORMA SANITARĂ VETERINARĂ
care introduce sistemul computerizat veterinar integrat Traces și modifică Norma sanitară veterinară
care stabilește forma de cooperare între centrul Animo gazdă și România
Art. 1. — Pentru scopul prezentei norme sanitare
veterinare trebuie aplicate următoarele definiții:
a) Animo — rețea computerizată ce leagă între ele
autoritățile veterinare, prevăzută de Norma sanitară
veterinară privind instituirea în România a rețelei veterinare
computerizate ANIMO;
b) Traces — sistem veterinar computerizat integrat
prevăzut de Norma sanitară veterinară cu privire la
dezvoltarea unui sistem computerizat veterinar integrat.
Art. 2. — Autoritatea Națională Sanitară Veterinară și
pentru Siguranța Alimentelor trebuie să utilizeze sistemul
Traces de la data de 1 ianuarie 2006 și de la această

dată trebuie să înceteze introducerea mesajelor în sistemul
Animo.
Art. 3. — (1) Autoritatea Națională Sanitară Veterinară
și pentru Siguranța Alimentelor trebuie să se asigure că
următoarele date sunt introduse în sistemul Traces de la
1 ianuarie 2006:
a) partea I a certificatelor referitoare la comerțul — dintre
statele membre ale Uniunii Europene și România — cu
animale și produse de origine animală, pentru care regulile
cer o notificare anterioară;
b) documentele veterinare comune de intrare pentru
animalele ce provin din țări terțe, importate de România;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 155/22.II.2005

c) documentele veterinare comune de intrare pentru
animalele ce intră în România și sunt destinate unui stat
membru al Uniunii Europene;
d) documentele veterinare comune de intrare pentru
produse aflate în tranzit în România și pentru produse
admise sub procedura la care s-au referit art. 8, art. 12
alin. (4) și art. 13 din Norma sanitară veterinară care
stabilește principiile ce reglementează organizarea
controalelor veterinare privind produsele ce intră în
România din țări terțe.
(2) Autoritatea Națională Sanitară Veterinară și pentru
Siguranța Alimentelor trebuie să se asigure că următoarele
date sunt introduse în sistemul computerizat veterinar
integrat Traces de la data de 1 ianuarie 2006:
a) părțile I și II ale certificatelor de sănătate referitoare
la comerțul statelor membre ale Uniunii Europene cu
România și partea III, atunci când este realizat un control;
b) documente veterinare comune de intrare pentru toate
animalele care intră în România; și
c) documente veterinare comune de intrare pentru toate
produsele ce intră în România, indiferent de regulile
vamale la care sunt supuse.
Art. 4. — În legislația românească, începând cu data de
1 ianuarie 2006, orice referire la sistemul Animo este
considerată ca o referire la sistemul Traces.
Art. 5. — În legătură cu art. 2 lit. d) pct. 1 din Norma
sanitară veterinară care stabilește forma de cooperare între
centrul îANIMO“ — gazdă și România, aprobată prin
Ordinul ministrului agriculturii, pădurilor, apelor și mediului
nr. 796/2003, publicat în Monitorul Oficial al României,
Partea I, nr. 724 din 16 octombrie 2003, se vor avea în
vedere următoarele taxe:
— 290 euro per unitate (unitate centrală, unitate locală,
post de inspecție la frontieră);

— 32 euro per post de inspecție la frontieră prevăzut
în anexa nr. 2 la Norma sanitară veterinară ce introduce
un document pentru declararea și pentru controalele
veterinare efectuate asupra animalelor vii provenind din țări
terțe și care intră pe teritoriul României.
Art. 6. — (1) Prezenta normă sanitară veterinară se
aplică gradual într-un interval de 11 luni de la publicarea
sa în Monitorul Oficial al României, Partea I.
(2) Autoritatea Națională Sanitară Veterinară și pentru
Siguranța Alimentelor poate pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, le va transmite Comisiei Europene prin
intermediul Ministerului Integrării Europene și Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(3) Atunci când Autoritatea Națională Sanitară Veterinară
și pentru Siguranța Alimentelor adoptă cele menționate la
alin. (2), trebuie să facă o referire expresă la prezenta
normă sanitară veterinară. Procedura privind realizarea
referirii menționate rămâne în responsabilitatea Autorității
Naționale Sanitare Veterinare și pentru Siguranța
Alimentelor.
(4) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare. De asemenea, va
facilita întocmirea documentelor necesare pentru
sancționarea încălcării legislației veterinare și pentru
siguranța alimentelor ce constituie infracțiune.
(5) Prezenta normă sanitară veterinară constituie
transpunerea oficială a Deciziei Comisiei 2004/292/CE.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Listei cu gradatori autorizați
Având în vedere prevederile art. 6 alin. (3) și ale art. 9 alin. (2) din Hotărârea Guvernului nr. 1.336/2002 privind
instituirea Sistemului național de gradare a semințelor de consum, cu modificările ulterioare,
văzând Lista cu gradatori autorizați propuși de Comisia Națională de Gradare a Semințelor de Consum,
ținând seama de Referatul de aprobare nr. 76.242 din 24 ianuarie 2005 al Direcției generale de reglementare și
implementare,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Lista cu gradatori autorizați, în
număr de 55, prevăzută în anexa*) care face parte
integrantă din prezentul ordin.

Art. 2. — Se aprobă emiterea licenței de gradator
persoanelor propuse în lista prevăzută la art. 1.
Art. 3. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 14 februarie 2005.
Nr. 111.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 155/22.II.2005

15
ANEXĂ

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 155/22.II.2005

MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 1.849/2003
privind personalizarea formularelor tipizate cu regim special, comune pe economie
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,
în temeiul prevederilor art. 1 alin. (4), (5), (9) și (10) din Hotărârea Guvernului nr. 831/1997 pentru aprobarea
modelelor formularelor comune privind activitatea financiară și contabilă și a normelor metodologice privind întocmirea și
utilizarea acestora,
ministrul finanțelor publice emite următorul ordin:
Art. I. — Ordinul ministrului finanțelor publice nr. 1.849/2003
privind personalizarea formularelor tipizate cu regim special,
comune pe economie, publicat în Monitorul Oficial al
României, Partea I, nr. 25 din 13 ianuarie 2004, se
modifică și se completează după cum urmează:
1. Alineatul (2) al articolului 1 va avea următorul
cuprins:
î(2) Imprimarea se va executa pe fiecare exemplar
original și va conține următoarele informații: denumirea,
numărul de înmatriculare la oficiul registrului comerțului,
codul unic de înregistrare, atributul fiscal și sediul social.“
2. După articolul 6 se introduc patru noi articole,
articolele 61—64, cu următorul cuprins:
îArt. 61. — Formularele cu regim special de înseriere și
numerotare utilizate în activitatea financiară și contabilă,
personalizate, tipărite în baza prevederilor Ordinului
ministrului finanțelor publice nr. 989/2002 privind tipărirea,
înserierea și numerotarea formularelor cu regim special,
care nu conțin toate elementele de identificare prevăzute la
art. 1 alin. (2), pot fi utilizate până la epuizarea stocului de
formulare, cu condiția completării de către emitent, manual

sau utilizând sistemele informatice de prelucrare automată
a datelor, a elementelor care lipsesc.
Art. 62. — În cazul în care pe parcursul desfășurării
activității se produc modificări ale unor elemente de
identificare, cum ar fi denumirea sau sediul social, acestea
pot fi operate în antetul formularelor prin înscriere sau prin
aplicarea unei ștampile care să cuprindă datele de
identificare actualizate.
Art. 63. — Elementele de identificare «Codul IBAN» și
«Capitalul social» pot fi pretipărite, prin imprimarea acestora
pe fiecare exemplar original, sau pot fi înscrise manual ori
utilizându-se sistemele informatice de prelucrare automată a
datelor.
Art. 64. — Pentru sediile secundare ale persoanelor
juridice formularele cu regim special de înseriere și
numerotare se personalizează cu datele de identificare a
persoanei juridice, iar elementele de identificare a sediului
secundar se pot pretipări pe fiecare exemplar original sau
se înscriu în momentul completării formularului respectiv.“
Art. II. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu
București, 15 februarie 2005.
Nr. 147.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 155/22.II.2005 conține 16 pagini.

Prețul de vânzare 10.500 lei

&JUYDGY|005273]
ISSN 1453—4495

PDF compression, OCR, web-optimization with CVISION's PdfCompressor

