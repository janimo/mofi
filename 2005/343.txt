PARTEA

Anul 173 (XVII) — Nr. 343

I

Vineri, 22 aprilie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECRETE

295.

— Decret pentru numirea unui magistrat ...............

2

296.

— Decret pentru numirea unui magistrat ...............

2

297.

— Decret pentru numirea unui magistrat ...............

2

298.

— Decret pentru numirea unui magistrat ...............

3

DECIZII ALE CURȚII CONSTITUȚIONALE
Decizia nr. 172 din 22 martie 2005 referitoare la excepția
de neconstituționalitate a dispozițiilor art. 2781
alin. 8 lit. c) și alin. 9 din Codul de procedură
penală.........................................................................

3–5

HOTĂRÂRI ALE GUVERNULUI ROMÂNIEI
304.

— Hotărâre pentru aprobarea Amendamentului
nr. 2, convenit prin schimb de scrisori semnate la
București la 4 decembrie 2002 și la 20 august
2004 și, respectiv, la Luxemburg la 3 noiembrie
2004 între Guvernul României și Banca
Europeană de Investiții, la Contractul de finanțare
dintre România și Banca Europeană de Investiții și
Administrația Națională a Drumurilor din România
pentru finanțarea Proiectului de construcție și
reabilitare autostrăzi, semnat la Luxemburg la
16 noiembrie 1999 și la București la 19 noiembrie
1999 ...........................................................................

5–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 343/22.IV.2005

DECRETE
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), ale art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 30 alin. (1) din Legea nr. 303/2004 privind statutul magistraților, precum
și ale art. 36 alin. (1) lit. a) din Legea nr. 317/2004 privind Consiliul
Superior al Magistraturii,
având în vedere Hotărârea Consiliului Superior al Magistraturii nr. 87
din 16 martie 2005,
Președintele României

d e c r e t e a z ă:

Articol unic. — Se numește în funcția de judecător Păun Elena la
Judecătoria Lehliu-Gară.
PREȘEDINTELE ROMÂNIEI

TRAIAN BĂSESCU
București, 14 aprilie 2005.
Nr. 295.
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), ale art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 30 alin. (1) din Legea nr. 303/2004 privind statutul magistraților, precum
și ale art. 36 alin. (1) lit. a) din Legea nr. 317/2004 privind Consiliul
Superior al Magistraturii,
având în vedere Hotărârea Consiliului Superior al Magistraturii nr. 87
din 16 martie 2005,
Președintele României

d e c r e t e a z ă:

Articol unic. — Se numește în funcția de judecător Udrea Mirela-Zina
la Judecătoria Giurgiu.
PREȘEDINTELE ROMÂNIEI

TRAIAN BĂSESCU
București, 14 aprilie 2005.
Nr. 296.
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), ale art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 30 alin. (1) din Legea nr. 303/2004 privind statutul magistraților, precum
și ale art. 36 alin. (1) lit. a) din Legea nr. 317/2004 privind Consiliul
Superior al Magistraturii,
având în vedere Hotărârea Consiliului Superior al Magistraturii nr. 87
din 16 martie 2005,
Președintele României

d e c r e t e a z ă:

Articol unic. — Se numește în funcția de judecător Roman Adrian la
Judecătoria Oltenița.
PREȘEDINTELE ROMÂNIEI

TRAIAN BĂSESCU
București, 14 aprilie 2005.
Nr. 297.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 343/22.IV.2005

3

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), ale art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 30 alin. (1) din Legea nr. 303/2004 privind statutul magistraților, precum
și ale art. 36 alin. (1) lit. a) din Legea nr. 317/2004 privind Consiliul
Superior al Magistraturii,
având în vedere Hotărârea Consiliului Superior al Magistraturii nr. 87
din 16 martie 2005,
Președintele României

d e c r e t e a z ă:

Articol unic. — Se numește în funcția de judecător Găină Ionuț
Cristian la Judecătoria Alexandria.
PREȘEDINTELE ROMÂNIEI

TRAIAN BĂSESCU
București, 14 aprilie 2005.
Nr. 298.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 172
din 22 martie 2005

referitoare la excepția de neconstituționalitate a dispozițiilor art. 2781 alin. 8 lit. c)
și alin. 9 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2781 alin. 8 lit. c) și alin. 9
din Codul de procedură penală, excepție ridicată de Paul
Cezar Gherghișan și Marian Radu în Dosarul nr. 672/2004
al Judecătoriei Constanța.
La apelul nominal lipsesc părțile, față de
care
procedura de citare a fost legal îndeplinită.
Reprezentantul Ministerului Public arată că, deși există
diferențe între faza de urmărire penală și faza de cercetare
judecătorească, ambele sunt guvernate de aceleași principii,
inclusiv de cel al garantării dreptului la apărare. Nu se
poate susține că instanța învestită potrivit art. 2781 din
Codul de procedură penală se antepronunță, deoarece
procesul este deschis oricărei soluții, atât de condamnare,
cât și de achitare, iar partea nemulțumită are posibilitatea
de a contesta hotărârea pronunțată. Pe cale de consecință,
nu sunt încălcate dispozițiile referitoare la dreptul la
apărare.

Prevederile art. 23 din Legea fundamentală nu au
incidență în cauză, iar art. 126 din Constituție nu poate fi
invocat, deoarece tocmai în virtutea acestuia se înfăptuiește
actul de justiție referitor la plângerile formulate împotriva
soluțiilor de netrimitere în judecată dispuse de procuror.
C U R T E A,

având în vedere actele și lucrările dosarului, constată
următoarele:
Prin Încheierea din 17 decembrie 2004, pronunțată în
Dosarul nr. 672/2004, Judecătoria Constanța a sesizat
Curtea Constituțională cu excepția de neconstituționalitate
a prevederilor art. 2781 alin. 8 lit. c) și alin. 9 din Codul de
procedură penală.
Excepția a fost ridicată de Paul Cezar Gherghișan și
Marian Radu în dosarul cu numărul de mai sus, având
drept obiect soluționarea unei cauze penale.
În motivarea excepției de neconstituționalitate autorii
acesteia susțin că, potrivit textului legal criticat, persoanele
cercetate au fost lipsite de drepturile specifice fazei de
urmărire penală, deoarece, necunoscând în concret
acuzația, nu li s-a oferit posibilitatea efectivă de a se
apăra.
De asemenea, deoarece în situația dată rechizitoriul
este înlocuit cu plângerea petentului, rezultă că acesta din
urmă exercită atribuții de acuzare specifice Ministerului
Public, iar instanța de judecată se substituie procurorului,
ca, mai apoi, tot ea să fie aceea care înfăptuiește justiția.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 343/22.IV.2005

Judecătoria Constanța opinează că excepția de
neconstituționalitate este neîntemeiată, deoarece, pe
parcursul urmăririi penale, învinuitului i-a fost adusă la
cunoștință învinuirea, fiindu-i garantat totodată și dreptul la
apărare. De altfel, chiar dacă instanța reține cauza spre
judecare, are obligația de a aplica dispozițiile privind
judecata în primă instanță, ceea ce presupune, printre
altele, și obligația de a aduce la cunoștință inculpatului că
are dreptul de a se apăra.
Deși după reținerea cauzei spre judecare învinuitul
dobândește calitatea de inculpat, această nouă calificare nu
este de natură să înlăture prezumția de nevinovăție, fiindu-i
respectate toate drepturile și garanțiile procesuale. Potrivit
textului legal criticat, actul de sesizare a instanței îl
constituie plângerea formulată împotriva soluției de
netrimitere în judecată. Această posibilitate este însă în
deplin acord cu dispozițiile constituționale ale art. 126
alin. (2), potrivit cărora competența instanțelor judecătorești
și procedura de judecată sunt stabilite prin lege.
Admiterea plângerii nu echivalează cu o antepronunțare,
deoarece, în urma administrării probelor conform regulilor
de la judecata în primă instanță, este posibilă pronunțarea
oricărei soluții, inclusiv a uneia similare cu cea pronunțată
inițial de procuror.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece, o dată cu
admiterea plângerii și reținerea cauzei spre judecare,
urmărirea penală este redeschisă. Or, anterior, pe parcursul
acesteia, învinuitului i-a fost adusă la cunoștință învinuirea,
i s-a garantat dreptul la apărare, a fost audiat în această
calitate, având posibilitatea de a propune orice probe în
apărare, fiindu-i respectate toate garanțiile procesuale. Deși
după reținerea cauzei spre judecare învinuitul dobândește
calitatea de inculpat, acesta se bucură de prezumția de
nevinovăție, fiindu-i respectate libertatea individuală și
dreptul la apărare.
Totodată, în temeiul dispozițiilor constituționale ale
art. 126 alin. (2), legiuitorul este unica autoritate
competentă de a reglementa procedura de judecată, cu
respectarea celorlalte norme constituționale. De asemenea,
prin posibilitatea instanței de a reține cauza spre judecare,
nu se aduce atingere înfăptuirii justiției, întrucât această
posibilitate nu poate constitui în sine o prezumție de
imparțialitate a judecătorului.
Avocatul Poporului consideră că excepția de
neconstituționalitate este neîntemeiată, deoarece textul legal
criticat nu aduce atingere dreptului la apărare și nici
principiului constituțional care consacră unicitatea, egalitatea
și imparțialitatea justiției, câtă vreme aceste reguli se aplică
în mod egal tuturor persoanelor aflate în situații similare.
De asemenea, prevederile art. 2781 alin. 8 lit. c) și alin. 9
din Codul de procedură penală sunt conforme cu
dispozițiile constituționale ale art. 126 alin. (2) și art. 129.
Dispozițiile art. 23 alin. (1) din Constituție nu au
incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 8 lit. c) și alin. 9 din Codul de
procedură penală, cu următorul conținut: îInstanța pronunță
una dintre următoarele soluții: [...]
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,
dispozițiile privind judecarea în primă instanță și căile de atac,
aplicându-se în mod corespunzător.
În cazul prevăzut la alin. 8 lit. c), actul de sesizare a
instanței, ca primă instanță, îl constituie plângerea persoanei la
care se referă alin. 1.“
Autorii excepției de neconstituționalitate susțin că prin
dispozițiile legale criticate sunt încălcate dispozițiile
constituționale ale art. 23 alin. (1) referitoare la
inviolabilitatea libertății individuale, ale art. 24 alin. (1)
referitoare la garantarea dreptului la apărare, ale art. 124
alin. (2) referitoare la unicitatea, imparțialitatea și egalitatea
justiției, ale art. 126 alin. (2) referitoare la competența
instanțelor judecătorești și procedura de judecată și ale
art. 131 referitoare la Rolul Ministerului Public.
Examinând excepția de neconstituționalitate, Curtea
constată că susținerea autorului excepției privind
contrarietatea dintre dispozițiile legale atacate și prevederile
art. 24 din Constituție sunt nefondate, deoarece procedura
de judecare a plângerilor împotriva rezoluțiilor sau
ordonanțelor procurorului de netrimitere în judecată,
prevăzută de art. 2781 din Codul de procedură penală,
este o procedură contradictorie, în care toate părțile,
inclusiv persoana acuzată de comiterea unei fapte penale,
au posibilitatea de a se apăra și de a cere fie menținerea
soluției procurorului, fie învestirea instanței cu judecarea
infracțiunii reclamate. În această din urmă ipoteză,
inculpatul beneficiază, se înțelege, de toate mijloacele de
apărare și de toate garanțiile procesuale prevăzute de
lege.
Nu se poate reține nici susținerea privind încălcarea
dispozițiilor art. 131 din Constituție, privind Rolul Ministerului
Public, întrucât judecarea cauzei de către instanță după
desființarea rezoluției sau ordonanței de netrimitere în
judecată implică participarea procurorului la judecarea
cauzei în calitate de titular al acțiunii publice și exercitarea
tuturor atribuțiilor decurgând din această calitate.
În ceea ce privește susținerea autorilor excepției
referitoare la încălcarea dispozițiilor art. 23 alin. (1) din
Constituție, privind libertatea individuală, Curtea constată că
aceasta este nefondată, deoarece dobândirea poziției
procesuale de inculpat nu atinge principiul prezumției de
nevinovăție, având în vedere că, în cadrul procedurii de
soluționare a plângerilor întemeiate pe art. 2781 din Codul
de procedură penală, instanța nu soluționează fondul
cauzei, ci se pronunță asupra legalității și temeiniciei
rezoluțiilor ori ordonanțelor procurorului de netrimitere în
judecată dispuse în faza de urmărire penală.
De asemenea, nu se poate reține că textul de lege
atacat ar contraveni dispozițiilor constituționale ale art. 124,
prin care se consacră principiile înfăptuirii justiției, și ale
art. 126 referitoare la competența instanțelor judecătorești
și procedura de judecată, deoarece întreaga procedură de
soluționare a plângerilor împotriva rezoluțiilor sau
ordonanțelor procurorului de netrimitere în judecată se
desfășoară în limitele acestor principii constituționale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 343/22.IV.2005

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor art. 2781 alin. 8 lit. c) și alin. 9 din Codul de procedură
penală, excepție ridicată de Paul Cezar Gherghișan și Marian Radu în Dosarul nr. 672/2004 al Judecătoriei Constanța.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Amendamentului nr. 2, convenit prin schimb de scrisori semnate la București
la 4 decembrie 2002 și la 20 august 2004 și, respectiv, la Luxemburg la 3 noiembrie 2004
între Guvernul României și Banca Europeană de Investiții, la Contractul de finanțare dintre
România și Banca Europeană de Investiții și Administrația Națională a Drumurilor din România
pentru finanțarea Proiectului de construcție și reabilitare autostrăzi, semnat la Luxemburg
la 16 noiembrie 1999 și la București la 19 noiembrie 1999
În temeiul art. 108 din Constituția României, republicată, al art. 5 alin. (1) din Ordonanța Guvernului nr. 8/2000
pentru ratificarea Contractului de finanțare dintre România și Banca Europeană de Investiții și Administrația Națională a
Drumurilor din România pentru finanțarea Proiectului de construcție și reabilitare autostrăzi, semnat la Luxemburg la
16 noiembrie 1999 și la București la 19 noiembrie 1999, aprobată prin Legea nr. 169/2000,
Guvernul României adoptă prezenta hotărâre.
Articol unic. — Se aprobă Amendamentul nr. 2, convenit
prin schimb de scrisori semnate la București la
4 decembrie 2002 și la 20 august 2004 și, respectiv, la
Luxemburg la 3 noiembrie 2004 între Guvernul României și
Banca Europeană de Investiții, la Contractul de finanțare
dintre România și Banca Europeană de Investiții și
Administrația Națională a Drumurilor din România (actuala

Companie Națională de Autostrăzi și Drumuri Naționale din
România — S.A.) pentru finanțarea Proiectului de
construcție și reabilitare autostrăzi, semnat la Luxemburg la
16 noiembrie 1999 și la București la 19 noiembrie 1999,
ratificat prin Ordonanța Guvernului nr. 8/2000, aprobată prin
Legea nr. 169/2000.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Sebastian Bodu,
secretar de stat
Ministrul transporturilor, construcțiilor și turismului,
Gheorghe Dobre
București, 14 aprilie 2005.
Nr. 304.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 343/22.IV.2005
România
Ministerul Finanțelor Publice
Direcția generală a finanțelor publice externe
Nr. 246.796 din 4 decembrie 2002

Către: Banca Europeană de Investiții
Bd. Konrad Adenauer nr. 100, L—2950 Luxemburg-Kirchberg
Fax nr.: 00352-437704
00343-793167
00352-43797488

În atenția: domnului Rainer Saerbeck, șef Departament — Țări în curs de aderare
domnului Thomas Timme, ofițer de proiect — Țări în curs de aderare

Referitor la: Amendament la Contractul de finanțare nr. 20.328/1999
Proiect de construcție și reabilitare autostrăzi București — Constanța

Stimați domni*),
Referitor la Contractul de finanțare anterior menționat, vă rugăm să fiți de acord cu următoarele amendamente:
Ca urmare a modificărilor administrative care s-au produs începând cu 2001 în cadrul Guvernului României și
AND (Administrației Naționale a Drumurilor), vă rugăm să fiți atât de amabili să acceptați înlocuirea, în cuprinsul
Contractului de finanțare, a reprezentanților legal autorizați, după cum urmează: domnul Decebal Traian Remeș cu
domnul Mihai Nicolae Tănăsescu și domnul Dănilă Bucșă cu domnul Aurel Petrescu.
Având în vedere justificările AND prezentate în scrisoarea noastră din 26 august 2002, am dori să amendăm
paragraful 1.04 îCondiții de tragere“, subparagraful C, prin înlocuirea cuvintelor î... minus o sumă de 5.000.000 EUR,
excepție făcând ultima tragere“.
Mai mult decât atât, în concordanță cu corespondența și discuțiile dintre BEI și AND, am fost informați că trebuie
făcute unele amendamente la Descrierea tehnică, anexa A, cum ar fi:
— modificarea secțiunilor Lehliu—Drajna, la rubrica îDescriere“, prin înlocuirea cuvintelor î... construirea unei
autostrăzi cu 1x2 benzi“;
— extinderea datei estimate pentru terminarea secțiunii Lehliu—Drajna, după cum urmează:
— București—Fundulea: de la 2002 la 2003;
— Fundulea—Lehliu: de la 2003 la 2004;
— Lehliu—Drajna: de la 2003 la 2005;
— Drajna—Fetești: de la 2003 la 2006;
— Fetești—Cernavodă: de la 2001 la 2004;
— modificarea celui de-al doilea paragraf î... și a stațiilor de taxare...“ prin î... și modernizarea stației existente de la
Fetești...“;
— extinderea datei estimate de terminare a Proiectului, specificată în ultimul paragraf, de la 31 decembrie 2004
la 31 decembrie 2006.
Așteptăm acordul dumneavoastră asupra celor propuse mai sus și vă mulțumim pentru colaborare și pentru
sprijinul acordat.

Cu stimă,
Ștefan Petrescu,
director general

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 343/22.IV.2005

7

România
Ministerul Finanțelor Publice
Cabinet secretar de stat
București, 20 august 2004
Către: Banca Europeană de Investiții
Bd. Konrad Adenauer nr. 100, L—2950 Luxemburg-Kirchberg
Fax nr.: 00352-437704
00343-793167
00352-43797488
În atenția: domnului Rainer Saerbeck, șef Departament — Țări în curs de aderare
domnului Thomas Timme, ofițer de proiect — Țări în curs de aderare
Referitor la: Amendamentul nr. 2 la Contractul de finanțare nr. 20.328 încheiat între România
și Banca Europeană de Investiții și Administrația Națională a Drumurilor (actualmente Compania Națională
de Autostrăzi și Drumuri Naționale din România — S.A.) — România — Proiect de construcție și reabilitare autostrăzi
Stimați domni*),
Referitor la Contractul de finanțare menționat mai sus, vă transmitem Amendamentul nr. 2 la contract, întocmit și
înaintat de Compania Națională de Autostrăzi și Drumuri Naționale din România — S.A.
Vă rugăm să ne comunicați în cel mai scurt timp posibil punctul dumneavoastră de vedere în acest sens.
În așteptarea răspunsului dumneavoastră, vă mulțumim pentru înțelegere și colaborare.
Cu deosebit respect,
Paul Ichim,
secretar de stat

Banca Europeană de Investiții
Prin fax și curier
Ministerul Finanțelor Publice
Str. Apolodor nr. 17, sectorul 5
București 070741
România
În atenția domnului Mihai Nicolae Tănăsescu, ministrul finanțelor publice
Compania Națională de Autostrăzi și Drumuri Naționale din România — S.A.
Direcția IFI și credite comerciale
Str. Dinicu Golescu nr. 38, sectorul 1
București 010873
România
În atenția domnului Mihail Bășulescu, director general
Luxemburg, 3 noiembrie 2004 JU/Ops/CAJ/nd/s

JUN. 2304

Subiect: România — Proiect autostrăzi (20.328)
Contractul de finanțare dintre România și Banca Europeană de Investiții și Compania Națională de Autostrăzi
și Drumuri Naționale din România — S.A. [fostă Administrația Națională a Drumurilor (AND)] (C.N.A.D.N.R.)
(Contract de finanțare)
A M E N D A M E N T U L Nr. 2*)
Stimați domni,
Referitor la solicitările transmise de dumneavoastră în datele de 4 decembrie 2002 și 20 august 2004 cu privire
la revizuirea unor anumite clauze ale Contractului de finanțare, dorim să răspundem cererii dumneavoastră de amendare
a Contractului de finanțare, după cum urmează:
1. Textul din cadrul punctului 6 din preambul se înlocuiește cu următorul text:
îCostul Proiectului urmează a se finanța astfel:
contribuția statului, fonduri proprii C.N.A.D.N.R. sau alte fonduri
EUR
88.288.000
*) Traducere.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 343/22.IV.2005

fonduri ISPA (după cum sunt definite mai jos)
EUR
71.712.000
împrumut B.E.R.D.
EUR
50.000.000
împrumutul Băncii
EUR
210.000.000
Total:
EUR
420.000.000“
2. În preambul se inserează punctul 8, care se va citi: îÎmprumutatul a solicitat o contribuție cu fonduri din
partea Uniunii Europene în cadrul programului ISPA (fonduri ISPA) pentru acoperirea unei sume de 71.712.000 EUR
(șaptezeci și unu milioane șapte sute douăsprezece mii euro)“, iar fostele puncte 8—14 din preambul se vor renumerota
în consecință.
3. În cadrul ultimului subparagraf 1.02 B, î30 noiembrie 2004“ se înlocuiește cu î30 septembrie 2005“.
4. În subparagraful 1.04 C, î3.000.000“ se înlocuiește cu î5.000.000“.
5. În cadrul subparagrafului 1.05, î31 martie 2005“ se înlocuiește cu î31 decembrie 2005“.
6. Textul cuprins în paragraful 6.04 se înlocuiește cu următorul text:
îÎmprumutatul sau, după caz, C.N.A.D.N.R. se angajează să procure bunuri, servicii și alte lucrări pentru proiect,
în măsura necesarului și cu acordul Băncii, prin licitație internațională deschisă tuturor țărilor, în condiții de egalitate.
Pentru contractele de lucrări cofinanțate prin fonduri UE, oferta trebuie să fie conformă cu regulile și procedurile
corespunzătoare asupra cărora s-a convenit cu Uniunea Europeană.“
7. În subparagraful 10.01 A litera e), punctele î8 și 9“ sunt înlocuite cu punctele î9 și 10“.
8. În subparagraful 10.01 A litera g) se inserează îsau la fondul ISPA la care s-a făcut referire în pct. 8 din
preambul“ în continuarea cuvintelor îpct. 6 din preambul“.
9. În cadrul Descrierii tehnice, termenul estimat de finalizare a lucrărilor pentru București—Fundulea, î2002“, se
înlocuiește cu î2004“.
10. În cadrul Descrierii tehnice, termenul estimat de finalizare a lucrărilor pentru Fundulea—Lehliu, î2003“, se
înlocuiește cu î2004“.
11. În cadrul Descrierii tehnice, în prezentarea aferentă tronsonului Lehliu—Drajna, î1x2“ se înlocuiește cu î2x2“
și se introduce ca un ultim alineat îcofinanțarea prin fonduri ISPA“, iar termenul estimat de finalizare î2003“ se
înlocuiește cu î2005“.
12. În cadrul Descrierii tehnice, în prezentarea aferentă tronsonului Drajna—Fetești, î1x2“ se înlocuiește cu î2x2“,
iar termenul estimat de finalizare î2003“ se înlocuiește cu î2007“.
13. În cadrul Descrierii tehnice, termenul estimat de finalizare î2001“ se înlocuiește cu î2004“.
14. În cadrul penultimului paragraf al Descrierii tehnice, cuvintele îa stațiilor de taxare“ se înlocuiesc cu
îmodernizarea stației existente la Fetești“.
15. În cadrul ultimului paragraf al Descrierii tehnice, î31 decembrie 2004“ se înlocuiește cu î31 decembrie 2007“.
În cazul în care se definesc altfel decât anterior, termenii definiți vor avea aceeași semnificație atribuită lor în
Contract.
În scopul confirmării acordului dumneavoastră asupra celor de mai sus, vă rugăm să datați și să semnați în
conformitate fiecare dintre cele patru exemplare originale ale acestei scrisori și, ulterior, să ne returnați două exemplare
originale în cel mai scurt timp posibil.
Banca Europeană de Investiții
G. Hutz
R. Saerbeck
De acord cu și din partea României
Mihai Nicolae Tănăsescu,
ministrul finanțelor publice
De acord cu și din partea Companiei Naționale
de Autostrăzi și Drumuri Naționale din România — S.A.
Mihail Bășulescu,
director general

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 343/22.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015968]
ISSN 1453—4495

PDF compression, OCR, web-optimization with CVISION's PdfCompressor

