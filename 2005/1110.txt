PARTEA

Anul 173 (XVII) — Nr. 1.110

I

LEGI, DECRETE, HOTĂRÂRI ȘI ALTE ACTE

Joi, 8 decembrie 2005

SUMAR

Nr.

Pagina

Nr.
Rovinari și Turceni, Regia Autonomă pentru
Activități Nucleare — Sucursala îROMAG-TERMO“
și centralele termice și electrice de termoficare
aflate în administrarea consiliilor județene și locale

DECIZII ALE CURȚII CONSTITUȚIONALE
Decizia nr. 550 din 18 octombrie 2005 referitoare la
excepția de neconstituționalitate a dispozițiilor
art. 373 2 și art. 580 5 din Codul de procedură
civilă ...........................................................................

1–3

— Ordonanță de urgență privind aprobarea
scoaterii din rezerva de stat, sub formă de
împrumut, a unor cantități de combustibil pentru
Societatea Comercială de Producere a Energiei
Electrice și Termice îTermoelectrica“ — S.A.,
filialele sale, complexurile energetice Craiova,

DECIZII

ALE

4–5

DECIZII ALE PRIMULUI-MINISTRU
495.

ORDONANȚE ALE GUVERNULUI ROMÂNIEI
168.

Pagina

CURȚII

— Decizie privind modificarea componenței
Comisiei Naționale de Promovare a Ocupării
Forței de Muncă........................................................

5–6

498.

— Decizie privind organizarea și funcționarea
aparatului de lucru al ministrului de stat pentru
coordonarea activităților din domeniile culturii,
învățământului și integrării europene .......................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 550
din 18 octombrie 2005

referitoare la excepția de neconstituționalitate a dispozițiilor art. 3732
și art. 5805 din Codul de procedură civilă
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3732 și art. 5805 din Codul de

procedură civilă, excepție ridicată de Traian Enoiu Besliu și
Carmen Enoiu Besliu în Dosarul nr. 775/2005 al
Tribunalului Brașov — Secția civilă.
La apelul nominal se prezintă autorii excepției, personal
și asistați de avocat Raluca Bejan, lipsind celelalte părți,
față de care procedura de citare a fost legal îndeplinită.
Apărătorul autorilor excepției contestă instituirea
intervenției militare în cadrul procedurii de executare silită
a unei hotărâri judecătorești civile, ca regulă generală,
lăsată la aprecierea unei entități insuficient definite,
respectiv executorul judecătoresc. Intervenția îmanu militari“,
la simpla apreciere a executorului privat, înlătură de plano
egalitatea dintre creditor și debitor în fața legii și a justiției,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.110/8.XII.2005

favorizând acea parte care are suficiente resurse financiare
pentru a suporta cheltuielile executării. În consecință,
solicită Curții admiterea excepției și constatarea
neconstituționalității textului de lege criticat.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că nu există nici o contrarietate între
dispoziția criticată și Legea fundamentală.
C U R T E A,

având în vedere actele și lucrările dosarului, reține
următoarele:
Prin Încheierea din 7 iunie 2005, pronunțată în Dosarul
nr. 775/2005, Tribunalul Brașov — Secția civilă a sesizat
Curtea Constituțională cu excepția de neconstituționalitate
a dispozițiilor art. 3732 și art. 5805 din Codul de procedură
civilă, excepție ridicată de Traian Enoiu Besliu și Carmen
Enoiu Besliu.
În motivarea excepției de neconstituționalitate autorii
acesteia susțin că dispozițiile legale criticate contravin
prevederilor constituționale ale art. 1 alin. (3), art. 16
alin. (2), art. 44 alin. (2), art. 49 și art. 55 alin. (2), prin
aceea că permit intervenția agenților forței publice militare
la executarea silită imobiliară, îatunci când executorul
judecătoresc consideră necesar“, fără a preciza condițiile și
limitele acestei participări și fără a defini noțiunea de
îrezistență fizică“. Reglementările criticate fac posibilă
intervenția nejustificată a forței publice militare împotriva
civililor, pătrunderea cu forța în imobilele proprietate privată,
fără să existe o minimă posibilitate legală de control
înaintea unei astfel de executări violente și o minimă cale
de prevenire a abuzului împotriva persoanelor aflate în
dificultate. Exercitarea forței publice militare la cererea
discreționară a unui executor judecătoresc privat reprezintă
un abuz de autoritate care atacă demnitatea cetățeanului
și drepturile lui fundamentale, dreptul de proprietate și
egalitatea în fața legii.
Recurgerea la forța publică militară nu poate constitui
un demers obișnuit de care se poate prevala executorul
judecătoresc în îndeplinirea misiunii sale civile, private, în
orice circumstanțe. Aceasta trebuie să intervină nu ca
regulă, ci în mod excepțional, în cazuri bine definite de
lege, în concordanță cu reglementările referitoare la
ocrotirea familiei, a copilului și cele privind organizarea și
disciplina militară.
Tribunalul Brașov — Secția civilă apreciază că excepția
de neconstituționalitate este neîntemeiată, textele de lege
criticate fiind în deplină concordanță cu prevederile
constituționale invocate de autorii excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
este neîntemeiată. În acest sens, arată că textele de lege
criticate dau expresie dispozițiilor art. 126 alin. (2) din
Constituție, care prevăd că reglementarea procedurii de
judecată se face prin lege, legiuitorul având libertate
deplină de a statua în astfel de domenii. Dată fiind
importanța executării silite, fază a procesului civil în care
are loc realizarea efectivă a dreptului reclamantului, este
evident că această procedură nu poate fi lăsată la
dispoziția debitorului. Fără regulile precise ale procedurii
executării silite, în cadrul căreia executorul judecătoresc,
învestit de lege să îndeplinească un serviciu de interes

public, trebuie să ia toate măsurile pentru a asigura
executarea hotărârii judecătorești și a altor titluri executorii
în strictă conformitate cu legea, drepturile recunoscute
creditorului ar rămâne irealizabile.
În această fază procesuală, apărarea drepturilor și
intereselor legitime ale creditorului urmăritor și ale
debitorului urmărit este asigurată de controlul instanței
asupra întregii executări, control care funcționează, printre
altele, prin mecanismul contestației la executare.
Avocatul Poporului apreciază că excepția de
neconstituționalitate este neîntemeiată, normele cuprinse în
textele de lege criticate oferind posibilitatea organului de
executare de a-și îndeplini în mod efectiv obligațiile ce îi
revin prin lege. Astfel, dispozițiile referitoare la obținerea
concursului organelor de poliție, al jandarmeriei sau al altor
agenți ai forței publice, de către executorul judecătoresc,
atunci când acesta consideră necesar, nu conțin norme
contrare principiului egalității cetățenilor în fața legii și nu
încalcă principiul supremației Constituției sau valorile
supreme ale statului român.
În plus, stabilirea competenței și procedurii de judecată
reprezintă atributul exclusiv al legiuitorului, dispozițiile legale
criticate fiind în deplină concordanță cu art. 126 alin. (2)
din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum a
fost reținut de instanța judecătorească, îl constituie
dispozițiile art. 3732 și art. 5805 din Codul de procedură
civilă, dispoziții care au următorul conținut:
— Art. 3732: îÎn cazurile prevăzute de lege, precum și
atunci când executorul judecătoresc consideră necesar,
organele de poliție, jandarmerie sau alți agenți ai forței publice,
după caz, sunt obligați să-i acorde concursul la îndeplinirea
efectivă a executării silite.
La cererea instanței de executare sau a executorului
judecătoresc cei care datorează sume de bani debitorului
urmărit ori dețin bunuri ale acestuia, supuse urmăririi potrivit
legii, au datoria să dea informațiile necesare pentru efectuarea
executării.
De asemenea, la cererea instanței de executare sau a
executorului judecătoresc instituțiile, băncile și orice alte
persoane sunt obligate să-i comunice de îndată, în scris, datele
și informațiile necesare realizării executării silite, chiar dacă
prin legi speciale se dispune altfel. La cererea executorului sau
a părții interesate instanța de executare poate lua măsurile
prevăzute de art. 1081 alin. 1 pct. 2 lit. f) și de art. 1083.
Instanța de executare și executorul judecătoresc sunt
obligați să asigure secretul informațiilor primite, dacă legea nu
prevede altfel.“;
— Art. 5805: îÎn cazurile prevăzute de art. 5802 și 5804,
dacă debitorul se opune la executarea obligației de către
creditor, acesta va putea obține, prin intermediul executorului

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.110/8.XII.2005
judecătoresc, concursul organelor de poliție, jandarmerie sau
al altor agenți ai forței publice, după caz.“
Autorii excepției susțin că dispozițiile legale criticate
încalcă prevederile constituționale cuprinse în:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 16 alin. (2): îNimeni nu este mai presus de lege.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 49 alin. (1): îCopiii și tinerii se bucură de un regim
special de protecție și de asistență în realizarea drepturilor
lor.“;
— Art. 55 alin. (2): îCondițiile privind îndeplinirea
îndatoririlor militare se stabilesc prin lege organică.“
Curtea constată că dispozițiile art. 3732 din Codul de
procedură civilă reprezintă reguli cu caracter general
privitoare la modul de realizare a executării silite și sunt
statornicite de legiuitor pentru a-i crea organului de
executare posibilitatea efectivă de a-și îndeplini obligațiile
ce îi revin. În acest scop, în cazurile prevăzute de lege și
atunci când executorul judecătoresc consideră necesar,
organele de poliție, jandarmerie sau alți agenți ai forței
publice, după caz, sunt obligați să-i acorde concursul la
îndeplinirea efectivă a executării silite. Instituirea unei astfel
de reguli a fost necesară, întrucât, în practică, există
situații în care debitorul obligației supuse executării se
opune efectuării actelor de urmărire silită, concursul
autorităților publice fiind într-un atare caz indispensabil.
Dispozițiile art. 580 5 din Codul de procedură civilă
consacră o aplicare particulară a principiului general
prevăzut de art. 3732 alin. 1 din cod și dă posibilitatea
creditorului de a obține, prin intermediul executorului
judecătoresc, concursul autorităților publice, în cazul în care
debitorul refuză să îndeplinească o obligație de a face sau
de a nu face cuprinsă într-un titlu executoriu.
Examinând excepția de neconstituționalitate, Curtea
constată că, în condițiile în care, potrivit art. 1 alin. (3) din
Constituție, invocat de autorii criticii drept text de referință
în motivarea excepției, drepturile și libertățile cetățenilor
sunt garantate, posibilitatea recunoscută executorului
judecătoresc de a apela, în caz de nevoie, la concursul
agenților forței publice pentru îndeplinirea efectivă a

3

executării silite, așadar pentru asigurarea realizării dreptului
recunoscut creditorului, printr-un titlu executoriu, nu relevă,
în sine, nici un fine de neconstituționalitate.
Curtea nu poate reține nici nesocotirea principiului
egalității cetățenilor în fața legii, textele de lege
reprezentând exclusiv o garanție a asigurării echilibrului
între persoane cu interese contrare, prin determinarea
cadrului legal de exercitare a drepturilor lor legitime.
Nici critica de neconstituționalitate a textelor de lege în
raport cu art. 44 din Constituție, cu referire la garantarea
dreptului de proprietate privată, nu este întemeiată, întrucât,
prin executarea silită a unei obligații de a face, respectiv
de a preda un bun imobil, rezultată dintr-un titlu executoriu
emis conform legii, se asigură realizarea drepturilor legale
ale creditorului. Stabilirea conținutului și limitelor dreptului
de proprietate — cărora li se subsumează reglementările
în cauză — implică, în mod necesar, o restrângere a
exercițiului său în considerarea drepturilor și intereselor
altor persoane. Departe de a constitui o atingere a
dreptului subiectiv în sine, asemenea reglementări creează
condițiile indispensabile valorificării acestuia. În consecință,
art. 3732 și art. 5805 din Codul de procedură civilă nu
numai că nu contravin prevederilor constituționale invocate,
ci, dimpotrivă, dau expresie principiului garantării dreptului
de proprietate privată.
Împrejurarea că, în practică, activitatea organelor de
poliție, jandarmerie sau a altor agenți ai forței publice
poate genera abuzuri nu poate fi convertită — așa cum
încearcă autorii excepției — într-un argument în susținerea
neconstituționalității reglementării supuse controlului. Dacă
împotriva unor eventuale abuzuri cel astfel vătămat are la
dispoziție mijloace și căi legale de ripostă, renunțarea la
posibilitatea recunoscută executorului de a apela la forța
coercitivă a statului, ori condiționarea participării acesteia la
executarea silită de un control prealabil (dificil dacă nu
chiar imposibil de realizat, dacă se are în vedere că, de
cele mai multe ori, participarea agenților forței publice are
un rol disuasiv și deci preventiv), ar lipsi practic de
conținut însuși conceptul de executare silită, realizarea
dreptului fiind posibilă doar în măsura în care debitorul
și-ar executa obligația de bunăvoie.
Față de obiectul de reglementare al normelor deduse
controlului de constituționalitate, Curtea constată că art. 49
alin. (1) și art. 55 alin. (2) din Constituție nu au relevanță
în susținerea excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3732 și art. 5805 din Codul de procedură civilă
ridicată de Traian Enoiu Besliu și Carmen Enoiu Besliu în Dosarul nr. 775/2005 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.110/8.XII.2005

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind aprobarea scoaterii din rezerva de stat, sub formă de împrumut, a unor cantități
de combustibil pentru Societatea Comercială de Producere a Energiei Electrice și Termice
îTermoelectrica“ — S.A., filialele sale, complexurile energetice Craiova, Rovinari și Turceni,
Regia Autonomă pentru Activități Nucleare — Sucursala îROMAG-TERMO“ și centralele termice
și electrice de termoficare aflate în administrarea consiliilor județene și locale
Întrucât capacitatea utilă reală de stocare din centrale este ocupată în proporție de 70% cărbune, respectiv 50%
păcură, de stocurile rezervă de stat, astfel încât capacitățile proprii utile reale ale centralelor devin insuficiente asigurării
unei funcționări în bune condiții pe perioada de iarnă,
având în vedere faptul că pornirea instalațiilor de termoficare pentru asigurarea cu agent termic a populației,
precum și creșterea consumului de energie electrică pe perioada iernii vor determina creșterea consumurilor medii zilnice
și lunare de cărbune și păcură, afectând astfel procesul de aprovizionare cu combustibili,
ținând cont că necesitatea asigurării consumului de energie electrică, precum și a agentului termic pentru
populație pentru perioada friguroasă constituie o situație extraordinară și vizează interesul general și imediat,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prin derogare de la prevederile art. 5 alin. 2
din Legea nr. 82/1992 privind rezervele de stat, republicată,
cu modificările și completările ulterioare, se aprobă
scoaterea din rezerva de stat, cu titlu de împrumut, pe
termen de 180 de zile, a cantităților de 3.494.752,82 tone
cărbune energetic și 197.305,12 tone păcură, prevăzute în
anexa*) care face parte integrantă din prezenta ordonanță
de urgență, care vor fi acordate Societății Comerciale de
Producere a Energiei Electrice și Termice îTermoelectrica“ —
S.A., filialelor sale: Societatea Comercială îElectrocentrale“
Deva — S.A., Societatea Comercială îElectrocentrale“
București — S.A. și Societatea Comercială îElectrocentrale“
Galați — S.A., Complexului Energetic Turceni, Complexului
Energetic Rovinari, Complexului Energetic Craiova, Regiei
Autonome pentru Activități Nucleare — Sucursala îROMAGTERMO“ și centralelor termice și electrice de termoficare
aflate în administrarea consiliilor județene și locale.

Art. 2. — (1) În cazul nerestituirii împrumutului prevăzut
la art. 1 și după aplicarea prevederilor art. 5 alin. 3 din
Legea nr. 82/1992, republicată, cu modificările și
completările ulterioare, Administrația Națională a Rezervelor
de Stat va emite facturi fiscale pentru valoarea produselor
calculate la prețurile pieței, în care accizele vor fi
evidențiate distinct, exigibilitatea taxei pe valoarea adăugată
luând naștere la încasarea acestora.
(2) Până la dezdăunarea integrală a Administrației
Naționale a Rezervelor de Stat, societățile comerciale
debitoare vor suporta penalități de întârziere la plată, la
nivelul celor prevăzute de lege pentru creanțele bugetare,
precum și nivelul dobânzii pieței percepute pe toată
perioada derulării împrumutului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul administrației și internelor,
Victor Paul Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 24 noiembrie 2005.
Nr. 168.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.110/8.XII.2005

5
ANEXĂ

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea componenței Comisiei Naționale de Promovare a Ocupării Forței de Muncă
Având în vedere propunerea formulată de Ministerul Muncii, Solidarității Sociale și Familiei prin Memorandumul
nr. 6.380/GB din 23 noiembrie 2005,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 107 alin. (3) din Legea nr. 76/2002 privind sistemul asigurărilor pentru
șomaj și stimularea ocupării forței de muncă, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, componența Comisiei Naționale de
Promovare a Ocupării Forței de Muncă, stabilită prin

Decizia primului-ministru nr. 72 din 23 mai 2002, cu
modificările ulterioare, este cea prevăzută în anexa care
face parte integrantă din prezenta decizie.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 decembrie 2005.
Nr. 495.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.110/8.XII.2005
ANEXĂ
COMPONENȚA

Comisiei Naționale de Promovare a Ocupării Forței de Muncă
1. Domnul Dănuț Apetrei — secretar de stat — Ministerul Agriculturii, Pădurilor și
Dezvoltării Rurale;
2. Doamna Lucia Ana Varga — secretar de stat — Ministerul Mediului și Gospodăririi
Apelor;
3. Doamna Cecilia Rodica Paloma Petrescu — secretar de stat — Ministerul Educației și
Cercetării;
4. Domnul Septimiu Buzașu — secretar de stat — Ministerul Transporturilor, Construcțiilor
și Turismului;
5. Domnul Liviu Radu — secretar de stat — Ministerul Administrației și Internelor;
6. Domnul Nicolae Ivan — secretar de stat — Ministerul Finanțelor Publice;
7. Domnul Ionel Manțog — secretar de stat — Ministerul Economiei și Comerțului;
8. Domnul Adrian Ciocănea — secretar de stat — Ministerul Integrării Europene;
9. Domnul Silviu Bian — secretar de stat — Agenția Națională pentru Ocuparea Forței de
Muncă;
10. Domnul Eugen Blaga — director — Ministerul Muncii, Solidarității Sociale și Familiei;
11. Domnul Gabriel Năstase — vicepreședinte — Agenția Națională pentru Întreprinderi Mici
și Mijlocii și Cooperație;
12. Domnul Dumitru Costin — președinte — Blocul Național Sindical;
13. Domnul Ion Popescu — președinte — Confederația Sindicală Națională îMeridian“;
14. Domnul Iacob Baciu — președinte — Confederația Sindicatelor Democratice din România;
15. Domnul Marius Petcu — președinte — Confederația Națională a Sindicatelor Libere din
România — Frăția;
16. Domnul Bogdan Iuliu Hossu — președinte — Confederația Națională a Sindicatelor
îCartel Alfa“;
17. Domnul Costache Florian — președinte — Patronatul Național Român;
18. Domnul Mihai Cârciog — președinte — Consiliul Național al Patronatului Român;
19. Domnul Silviu Opriș — președinte executiv — Confederația Patronală din Industria
României;
20. Doamna Irina Manole — prim-vicepreședinte — Uniunea Generală a Industriașilor din
România — 1903;
21. Domnul Ovidiu Nicolescu — președinte — Consiliul Național al Întreprinderilor Private
Mici și Mijlocii din România;
22. Domnul Marcel Florescu — președinte — Asociația Națională a Antreprenorilor de
Construcții;
23. Domnul Dinu Patriciu — președinte — Confederația Națională a Patronatului Român;
24. Domnul Ștefan Varfalvi — președinte executiv — Uniunea Generală a Industriașilor din
România;
25. Domnul Gheorghe Naghiu — președinte — Patronatul Român;
26. Domnul Marian Petru Miluț — președinte — Uniunea Națională a Patronatului Român;
27. Domnul Adrian Izvoranu — director general — Confederația Patronală a Industriei
Serviciilor și Comerțului.

GUVERNUL ROMÂNIEI
PRIMUL-MINISTRU

DECIZIE
privind organizarea și funcționarea aparatului de lucru al ministrului de stat pentru coordonarea
activităților din domeniile culturii, învățământului și integrării europene
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 1 alin. (4) din Ordonanța de urgență a Guvernului nr. 11/2004 privind
stabilirea unor măsuri de reorganizare în cadrul administrației publice centrale, aprobată cu modificări și completări prin
Legea nr. 228/2004, cu modificările și completările ulterioare,
primul-ministru emite prezenta decizie.
Art. 1. — Aparatul de lucru al ministrului de stat pentru
coordonarea activităților din domeniile culturii, învățământului

și integrării europene funcționează ca structură în aparatul
de lucru al Guvernului, fără personalitate juridică.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.110/8.XII.2005
Art. 2. — Ministrul de stat pentru coordonarea
activităților din domeniile culturii, învățământului și integrării
europene va coordona sau, după caz, va conlucra la
coordonarea activității organelor de specialitate ale
administrației publice centrale și instituțiilor publice aflate în
subordinea Guvernului și a primului-ministru, prevăzute în
anexa care face parte integrantă din prezenta decizie.
Art. 3. — (1) Aparatul de lucru al ministrului de stat
pentru coordonarea activităților din domeniile culturii,
învățământului și integrării europene are rolul de a
coordona, reprezenta și orienta strategic domeniile
respective, de a urmări și de a controla respectarea
reglementărilor legale în vigoare, de a supraveghea și de a
impulsiona îndeplinirea obiectivelor stabilite prin Programul
de guvernare în domeniile menționate.
(2) Aparatul de lucru al ministrului de stat pentru
coordonarea
activităților
din
domeniile
culturii,
învățământului și integrării europene transmite, în timp util,
observații pertinente, constructive, în toate problemele în
care este consultat, precum și cu privire la reorganizarea
activităților coordonate.
Art. 4. — Ministrul de stat pentru coordonarea
activităților din domeniile culturii, învățământului și integrării
europene:
a) conduce Consiliul interministerial pentru educație,
cultură, cercetare, tineret, sport și minorități, înființat prin
Hotărârea Guvernului nr. 750/2005 privind constituirea
consiliilor interministeriale permanente;
b) conduce reuniunile Comitetului Executiv pentru
Integrare Europeană, în absența primului-ministru;
c) asigură îndeplinirea activităților de reprezentare, în
numele Guvernului, ca autoritate de stat, în relația cu
organisme internaționale din domeniul de competență, în
relația cu alte autorități publice și organizații, precum și în
relația cu persoane juridice din țară și din străinătate;
d) asigură coordonarea efectivă a procesului de
integrare;
e) supraveghează îndeaproape și desfășoară activități
de promovare și susținere a intereselor statului în vederea
impulsionării procesului de ratificare a Tratatului de aderare
a României la Uniunea Europeană.

7

Art. 5. — Ministrul de stat pentru coordonarea
activităților din domeniile culturii, învățământului și integrării
europene are următoarele atribuții principale, pe care le
exercită prin intermediul aparatului de lucru:
a) participă, în calitate de coinițiator, la elaborarea
proiectelor de acte normative inițiate de ministerele pe care
le coordonează;
b) promovează proiecte de acte normative pentru
activitățile din domeniile culturii, educației, integrării
europene și minorităților;
c) avizează proiectele de acte normative care sunt
elaborate de organe de specialitate ale administrației
publice centrale din domeniile culturii, educației, integrării
europene și minorităților;
d) coordonează sau participă la elaborarea de strategii
și programe naționale de dezvoltare, asigurând corelarea
acestora cu obiectivele generale prevăzute în Programul de
guvernare;
e) asigură coordonarea măsurilor privind respectarea
priorităților în execuțiile bugetare ale ministerelor pe care le
coordonează;
f) dispune realizarea activităților de sinteză necesare
pentru coordonarea eficientă a activităților din domeniile
culturii, educației și integrării europene.
Art. 6. — Conducerea aparatului de lucru al ministrului
de stat pentru coordonarea activităților din domeniile
culturii, învățământului și integrării europene se exercită de
către ministrul de stat, sub conducerea nemijlocită a
primului-ministru.
Art. 7. — În exercitarea atribuțiilor ce îi revin, ministrul
de stat pentru coordonarea activităților din domeniile
culturii, învățământului și integrării europene emite ordine și
conlucrează cu miniștrii din domeniile culturii, educației și
integrării europene, precum și cu ceilalți conducători ai
instituțiilor subordonate Guvernului și primului-ministru, care
desfășoară activități în domeniile menționate.
Art. 8. — Ministrul de stat pentru coordonarea
activităților din domeniile culturii, învățământului și integrării
europene numește și eliberează din funcție personalul din
cadrul aparatului de lucru al ministrului de stat pentru
coordonarea activităților din domeniile culturii, învățământului
și integrării europene.

PRIM-MINISTRU

CĂLIN POPESCU-TĂRICEANU
Contrasemnează:
Ministrul de stat pentru coordonarea activităților
din domeniile culturii, învățământului și integrării europene,
Béla Markó
Șeful Cancelariei Primului-Ministru,
Aleodor Marian Frâncu
București, 6 decembrie 2005.
Nr. 498.
ANEXĂ

Ministrul de stat pentru coordonarea activităților din
domeniile culturii, învățământului și integrării europene
coordonează sau conlucrează la coordonarea următoarelor
organe de specialitate ale administrației publice centrale și

instituții publice aflate în subordinea Guvernului și a
primului-ministru:
I. Coordonează activități din domeniul de activitate al:
1. Ministerului Culturii și Cultelor

PDF compression, OCR, web-optimization with CVISION's PdfCompressor

8
2.
3.
4.
II.
1.
2.
3.
4.
5.
6.

MONITORUL OFICIAL AL ROMÂNIEI, PARTEA I, Nr. 1.110/8.XII.2005
Ministerului Educației și Cercetării
Ministerului Integrării Europene
Ministerului Afacerilor Externe
Conlucrează la coordonarea activităților:
Oficiului Român pentru Drepturile de Autor
Oficiului de Stat pentru Invenții și Mărci
Consiliului Național al Cinematografiei
Arhivei Naționale de Filme
Consiliului Național pentru Combaterea Discriminării
Departamentului pentru Relații Interetnice

7. Departamentului pentru românii de pretutindeni din
structura Ministerului Afacerilor Externe
8. Agenției Naționale pentru Romi
9. Autorității Naționale pentru Cercetare Științifică
10. Secretariatului Permanent pentru Afaceri Europene
din structura Cancelariei Primului-Ministru
11. direcțiilor generale, direcțiilor, serviciilor de integrare
europeană din ministere
12. Agenției Naționale pentru Sport
13. Autorității Naționale pentru Tineret

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.110/8.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|066960]
ISSN 1453—4495

PDF compression, OCR, web-optimization with CVISION's PdfCompressor

