Anul 173 (XVII) — Nr. 310

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 13 aprilie 2005

SUMAR

Nr.

Pagina

Nr.

LEGI ȘI DECRETE
87.

domeniul prevenirii și combaterii consumului ilegal
și a traficului ilicit de stupefiante și substanțe
psihotrope, semnat la București la 11 octombrie
2004 ...........................................................................

— Lege pentru ratificarea Acordului dintre
Guvernul României și Guvernul Republicii Chile
privind cooperarea în domeniul prevenirii și
combaterii consumului ilegal și a traficului ilicit de
stupefiante și substanțe psihotrope, semnat la
București la 11 octombrie 2004...............................

2

Acord între Guvernul României și Guvernul Republicii
Chile privind cooperarea în domeniul prevenirii și
combaterii consumului ilegal și a traficului ilicit de
stupefiante și substanțe psihotrope .........................

2–4

209.

— Decret privind promulgarea Legii pentru
ratificarea Acordului dintre Guvernul României și
Guvernul Republicii Chile privind cooperarea în

Pagina

42.

418.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind măsurile pentru implementarea interdicției
totale de administrare a proteinelor animale
procesate în hrana animalelor de fermă.................
— Ordin al ministrului finanțelor publice privind
unele precizări contabile aplicabile agenților
economici ...................................................................

5

5–6

7–8

2

MONITORUL OFICIAL AL ROMÂNIEI, PARTEA I, Nr. 310/13.IV.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României
și Guvernul Republicii Chile privind cooperarea în domeniul
prevenirii și combaterii consumului ilegal și a traficului ilicit
de stupefiante și substanțe psihotrope, semnat la București
la 11 octombrie 2004
Parlamentul României adoptă prezenta lege.
Articol unic. — Se ratifică Acordul dintre Guvernul României și
Guvernul Republicii Chile privind cooperarea în domeniul prevenirii și
combaterii consumului ilegal și a traficului ilicit de stupefiante și substanțe
psihotrope, semnat la București la 11 octombrie 2004.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

RADU MIRCEA BERCEANU

București, 7 aprilie 2005.
Nr. 87.
ACORD
între Guvernul României și Guvernul Republicii Chile privind cooperarea în domeniul prevenirii și combaterii
consumului ilegal și a traficului ilicit de stupefiante și substanțe psihotrope
Guvernul României și Guvernul Republicii Chile, denumite în continuare părți contractante,
exprimând dorința lor de a dezvolta relații de prietenie și de a întări cooperarea mutuală,
în dorința de a contribui împreună la implementarea Convenției Națiunilor Unite împotriva traficului ilicit de
stupefiante și substanțe psihotrope, adoptată la 20 decembrie 1988 la Viena, denumită în continuare Convenția din 1988,
conștiente de faptul că activități precum consumul ilegal și traficul ilicit de stupefiante și substanțe psihotrope,
acest concept incluzând toate faptele penale prevăzute de art. 3 din Convenția din 1988, afectează toate națiunile și
constituie o amenințare la adresa securității, sănătății și mediului înconjurător,
interesate de îmbunătățirea cooperării bilaterale pentru prevenirea și combaterea consumului nelegal și traficului
ilicit de stupefiante și substanțe psihotrope, prin coordonarea politicilor și dezvoltarea de programe, care să includă măsuri
destinate înlăturării cauzelor problemei, pe baza unei analize complete și echilibrate,
recunoscând eforturile și angajamentele părților contractante în vederea abordării problemei mondiale a drogurilor
și, în special, a prevenirii și controlului consumului ilegal, folosirii și traficului ilicit de stupefiante și substanțe psihotrope,
convinse de necesitatea stabilirii și îmbunătățirii mecanismelor adecvate de cooperare în plan bi- și multilateral,
potrivit principiilor dreptului internațional, dar, în mod deosebit, de răspunderea ce le revine în acest sens, precum și
participarea părților contractante la activități pe aceste teme, în plan internațional,
luând în considerare faptul că activitatea de cooperare, în baza prezentului acord, va consolida eforturile părților
contractante în scopul îndeplinirii obligațiilor lor internaționale în conformitate cu Convenția din 1988, cu Programul
mondial de acțiune al Națiunilor Unite, aprobat de Adunarea generală în 1990, cu rezoluțiile adoptate în iunie 1998 de
către Adunarea generală extraordinară a Națiunilor Unite,
conduse de dorința de a asigura într-un mod eficient coordonarea, în ceea ce privește analiza și controlul
traficului ilicit de stupefiante și substanțe psihotrope, precursori și substanțe chimice esențiale, folosite la fabricarea
stupefiantelor și a substanțelor psihotrope,
respectând principiile egalității, reciprocității și avantajului reciproc,
au convenit următoarele:
ARTICOLUL 1

Părțile contractante vor coopera, în conformitate cu
legislațiile interne ale statelor lor și cu instrumentele juridice
internaționale la care statele părților contractante sunt parte,
în lupta împotriva traficului ilicit de stupefiante și substanțe

psihotrope și a altor forme de delincvență, care se
circumscriu problematicii prezentului acord.
ARTICOLUL 2

În scopul de a preveni, a controla și a sancționa în
mod adecvat activități precum cultivarea, producerea,

MONITORUL OFICIAL AL ROMÂNIEI, PARTEA I, Nr. 310/13.IV.2005
fabricarea ilegală și traficul ilicit de stupefiante și substanțe
psihotrope, folosirea de precursori și substanțe chimice
esențiale pentru fabricarea ilegală de stupefiante, precum și
utilizarea ulterioară a produsului infracțiunilor enunțate,
părțile contractante, în conformitate cu legislațiile lor
naționale:
1. vor colabora în vederea prevenirii, descoperirii și
cercetării infracțiunilor săvârșite în legătură cu traficul ilicit
de stupefiante și substanțe psihotrope;
2. vor schimba informații referitoare la persoanele care
participă la acțiunile menționate la alin. 1, ascunzătorile
folosite, mijloacele de transport și formele modus operandi
la care recurg persoanele în cauză, locurile de origine, de
destinație sau depozitare a stupefiantelor și a substanțelor
psihotrope, ale precursorilor acestora și substanțelor
chimice esențiale referitoare la ele, precum și orice alte
informații legate de acestea;
3. vor schimba informații în legătură cu formele și
metodele utilizate pentru efectuarea traficului internațional
ilicit de stupefiante și substanțe psihotrope, precursori și
substanțe chimice esențiale, precum și cu modalitățile de
săvârșire a infracțiunii de spălare a banilor;
4. vor schimba informații referitoare la rezultatul
cercetărilor judiciare și criminalistice privind traficul ilicit de
stupefiante, substanțe psihotrope, precursori și substanțe
chimice esențiale, precum și la infracțiunea de spălare a
banilor;
5. vor adopta, potrivit legislațiilor lor naționale, măsuri
coordonate pentru a preveni fabricarea și transportul ilicit al
stupefiantelor și substanțelor psihotrope, precum și al
precursorilor lor și substanțelor chimice esențiale.
ARTICOLUL 3

Cooperarea dintre părțile contractante, potrivit prezentului
acord, include, de asemenea:
1. schimbul de informații privind legislația aplicabilă în
fiecare stat, referitoare la domeniul abordat prin prezentul
acord;
2. schimbul de informații cu privire la rezultatul
activităților infracționale la care se referă art. 1 și asupra
modalităților în care se utilizează ulterior rezultatul
acestora;
3. pregătirea de specialiști în instituțiile specializate ale
celeilalte părți contractante în scopul îmbunătățirii
cunoștințelor în domeniu. Părțile contractante vor
reglementa în mod oportun modalitățile de desfășurare a
acestor vizite;
4. schimbul de experți în vederea analizării problemelor
concrete de interes comun;
5. schimbul de experiență în domeniul comunicării, și
anume în ceea ce privește aspectele privind cooperarea cu
mass-media;
6. schimbul de informații între autoritățile competente
desemnate ale părților contractante cu atribuții în domeniul
financiar, cu luarea măsurilor necesare pentru ca
informațiile respective să nu fie utilizate în alte scopuri
decât cele prevăzute mai sus;
7. schimbul de informații privind experiențele reușite în
materie de prevenire și combatere a consumului ilegal și a
traficului ilicit de droguri, substanțe psihotrope și precursori.

3

ARTICOLUL 4

1. În scopul realizării obiectivelor prezentului acord,
părțile contractante desemnează următoarele autorități
competente care vor coopera direct în activitatea operativă:
— pentru partea română:
a) Ministerul Administrației și Internelor și structurile sale
specializate;
b) Autoritatea Națională de Control/Agenția Națională a
Vămilor;
c) Oficiul Național de Prevenire și Combatere a Spălării
Banilor;
— pentru partea chiliană:
a) Ministerul de Interne;
b) Consiliul Național pentru Controlul Stupefiantelor
(CONACE);
c) Unitatea de Analiză Financiară.
2. În scopul asigurării unei legături operaționale,
autoritățile competente vor desemna o persoană de
contact, ale cărei coordonate, respectiv nume, prenume,
poziție, telefon, fax, adresă, adresă de e-mail, vor fi
comunicate de către părțile contractante pe cale
diplomatică, în termen de 30 (treizeci) de zile de la data
intrării în vigoare a prezentului acord. Autoritățile
competente își vor notifica fără întârziere orice modificare
intervenită în legătură cu persoanele de contact sau cu
autoritățile competente.
3. Pentru punerea în practică a dispozițiilor art. 1 și 2,
autoritățile competente ale părților contractante, potrivit
competențelor legale, pot încheia protocoale, cu
respectarea legislațiilor lor naționale.
4. Prin protocoalele menționate la alin. 3 autoritățile
competente vor stabili proceduri de lucru, programe
specifice de lucru, criterii și modalități de monitorizare,
condiții de natură financiară și orice alte detalii necesare
punerii în practică a activităților convenite.
ARTICOLUL 5

1. La cererea autorității competente a uneia dintre
părțile contractante, autoritatea competentă a celeilalte părți
contractante va furniza în cel mai scurt timp posibil
informații legate de scopul prezentului acord.
2. Procesarea cererii menționate la alin. 1 se va face
fără întârziere, în conformitate cu legislația internă a
statului părții contractante solicitate.
3. Fiecare autoritate competentă a părților contractante
poate refuza o cerere de cooperare sau informații dacă se
consideră că răspunzând unei astfel de cereri poate fi
amenințată suveranitatea sau siguranța statului său ori
rezolvarea acesteia poate fi în contradicție cu legislația
națională sau cu angajamentele ce decurg din acordurile
internaționale la care statul său este parte. În asemenea
cazuri refuzul cererii va trebui notificat fără întârziere
celeilalte părți contractante și vor trebui indicate motivele în
cazul refuzului.
ARTICOLUL 6

1. Cererea de informații și informațiile primite în baza
prezentului acord, incluzând și date personale, vor avea
caracter confidențial, exceptând cazul în care partea
contractantă care furnizează informația va indica altceva;
informațiile vor fi transmise și folosite numai de către
autoritățile competente menționate în prezentul acord doar

4

MONITORUL OFICIAL AL ROMÂNIEI, PARTEA I, Nr. 310/13.IV.2005

în scopul pentru care au fost solicitate și nu vor putea fi
comunicate sau transferate unui terț decât cu excepția
cazului în care există acordul scris al autorității competente
a părții contractante furnizoare. Fiecare parte contractantă
va proteja asemenea informații potrivit legislației naționale
în domeniul datelor clasificate împotriva accesului
neautorizat, dezvăluirii, alterării și distrugerii acestora.
Gradul de securitate stabilit de autoritatea competentă care
transmite informația nu poate fi schimbat.
2. Fără a contraveni prevederii menționate la alin. 1 și
în scopul protecției datelor personale, denumite în acest
articol date, care sunt schimbate reciproc în baza
prezentului acord, părțile contractante, prin intermediul
autorităților lor competente, se angajează să respecte, în
conformitate cu legislația națională respectivă, următoarele
reguli:
a) partea contractantă care le primește poate utiliza
datele numai pentru scopul și în condițiile stabilite de
partea contractantă care le furnizează;
b) la cererea părții contractante care furnizează datele,
partea contractantă care le primește va da informații cu
privire la modul de utilizare a datelor respective și la
rezultatele astfel obținute;
c) datele pot fi comunicate numai organismelor
competente în combaterea criminalității. Datele nu pot fi
transmise altor organisme decât cu acordul scris al părții
contractante care le furnizează;
d) partea contractantă care furnizează datele are
obligația de a se asigura că acestea sunt corecte și de a
stabili dacă transmiterea lor este legală, necesară și
corespunzătoare scopului. Dacă, ulterior, se constată că au
fost transmise date incorecte sau care nu ar fi trebuit
transmise, partea contractantă care le-a primit trebuie
notificată imediat. Partea contractantă care a primit datele
va corecta imediat greșelile sau, în cazul în care datele nu
ar fi trebuit transmise, le va distruge;
e) o persoană ale cărei date urmează să fie transmise
sau au fost transmise poate, la cererea sa, să obțină
informații despre datele transmise și despre scopul utilizării
lor, dacă legislația națională a părții contractante solicitate
permite acest lucru;
f) datele transmise în baza prezentului acord trebuie
distruse după ce nu mai sunt necesare. În cazul încetării
valabilității prezentului acord, toate datele primite în baza
lui trebuie distruse cel mai târziu până la data la care
încetează valabilitatea sa;
g) ambele părți contractante au obligația de a ține
evidența transmiterii, primirii și distrugerii datelor;
h) ambele părți contractante au obligația de a proteja
efectiv datele împotriva accesului, alterării sau dezvăluirii
lor neautorizate.

statului fiecăreia dintre părțile contractante, însoțind
documentele de o copie în limba engleză, dacă acest lucru
va fi posibil.
ARTICOLUL 8

Cheltuielile ce decurg din cooperarea potrivit prezentului
acord vor fi suportate de fiecare parte contractantă pentru
acțiunile desfășurate pe teritoriul statului său, în timp ce
cheltuielile de transport internațional vor fi suportate de
către fiecare parte contractantă care trimite delegația.
ARTICOLUL 9

Autoritățile competente ale fiecăreia dintre părțile
contractante vor organiza întâlniri, alternativ, pe teritoriile
statelor părților contractante, ori de câte ori consideră
necesară realizarea unei analize asupra stadiului cooperării
stabilite prin prezentul acord.
ARTICOLUL 10

Prezentul acord nu contravine angajamentelor asumate
de către părțile contractante, ce decurg din alte
instrumente juridice internaționale la care fie România, fie
Republica Chile este parte.
ARTICOLUL 11

Orice diferend privind interpretarea sau aplicarea
prezentului acord se soluționează prin negocieri, pe cale
diplomatică.
ARTICOLUL 12

În aplicarea prezentului acord, autoritățile competente
ale părților contractante vor comunica în limba națională a

1. Prezentul acord se încheie pentru o perioadă
nedeterminată și intră în vigoare în a 30-a (a treizecea) zi
de la data primirii ultimei notificări transmise în scris, pe
cale diplomatică, prin care părțile contractante își comunică
reciproc îndeplinirea procedurilor legale interne pentru
intrarea în vigoare a acestuia.
2. Fiecare parte contractantă poate suspenda aplicarea
prezentului acord din motive legate de protecția siguranței
statului, ordinii publice sau sănătății publice, printr-o
notificare scrisă înaintată celeilalte părți contractante.
Suspendarea va produce efecte la 1 (o) lună de la data
indicată în notificare. Încetarea suspendării va fi notificată
și va produce efecte potrivit aceleiași proceduri.
3. Părțile contractante vor conveni asupra posibilității de
a se aduce modificări sau completări la prezentul acord,
care vor intra în vigoare conform procedurii prevăzute la
alin. 1.
4. Oricare dintre părțile contractante poate denunța
prezentul acord prin notificare scrisă, pe cale diplomatică,
transmisă celeilalte părți contractante. Denunțarea devine
efectivă în termen de 3 (trei) luni de la data primirii unei
astfel de notificări.
Semnat la București la 11 octombrie 2004, în două
exemplare originale, fiecare în limbile română, spaniolă și
engleză, toate textele fiind egal autentice. În cazul unor
diferențe de interpretare, textul în limba engleză va prevala.

Pentru Guvernul României,
Marian Florian Săniuță

Pentru Guvernul Republicii Chile,
Cristian Barros

ARTICOLUL 7

MONITORUL OFICIAL AL ROMÂNIEI, PARTEA I, Nr. 310/13.IV.2005

5

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Chile
privind cooperarea în domeniul prevenirii
și combaterii consumului ilegal și a traficului ilicit
de stupefiante și substanțe psihotrope, semnat la București
la 11 octombrie 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului dintre
Guvernul României și Guvernul Republicii Chile privind cooperarea în
domeniul prevenirii și combaterii consumului ilegal și a traficului ilicit de
stupefiante și substanțe psihotrope, semnat la București la 11 octombrie
2004, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 5 aprilie 2005.
Nr. 209.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind măsurile pentru implementarea interdicției totale de administrare a proteinelor animale
procesate în hrana animalelor de fermă
Văzând Referatul de aprobare nr. 31.278 din 21 martie 2005, întocmit de Direcția generală sanitară veterinară,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor, cu modificările și completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — În vederea îndeplinirii angajamentelor asumate
de România privind implementarea interdicției totale de
administrare a proteinelor animale procesate în hrana
animalelor de fermă și a aplicării prevederilor Ordinului
ministrului agriculturii, apelor, pădurilor și mediului
nr. 741/2003 pentru modificarea și completarea Normei
sanitare veterinare privind stabilirea regulilor de prevenire,
control și eradicare a unor encefalopatii spongiforme
transmisibile, aprobată prin Ordinul ministrului agriculturii,
alimentației și pădurilor nr. 144/2002, direcțiile sanitarveterinare și pentru siguranța alimentelor județene și a
municipiului București vor lua următoarele măsuri:

1. În perioada 23—30 iunie 2005 inspectorii direcțiilor
sanitar-veterinare și pentru siguranța alimentelor județene,
respectiv a municipiului București, se vor deplasa la toate
fermele de porci și păsări unde vor întreprinde următoarele
măsuri:
a) vor consemna cantitatea de proteină animală
procesată (cu excepția făinii de pește) existentă în stoc și
furnizorii acesteia;
b) vor întocmi o notă în care:
(i) se va menționa cantitatea de proteine animale
procesată existentă în stoc;
(ii) se va interzice achiziționarea altor cantități de
proteine animale;

6

MONITORUL OFICIAL AL ROMÂNIEI, PARTEA I, Nr. 310/13.IV.2005
(iii)

se va interzice începând cu data de 1 august
2005 administrarea proteinelor animale
procesate în hrana animalelor de fermă (nota
va fi semnată de proprietarul sau responsabilul
fermei și va fi întocmită în dublu exemplar; un
exemplar va fi înmânat proprietarului sau
responsabilului fermei, iar al doilea exemplar va
fi îndosariat la direcția sanitar-veterinară și
pentru siguranța alimentelor județeană, respectiv
a municipiului București, Serviciul sănătatea
animalelor).

2. În perioada 25 martie—29 aprilie 2005 vor fi
înștiințate oficial de către directorii executivi ai direcțiilor
sanitar-veterinare și pentru siguranța alimentelor județene,
respectiv a municipiului București, toate unitățile
producătoare de proteină animală procesată din fiecare
județ cu privire la faptul că din data de 1 august 2005 va
fi interzisă administrarea acestor produse în hrana
animalelor de fermă (cu excepția carnivorelor).
3. Înștiințarea se va efectua prin adresă scrisă în care
se vor menționa cele de mai sus și se va interzice
începând cu data de 1 iulie 2005 comercializarea de către
aceste unități a proteinelor animale procesate în scopul
administrării în hrana animalelor de fermă (cu excepția
carnivorelor).
Art. 2. — Direcțiile sanitar-veterinare și pentru siguranța
alimentelor județene, respectiv a municipiului București, vor
dispune aplicarea întocmai a prevederilor Ordinului
ministrului agriculturii, pădurilor, apelor și mediului
nr. 741/2003 și ale Ordinului ministrului agriculturii,
pădurilor, apelor și mediului nr. 723/2003 pentru aprobarea
Normei sanitare veterinare ce stabilește reguli de sănătate
cu privire la subprodusele de la animale, ce nu sunt
destinate consumului uman.
Art. 3. — Criteriile care stau la baza întocmirii planurilor
de inspecții și control la nivelul direcțiilor sanitar-veterinare
și pentru siguranța alimentelor privind respectarea
prevederilor ordinelor ministrului agriculturii, pădurilor, apelor
și mediului nr. 741/2003 și nr. 723/2003 sunt cele
prevăzute în Ordinul ministrului agriculturii, pădurilor, apelor
și mediului nr. 717/2003 pentru aprobarea Normei sanitare
veterinare privind principiile ce reglementează organizarea
inspecțiilor oficiale în domeniul nutriției animalelor, și
respectiv, Ordinul președintelui Agenției Veterinare și pentru
Siguranța Alimentelor nr. 8/2004 privind aprobarea Ghidului

oficial de control pentru nutriție animală și a Planului
operațional de urgență în domeniul nutriției animale.
Art. 4. — (1) Până la data de 31 martie 2005, direcțiile
sanitar-veterinare și pentru siguranța alimentelor județene,
respectiv a municipiului București, vor dispune măsuri de
examinare obligatorie prin metoda microscopică a tuturor
probelor de furaje combinate și de premixuri sau
concentrate proteino-vitamino-minerale prelevate în cadrul
controalelor oficiale din domeniul nutriției animale ce
urmează a fi efectuate după data de 1 august 2005.
(2) Planificarea prelevărilor și examinărilor probelor din
domeniul nutriției animale, prevăzută în realizarea
Programului de inspecții din domeniul nutriției animale
pentru anul în curs, va fi modificată în consecință și va fi
raportată Institutului de Igienă și Sănătate Publică
Veterinară.
Art. 5. — Până la data de 31 mai 2005, Institutul de
Igienă și Sănătate Publică Veterinară va centraliza
modificările operate de către direcțiile sanitar-veterinare și
pentru siguranța alimentelor județene, respectiv a
municipiului București, și va transmite Direcției generale
inspecție, control, inspecție la frontieră și coordonarea
institutelor veterinare Programul național de inspecții din
domeniul nutriției animale pentru anul 2005 și Planificarea
prelevării de probe în realizarea acestui program, realizate
în conformitate cu prevederile Ordinului președintelui
Agenției Veterinare și pentru Siguranța Alimentelor
nr. 8/2004 și ale notelor de serviciu ale Autorității Naționale
Sanitare Veterinare și pentru Siguranța Alimentelor nr. 292
din 3 septembrie 2004 și nr. 507 din 4 februarie 2005 —
transmise prin intranet — pentru a fi incluse în Programul
național de inspecții și controale.
Art. 6. — Autoritatea Națională Sanitară Veterinară și
pentru Siguranța Alimentelor va controla respectarea
prevederilor prezentului ordin.
Art. 7. — Prezentul ordin se va aduce la cunoștință
direcțiilor generale de specialitate din cadrul Autorității
Naționale Sanitare Veterinare și pentru Siguranța
Alimentelor și direcțiilor sanitar-veterinare și pentru
siguranța alimentelor județene, respectiv a municipiului
București.
Art. 8. — La data intrării în vigoare a prezentului ordin
se abrogă dispozițiile Notei de serviciu a Agenției Naționale
Sanitare Veterinare nr. 221.773 din 15 ianuarie 2004.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru

București, 28 martie 2005.
Nr. 42.

7

MONITORUL OFICIAL AL ROMÂNIEI, PARTEA I, Nr. 310/13.IV.2005
MINISTERUL FINANȚELOR PUBLICE

ORDIN
privind unele precizări contabile aplicabile agenților economici
În temeiul art. 4 din Legea contabilității nr. 82/1991, republicată,
în baza art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
în baza art. 4 din Ordonanța Guvernului nr. 64/2001 privind repartizarea profitului la societățile naționale,
companiile naționale și societățile comerciale cu capital integral sau majoritar de stat, precum și la regiile autonome,
aprobată cu modificări prin Legea nr. 769/2001, cu modificările și completările ulterioare,
ministrul finanțelor publice emite prezentul ordin.
repartizarea profitului la societățile naționale, companiile
naționale și societățile comerciale cu capital integral sau
majoritar de stat, precum și la regiile autonome, aprobată
cu modificări prin Legea nr. 769/2001, cu modificările
ulterioare“ din anexa la Ordinul ministrului finanțelor publice
nr. 128/2005 privind unele reglementări contabile aplicabile
agenților economici, publicat în Monitorul Oficial al
României, Partea I, nr. 153 din 21 februarie 2005, se
modifică potrivit pct. II din anexa care face parte integrantă
din prezentul ordin.
Art. 3. — Direcția de reglementări contabile va lua
măsuri pentru ducerea la îndeplinire a prevederilor
prezentului ordin.
Art. 4. — Prezentul ordin se publică în Monitorul Oficial
al României, Partea I.

Art. 1. — Înregistrarea în contabilitate a valorilor
rezultate din rotunjirea sumelor reprezentând impozite, taxe,
contribuții și alte sume datorate bugetului general
consolidat, înscrise în deciziile de impunere, în actele
administrative fiscale asimilate acestora, precum și în
declarațiile fiscale, potrivit prevederilor art. 83 alin. (7) din
Ordonanța Guvernului nr. 92/2003 privind Codul de
procedură fiscală, republicată, astfel cum a fost completat
prin Ordonanța Guvernului nr. 20/2005, se face potrivit
metodologiei prevăzute la pct. I din anexa care face parte
integrantă din prezentul ordin.
Art. 2. — Prevederile cuprinse în explicația referitoare la
stabilirea sumelor care fac obiectul provizionului constituit
potrivit cap. II îMetodologia de reflectare în contabilitate a
profitului repartizat pe destinațiile prevăzute la art. 1
alin. (1) din Ordonanța Guvernului nr. 64/2001 privind

Ministrul finanțelor publice,
Ionel Popescu
București, 6 aprilie 2005.
Nr. 418.
ANEXĂ

I. Metodologia privind înregistrarea în contabilitate a valorilor rezultate din rotunjirea
sumelor reprezentând impozite, taxe, contribuții și alte sume datorate bugetului general
consolidat, înscrise în deciziile de impunere, în actele administrative fiscale asimilate acestora,
precum și în declarațiile fiscale, potrivit prevederilor art. 83 alin. (7) din Ordonanța Guvernului
nr. 92/2003 privind Codul de procedură fiscală, republicată, astfel cum a fost completat prin
Ordonanța Guvernului nr. 20/2005
1. Contabilizarea valorilor rezultate din rotunjirea sumelor reprezentând impozite, taxe,
contribuții și alte sume datorate bugetului general consolidat, înscrise în deciziile de impunere, în
actele administrative fiscale asimilate acestora, precum și în declarațiile fiscale, potrivit prevederilor
art. 83 alin. (7) din Ordonanța Guvernului nr. 92/2003, republicată, astfel cum a fost completat
prin Ordonanța Guvernului nr. 20/2005, se efectuează astfel:
a) Prin înregistrarea în debitul contului 473 îDecontări din operații în curs de clarificare“, în
cazul în care sumele datorate se majorează, articol contabil:
473
=
4xx
îConturi de terți“
îDecontări din operații
în curs de clarificare“
b) Prin înregistrarea în creditul contului 473 îDecontări din operații în curs de clarificare“, în
cazul în care sumele datorate se reduc, articol contabil:
4xx
îConturi de terți“

=

473
îDecontări din operații
în curs de clarificare“

8

MONITORUL OFICIAL AL ROMÂNIEI, PARTEA I, Nr. 310/13.IV.2005
2. La sfârșitul exercițiului financiar, soldul debitor sau creditor al contului 473 îDecontări din
operații în curs de clarificare“ se regularizează astfel:
a) Soldul debitor se preia în cheltuielile exercițiului financiar, articol contabil:
6588
îAlte cheltuieli
de exploatare“

=

473
îDecontări din operații
în curs de clarificare“

b) Soldul creditor se preia în veniturile exercițiului financiar, articol contabil:
473
=
7588
îDecontări din operații
îAlte venituri din exploatare“
în curs de clarificare“
II. Textul explicației referitoare la stabilirea sumelor care fac obiectul provizionului
constituit potrivit cap. II îMetodologia de reflectare în contabilitate a profitului repartizat pe
destinațiile prevăzute la art. 1 alin. (1) din Ordonanța Guvernului nr. 64/2001 privind repartizarea
profitului la societățile naționale, companiile naționale și societățile comerciale cu capital integral
sau majoritar de stat, precum și la regiile autonome, aprobată cu modificări prin Legea
nr. 769/2001, cu modificările ulterioare“ din anexa la Ordinul ministrului finanțelor publice
nr. 128/2005 privind unele reglementări contabile aplicabile agenților economici, publicat în
Monitorul Oficial al României, Partea I, nr. 153 din 21 februarie 2005 (liniuța a șasea de la pct. 1 al
cap. II), va avea următorul cuprins:
î— Participarea salariaților la profit se reflectă în contabilitate prin constituirea unui provizion
pentru riscuri și cheltuieli la nivelul sumelor estimate reprezentând sumele brute cuvenite
salariaților, astfel:
6812
=
1518
îAlte provizioane
îCheltuieli de exploatare
privind provizioanele
pentru riscuri și cheltuieli“
pentru riscuri și cheltuieli“
și
121
6812
îProfit și pierdere“
îCheltuieli de exploatare
privind provizioanele
pentru riscuri și cheltuieli“
În mod corespunzător, pct. 2 al cap. II mai sus menționat va avea următorul cuprins:
î2. Obligațiile față de salariați aferente participării acestora la profit se vor evidenția în
contabilitate pe seama cheltuielilor salariale în anul următor celui la care se referă situațiile
financiare și, concomitent, se va relua la venituri provizionul constituit.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 310/13.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015630]
ISSN 1453—4495

