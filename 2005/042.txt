PARTEA

Anul 173 (XVII) — Nr. 42

I

Joi, 13 ianuarie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 524 din 25 noiembrie 2004 referitoare
la excepția de neconstituționalitate a dispozițiilor
art. 220 din Codul penal ........................................

ALE

CURȚII

Pagina
publice din sistemul de apărare, ordine publică și
securitate națională de a vinde personalului
propriu unele locuințe de serviciu pe care acestea
le au în administrare ...............................................

1–3

HOTĂRÂRI ALE GUVERNULUI ROMÂNIEI
2.424/2004. — Hotărâre pentru trecerea din domeniul
public al statului în domeniul privat al acestuia a
locuințelor de serviciu aflate în administrarea
Serviciului de Protecție și Pază și pentru
aprobarea Normelor metodologice de aplicare de
către Serviciul de Protecție și Pază a prevederilor
Legii nr. 562/2004 privind autorizarea instituțiilor

DECIZII

Nr.

3–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
21.

— Ordin al ministrului finanțelor publice privind
suspendarea temporară a emisiunilor de certificate
de trezorerie vândute prin rețeaua Trezoreriei
Statului și reglementarea ratelor dobânzilor la
termen și la vedere practicate de Trezoreria
Statului ......................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 524
din 25 noiembrie 2004

referitoare la excepția de neconstituționalitate a dispozițiilor art. 220 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 220 din Codul penal, ridicată de Nicolae
Nick Păcurar în Dosarul nr. 793/2004 al Tribunalului Timiș —
Secția penală.
La apelul nominal lipsesc părțile, față de care procedura
de citare a fost legal îndeplinită.

Magistratul-asistent informează Curtea că Nicolae Nick
Păcurar a depus la dosarul cauzei un exemplar al
expertizei tehnice efectuate în Dosarul nr. 10.140/2004 al
Judecătoriei Timișoara, expertiză din care ar rezulta, potrivit
susținerilor autorului excepției, că nu a modificat linia de
hotar și nu a tulburat posesia nimănui. De asemenea,
învederează că părțile Iosif Csurgo și Maria Csurgo au
depus concluzii scrise prin care solicită respingerea
excepției de neconstituționalitate ca neîntemeiată.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că textul de
lege criticat nu încalcă prevederile constituționale invocate
de autorul excepției.
C U R T E A,

având în vedere actele și lucrările dosarului, reține
următoarele:

2

MONITORUL OFICIAL AL ROMÂNIEI, PARTEA I, Nr. 42/13.I.2005

Prin Încheierea din 7 mai 2004, pronunțată în Dosarul
nr. 793/2004, Tribunalul Timiș — Secția penală a sesizat
Curtea Constituțională cu excepția de neconstituționalitate
a dispozițiilor art. 220 din Codul penal, ridicată de Nicolae
Nick Păcurar în dosarul menționat.
În motivarea excepției de neconstituționalitate se
susține că prin textul de lege criticat s-a creat o
discriminare între cetățeni, după cum aceștia au o anumită
calitate, de posesori sau proprietari, în contradicție cu
dispozițiile constituționale ale art. 16 alin. (1). Se arată în
acest sens că, prin crearea posibilității ca instanțele să
condamne proprietarul legitim care și-a ocupat imobilul în
considerarea exercitării prerogativelor pe care dreptul de
proprietate i le conferă, se acordă în mod nejustificat
preferință posesorilor, cărora, în opinia autorului excepției,
art. 220 din Codul penal tinde să le recunoască mai multe
drepturi decât proprietarului însuși. Or, protecția și grija pe
care legea le acordă posesiei exercitate de un non
dominus, uneori de un simplu detentor precar, nu pot fi mai
mari decât protecția și garanțiile constituționale acordate
proprietății, astfel încât prevederile art. 220 din Codul penal
sunt în contradicție, în opinia autorului excepției, și cu
dispozițiile constituționale ale art. 44 alin. (2).
Autorul excepției invocă și încălcarea, prin același text
legal, a prevederilor art. 6 din Convenția pentru apărarea
drepturilor omului și a libertăților fundamentale, privitoare la
dreptul la un proces echitabil, precum și ale art. 1 din
Protocolul nr. 1 adițional la Convenție, privitoare la protecția
proprietății, înefiind acordată în nici unul din documentele
privind apărarea drepturilor omului o mai mare atenție
posesiei decât proprietății“.
Tribunalul Timiș — Secția penală apreciază că excepția
de neconstituționalitate este neîntemeiată. Arată în acest
sens că ocrotirea exercițiului legitim al dreptului de posesie
prin norma penală prevăzută de art. 220 din Codul penal
nu aduce atingere garantării dreptului de proprietate așa
cum este acesta consfințit de dispozițiile art. 44 din
Constituție. Astfel, titularul dreptului de proprietate se
bucură de totalitatea prerogativelor instituite prin normele
constituționale și legile ordinare ce reglementează modurile
de dobândire, transmitere și valorificare a dreptului de
proprietate, inclusiv de mijloacele juridice de apărare
împotriva oricărei persoane, deoarece dreptul de proprietate
este un drept real, absolut, opozabil erga omnes, pe când
posesia exercitată de un neproprietar este protejată în mod
restrâns și numai în măsura legitimității sale. Se arată
totodată că îsancționarea faptei de tulburare de posesie ca
infracțiune se relevă a ocroti în mod egal atât pe
posesorul legitim, cât și pe proprietar în condițiile în care
fiecare dintre ei pot reclama același drept“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, arătând că dispozițiile art. 220 din Codul
penal, prin care se incriminează tulburarea de posesie,
sunt expresia voinței legiuitorului de a proteja dreptul de
proprietate garantat de dispozițiile art. 44 din Constituție,
prin intermediul mijloacelor de drept penal puse la
dispoziție persoanelor pentru a se apăra împotriva
atacurilor îndreptate împotriva patrimoniului lor. Se face
referire la jurisprudența Curții Constituționale în materie.
Avocatul Poporului consideră că dispozițiile art. 220
alin. 1—3 din Codul penal, incriminând fapta de tulburare
de posesie și variantele acesteia, apără și ocrotesc
posesia legitimă asupra bunurilor imobile, ceea ce nu
aduce nici o atingere dreptului de proprietate privată,
garantată și ocrotită în mod egal de lege, indiferent de

titular, astfel încât critica de neconstituționalitate a acestor
dispoziții legale este neîntemeiată.
În ceea ce privește excepția de neconstituționalitate a
prevederilor alin. 4 al art. 220 din Codul penal, se
apreciază că aceasta este inadmisibilă, întrucât Curtea
Constituțională a constatat, prin Decizia nr. 165/1999,
neconstituționalitatea dispozițiilor art. 220 alin. 4 din Codul
penal, astfel încât acestea nu mai pot face obiectul
excepției de neconstituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției,
precum și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 220 din Codul penal, având următorul
conținut:
— Art. 220: îOcuparea, în întregime sau în parte, fără
drept, a unui imobil aflat în posesia altuia, se pedepsește cu
închisoare de la o lună la 2 ani sau cu amendă.
Dacă fapta prevăzută în alin. 1 se săvârșește prin violență
sau amenințare ori prin desființarea sau strămutarea semnelor
de hotar, a unui imobil aflat în posesia altuia, pedeapsa este
închisoarea de la 6 luni la 5 ani.
Dacă fapta prevăzută în alin. 2 se săvârșește de două sau
mai multe persoane împreună, pedeapsa este închisoarea de
la unu la 7 ani.
Dacă imobilul este în posesia unei persoane private, cu
excepția cazului când acesta este în întregime sau în parte al
statului, acțiunea penală se pune în mișcare la plângerea
prealabilă a persoanei vătămate. Împăcarea părților înlătură
răspunderea penală.“
Autorul excepției consideră că aceste dispoziții legale
aduc atingere principiului egalității în drepturi, consacrat de
prevederile constituționale ale art. 16, precum și principiului
potrivit căruia proprietatea privată este garantată și ocrotită
în mod egal de lege, indiferent de titular.
De asemenea, autorul excepției invocă încălcarea, prin
dispozițiile legale criticate, a prevederilor art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil,
precum și ale art. 1 din Protocolul nr. 1 adițional la
convenție, privitoare la protecția proprietății.
Examinând excepția de neconstituționalitate ridicată,
Curtea constată următoarele:
I. Prin Decizia nr. 165 din 21 octombrie 1999, publicată
în Monitorul Oficial al României, Partea I, nr. 624 din
21 decembrie 1999, Curtea Constituțională, pronunțându-se
asupra excepției de neconstituționalitate a dispozițiilor
art. 220 alin. 4 din Codul penal, a admis această excepție,
constatând că dispoziția îcu excepția cazului când acesta
este în întregime sau în parte al statului“ este
neconstituțională. Întrucât Curtea a constatat, printr-o
decizie anterioară, neconstituționalitatea dispozițiilor art. 220
alin. 4 din Codul penal, acestea nu mai pot face obiectul
unei excepții de neconstituționalitate, operând o cauză de
inadmisibilitate, în temeiul art. 29 alin. (3) din Legea
nr. 47/1992.
II. În ceea ce privește critica de neconstituționalitate a
dispozițiilor art. 220 alin. 1—3 din Codul penal, aceasta este
neîntemeiată și, în consecință, urmează să fie respinsă.

MONITORUL OFICIAL AL ROMÂNIEI, PARTEA I, Nr. 42/13.I.2005
Astfel, incriminarea tulburării de posesie este realizată
de legiuitor în scopul apărării, prin mijloace de drept penal,
a dreptului de proprietate privată, posesia fiind unul dintre
dezmembrămintele acestui drept și semnul exterior al
existenței sale. Ca urmare, prevederile legale criticate nu
numai că nu încalcă dispozițiile art. 44 alin. (2) din
Constituție privind garantarea dreptului de proprietate, ci
constituie o concretizare a acestui text constituțional, în
deplină concordanță și cu dispozițiile privitoare la ocrotirea
proprietății, cuprinse în art. 1 din Protocolul nr. 1 adițional
la Convenția pentru apărarea drepturilor omului și a
libertăților fundamentale. Faptul că însuși proprietarul
bunului poate fi subiect activ al infracțiunii de tulburare de
posesie nu încalcă dispozițiile art. 44 alin. (2) din
Constituție, așa cum neîntemeiat susține autorul excepției
de neconstituționalitate, ci constituie aplicarea consecventă
a principiilor ordinii de drept, în care nimănui nu-i este
permis să-și facă dreptate singur.
Referitor la pretinsa încălcare a principiului constituțional
al egalității în drepturi, aceasta nu poate fi reținută,
deoarece textul de lege criticat se aplică, fără excepții,
tuturor persoanelor care se încadrează în ipoteza prevăzută
de acesta. Așadar, contrar susținerilor autorului excepției,
dispozițiile art. 220 din Codul penal se aplică deopotrivă
posesorilor și proprietarilor, fără a acorda îpreferință“ uneia
dintre aceste categorii de subiecte de drept.
În sfârșit, nu poate fi primită nici critica de
neconstituționalitate formulată în raport cu prevederile

3

art. 6 din Convenția pentru apărarea drepturilor omului și a
libertăților fundamentale, întrucât aceste prevederi,
reglementând dreptul la un proces echitabil, nu au
incidență cu obiectul excepției, fiind așadar nerelevante
pentru soluționarea acesteia.
De altfel, asupra constituționalității dispozițiilor art. 220
din Codul penal Curtea Constituțională s-a mai pronunțat,
de exemplu, prin Decizia nr. 31 din 31 ianuarie 2002,
publicată în Monitorul Oficial al României, Partea I, nr. 125
din 15 februarie 2002. Cu acel prilej, respingând excepția
de neconstituționalitate invocată (ca neîntemeiată în ceea
ce privește dispozițiile art. 220 alin. 1—3 din Codul penal
și ca inadmisibilă în ceea ce privește alin. 4 al aceluiași
articol), Curtea, făcând referire și la jurisprudența sa
anterioară (Decizia nr. 124 din 21 mai 1997, rămasă
definitivă prin Decizia nr. 714 din 19 decembrie 1997,
ambele pubicate în Monitorul Oficial al României, Partea I,
nr. 105 din 6 martie 1998), a reținut că, îdeparte de a fi
în contradicție cu prevederile constituționale, dispozițiile
art. 220 din Codul penal sunt, dimpotrivă, expresia voinței
legiuitorului de a apăra, prin mijloace de drept penal,
drepturile și libertățile fundamentale consfințite prin
Constituție, între care dreptul de proprietate privată“.
Întrucât nu au intervenit elemente noi care să determine
schimbarea jurisprudenței Curții, soluția și considerentele
deciziilor mai sus menționate își păstrează valabilitatea și
în prezenta cauză.

Pentru considerentele arătate, în temeiul art. 146 lit. d) și art. 147 alin. (4) din Constituție, precum și al art. 1,
2, 3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 220 alin. 1—3 din Codul penal, excepție ridicată
de Nicolae Nick Păcurar în Dosarul nr. 793/2004 al Tribunalului Timiș — Secția penală.
2. Respinge, ca fiind inadmisibilă, excepția de neconstituționalitate a dispozițiilor art. 220 alin. 4 din Codul penal,
invocată de același autor în aceeași cauză.
Definitivă și general obligatorie.
Pronunțată în ședința publică din data de 25 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru trecerea din domeniul public al statului în domeniul privat al acestuia a locuințelor
de serviciu aflate în administrarea Serviciului de Protecție și Pază și pentru aprobarea Normelor
metodologice de aplicare de către Serviciul de Protecție și Pază a prevederilor Legii nr. 562/2004
privind autorizarea instituțiilor publice din sistemul de apărare, ordine publică și securitate
națională de a vinde personalului propriu unele locuințe de serviciu
pe care acestea le au în administrare
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările ulterioare, și al art. 9 din Legea nr. 562/2004 privind
autorizarea instituțiilor publice din sistemul de apărare, ordine publică și securitate națională de a vinde personalului
propriu unele locuințe de serviciu pe care acestea le au în administrare,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al
statului în domeniul privat al acestuia a locuințelor de

serviciu aflate în administrarea Serviciului de Protecție și
Pază, identificate potrivit anexei nr. 1, în vederea vânzării

4

MONITORUL OFICIAL AL ROMÂNIEI, PARTEA I, Nr. 42/13.I.2005

acestora titularilor contractelor de închiriere, potrivit
dispozițiilor Legii nr. 562/2004 privind autorizarea instituțiilor
publice din sistemul de apărare, ordine publică și securitate
națională de a vinde personalului propriu unele locuințe de
serviciu pe care acestea le au în administrare.
(2) În termen de 30 de zile de la intrarea în vigoare a
prezentei hotărâri, Serviciul de Protecție și Pază va
întreprinde măsurile necesare pentru înscrierea, potrivit
legii, a dreptului de proprietate privată a statului asupra
locuințelor prevăzute la alin. (1).

(3) Cheltuielile pentru înscrierea dreptului prevăzut la
alin. (2) se suportă din sursele bugetare aprobate anual
Serviciului de Protecție și Pază.
Art. 2. — Se aprobă Normele metodologice privind
vânzarea unor locuințe de serviciu aflate în administrarea
Serviciului de Protecție și Pază, prevăzute în anexa nr. 2.
Art. 3. — Anexele nr. 1 și 2 fac parte integrantă din
prezenta hotărâre.
Art. 4. — Serviciul de Protecție și Pază și Ministerul
Finanțelor Publice vor opera modificările corespunzătoare în
inventarul imobilelor din domeniul public al statului, potrivit
legii.

PRIM-MINISTRU

ADRIAN NĂSTASE
Contrasemnează:
Directorul Serviciului de Protecție și Pază,
Gabriel Naghi
Ministrul finanțelor publice,
Mihai Nicolae Tănăsescu
București, 21 decembrie 2004.
Nr. 2.424.

ANEXA Nr. 1
DATELE DE IDENTIFICARE

a bunurilor imobile, apartamente împreună cu terenul aferent, cu destinația locuințe de serviciu,
aflate în administrarea Serviciului de Protecție și Pază, care trec din domeniul public în domeniul privat al statului
Locul
unde sunt situate
bunurile imobile
care se transmit

Nr. apartamentului,
etajul

Apartamentul nr. 3 —
parter
Apartamentul nr. 4 —
parter
Apartamentul nr. 15 —
etaj 3
Apartamentul nr. 21 —
etaj 5
Apartamentul nr. 28 —
Municipiul București, etaj 6
str. Ardeleni nr. 1,
bl. 39A, sc. 1,
Apartamentul nr. 30 —
sectorul 2
etaj 7
Apartamentul nr. 31 —
etaj 7
Apartamentul nr. 33 —
etaj 8
Apartamentul nr. 34 —
etaj 8
Apartamentul nr. 35 —
etaj 8

Poziția din inventarul
bunurilor aparținând
domeniului public
al statului

Poziția 144.760
Cod de clasificare
8.29.16
Poziția 144.762
Cod de clasificare
8.29.16
Poziția 144.763
Cod de clasificare
8.29.16
Poziția 144.764
Cod de clasificare
8.29.16
Poziția 144.766
Cod de clasificare
8.29.16
Poziția 144.767
Cod de clasificare
8.29.16
Poziția 144.768
Cod de clasificare
8.29.16
Poziția 144.769
Cod de clasificare
8.29.16
Poziția 144.770
Cod de clasificare
8.29.16
Poziția 144.771
Cod de clasificare
8.29.16

Persoana juridică
de la care
se transmite
bunul imobil

Persoana juridică
la care
se transmite
bunul imobil

Caracteristicile
tehnice

Nr. camere = 4
SI = 54,00 m2
Nr. camere = 2
SI = 31,00 m2
Nr. camere = 3
SI = 42,00 m2
Nr. camere = 3
SI = 42,00 m2
Serviciul
de Protecție
și Pază

Serviciul
de Protecție
și Pază

Nr. camere = 3
SI = 42,00 m2
Nr. camere = 3
SI = 42,00 m2
Nr. camere = 3
SI = 42,00 m2
Nr. camere = 3
SI = 42,00 m2
Nr. camere = 3
SI = 42,00 m2
Nr. camere = 3
SI = 42,00 m2

MONITORUL OFICIAL AL ROMÂNIEI, PARTEA I, Nr. 42/13.I.2005

5
ANEXA Nr. 2

NORME METODOLOGICE
privind vânzarea unor locuințe de serviciu aflate în administrarea Serviciului de Protecție și Pază
Art. 1. — (1) Prezentele norme metodologice reglementează
în mod unitar vânzarea locuințelor de serviciu aflate în
administrarea Serviciului de Protecție și Pază titularilor
contractelor de închiriere care îndeplinesc condițiile
prevăzute de Legea nr. 562/2004 privind autorizarea
instituțiilor publice din sistemul de apărare, ordine publică
și securitate națională de a vinde personalului propriu unele
locuințe de serviciu pe care acestea le au în administrare,
denumită în continuare lege, și care depun la unitatea de
administrare o cerere de cumpărare a locuinței de serviciu.
(2) Prin unitate de administrare se înțelege unitatea
Serviciului de Protecție și Pază în evidențele căreia este
înregistrată locuința de serviciu. Nominalizarea structurilor
prin intermediul cărora se efectuează vânzarea locuințelor
de serviciu se face, potrivit alin. (3) al art. 3 din lege, prin
ordin al directorului Serviciului de Protecție și Pază, în
termen de 15 zile de la data intrării în vigoare a
prezentelor norme metodologice.
Art. 2. — Titularul contractului de închiriere a locuinței
de serviciu care nu își exprimă opțiunea pentru cumpărarea
locuinței pe care o ocupă va utiliza în continuare spațiul
repartizat.
Art. 3. — Titularul contractului de închiriere a unei
locuințe de serviciu, interesat de cumpărarea acesteia,
solicită în scris cumpărarea locuinței, printr-o cerere depusă
la unitatea de administrare, însoțită de următoarele
documente:
a) copia contractului de închiriere a locuinței de serviciu;
b) declarație notarială, dată în nume propriu, din care
să rezulte că îndeplinește condițiile prevăzute la art. 2 din
lege;
c) copii ale actelor de identitate și ale actelor de stare
civilă ale tuturor membrilor familiei menționați în contractul
de închiriere.
Art. 4. — (1) Documentele depuse potrivit art. 3 vor fi
analizate și verificate de către o comisie de vânzare a
locuințelor, denumită în continuare comisie, în ordinea
înregistrării cererilor de cumpărare.
(2) Comisia se numește prin ordin de zi al adjunctului
directorului și este compusă din 4 membri specializați în
domeniul financiar, logistic și juridic și un președinte.
(3) După efectuarea operațiunilor prevăzute la alin. (1),
comisia decide, cu majoritate de voturi, asupra soluționării
solicitării prevăzute la art. 3 și înaintează decizia adjunctului
directorului, în scris.
(4) Pe baza deciziei comisiei, adjunctul directorului
comunică în scris solicitantului modul de soluționare a
cererii, în termen de 30 de zile de la depunerea acesteia.
Art. 5. — (1) Solicitantul poate contesta modul de
soluționare a cererii, prin raport înaintat directorului
Serviciului de Protecție și Pază, în termen de 30 de zile
de la primirea comunicării prevăzute la art. 4 alin. (4).
(2) Împreună cu contestația, solicitantul trebuie să
depună comunicarea pe care o contestă, copii ale
documentelor prevăzute la art. 3, precum și orice alte
documente pe care le consideră necesare pentru
soluționarea contestației.

Art. 6. — (1) În vederea soluționării contestației depuse
potrivit art. 5, aceasta va fi analizată, împreună cu
documentele anexate, de către o comisie special constituită
prin ordin al directorului Serviciului de Protecție și Pază.
(2) Comisia constituită pentru soluționarea contestației
este compusă din 4 membri specializați în domeniul
financiar, logistic și juridic și un președinte.
(3) După analizarea contestației, comisia decide, cu
majoritate de voturi, asupra soluționării solicitării prevăzute
la alin. (1) și înaintează, în scris, propunerea sa directorului
Serviciului de Protecție și Pază.
(4) Pe baza propunerii comisiei, directorul Serviciului de
Protecție și Pază hotărăște modul de soluționare a
contestației, pe care îl comunică, în scris, în termen de
7 zile de la depunerea acesteia.
(5) Decizia prevăzută la alin. (4) poate fi contestată în
condițiile Legii contenciosului administrativ nr. 554/2004.
Art. 7. — Caracteristicile tehnice și cadastrale ale
locuințelor de serviciu se vor stabili pe baza măsurătorilor
efectuate, potrivit legii, de către o persoană fizică sau
juridică autorizată.
Art. 8. — Prețul de vânzare a locuinței se stabilește, pe
baza dispozițiilor art. 4 din lege, de către o persoană fizică
sau juridică autorizată, selecționată de unitatea de
administrare potrivit prevederilor legale privind achizițiile
publice.
Art. 9. — (1) Prețul de vânzare a locuinței, stabilit
potrivit art. 8, va fi comunicat în scris solicitantului de către
adjunctul directorului.
(2) În cazul în care solicitantul confirmă sub semnătură
că își menține cererea și acceptă prețul stabilit, precizând
totodată și modalitatea de plată a prețului, adjunctul
directorului dispune unității de administrare să întocmească,
în termen de 10 zile de la primirea confirmării, contractul
de vânzare-cumpărare a locuinței de serviciu în discuție.
Art. 10. — (1) Vânzarea locuințelor de serviciu se face
pe baza acordului dintre unitatea de administrare și chiriaș,
consemnat prin contract de vânzare-cumpărare cu plata
integrală a valorii locuinței sau prin contract de vânzarecumpărare cu plata în rate.
(2) Contractul-tip de vânzare-cumpărare cu plata
integrală și contractul-tip de vânzare-cumpărare cu plata în
rate sunt prevăzute în anexa A, respectiv în anexa B, care
fac parte integrantă din prezentele norme metodologice.
Art. 11. — O dată cu locuința de serviciu se transmit
cumpărătorului acesteia drepturile legale asupra cotelor
indivize din suprafețele spațiilor auxiliare, dotările și utilitățile
comune, asupra bunurilor accesorii care, prin natura lor, nu
pot fi folosite decât în comun și, după caz, din terenul
aferent locuinței.
Art. 12. — Potrivit dispozițiilor art. 8 din lege, sumele
încasate din vânzarea locuințelor de serviciu se fac venit la
bugetul de stat, după deducerea de către Serviciul de
Protecție și Pază a cheltuielilor determinate de procesul de
evaluare a locuințelor de serviciu.

6

MONITORUL OFICIAL AL ROMÂNIEI, PARTEA I, Nr. 42/13.I.2005
ANEXA A
la normele metodologice

SERVICIUL DE PROTECȚIE ȘI PAZĂ

(Unitatea de administrare) ..............................
Nr. ............ din ............
CONTRACT DE VÂNZARE-CUMPĂRARE CU PLATA INTEGRALĂ

Nr. ............
Între: Serviciul de Protecție și Pază, cu sediul în ........................................................................, prin (unitatea de
administrare) ......................................................., reprezentat prin adjunctul directorului .......................................... și contabilșef .................................., în calitate de vânzător, pe de o parte, și ............................., născut/născută în ..........................,
județul/sectorul ....................., la data de .................., fiul/fiica lui ......................... și al/a ....................., legitimat/legitimată cu
buletinul/cartea de identitate seria ........... nr. ..............., eliberat/eliberată de .................. la data de ........................,
domiciliat/domiciliată în localitatea ....................., str. ............................ nr. ........., bl. ............, et. ........., ap. .........,
județul/sectorul ............, căsătorit/căsătorită cu ....................., născut/născută în ....................., județul/sectorul .................., la
data de ..............., fiul/fiica lui ........................... și al/a .................................., legitimat/legitimată cu buletinul/cartea de
identitate seria ............... nr. ............, eliberat/eliberată de .................. la data de ....................., domiciliat/domiciliată în
localitatea .................., str. ............... nr. ........., bl. ........., et. ........., ap. ........., județul/sectorul ..............., în calitate de
cumpărător, pe de altă parte, ca urmare a cererii nr. ............ din ............ și în conformitate cu prevederile Legii
nr. 562/2004 privind autorizarea instituțiilor publice din sistemul de apărare, ordine publică și securitate națională de a
vinde personalului propriu unele locuințe de serviciu pe care acestea le au în administrare, s-a încheiat prezentul contract
de vânzare-cumpărare cu plata integrală.
Art. 1. — .............................*) vinde și .........................**) cumpără locuința situată în localitatea ...............................,
str. ..................... nr. ........., bl. ........., sc. ........., et. ......, ap. ........., județul/sectorul ............, conform schiței și fișei de
calcul al prețului, compusă din ............ camere de locuit, cu o suprafață utilă de ......... m2, în proprietate exclusivă,
precum și o cotă indiviză de ............ % din suprafața părților comune ale imobilului.
O dată cu locuința se transmite cumpărătorului acesteia și dreptul de .................. asupra unei cote indivize de
......... % din terenul aferent locuinței, în suprafață totală de ............ m2.
Predarea-preluarea locuinței se va efectua pe bază de proces-verbal încheiat între vânzător și cumpărător.
Art. 2. — Prețul locuinței este de ............... lei, la care se adaugă T.V.A.***).
La data prezentului contract cumpărătorul a achitat integral suma de ........................... lei, plus T.V.A. în valoare
de ..................... lei, cu chitanța nr. ................... din ...................../ordin de plată nr. ................. în contul ...............................
deschis la ........................... .
Încheiat la data de .................. în 3 exemplare, din care 2 exemplare se înmânează cumpărătorului.
Vânzător,
...........................................,
adjunctul directorului

Cumpărător,
...........................................

Vizat
...........................................,
șeful secției financiare
Vizat pentru legalitate
...........................................,
consilier juridic
*) Serviciul de Protecție și Pază cu sediul în ........................................................., prin unitatea de administrare ............................................ .
**) Cumpărătorul, titular al contractului de închiriere a locuinței de serviciu care face obiectul prezentului contract de vânzare-cumpărare.
***) Cu excepția situațiilor prevăzute la pct. 3 alin. (1) din Normele metodologice de aplicare a titlului VI din Legea nr. 571/2003 privind Codul
fiscal, aprobate prin Hotărârea Guvernului nr. 44/2004, cu modificările și completările ulterioare.

ANEXA B
la normele metodologice
SERVICIUL DE PROTECȚIE ȘI PAZĂ

(Unitatea de administrare) ..............................
Nr. ............ din ............
CONTRACT DE VÂNZARE-CUMPĂRARE CU PLATA ÎN RATE

Nr. ............
Între: Serviciul de Protecție și Pază, cu sediul în .........................., prin (unitatea de administrare) .........................,
reprezentat prin adjunctul directorului ....................... și contabil-șef ...................., în calitate de vânzător, pe de o parte, și
.................................., născut/născută în ..........................., județul/sectorul ......................., la data de ....................., fiul/fiica
lui ............... și al/a ................., legitimat/legitimată cu buletinul/cartea de identitate seria ......... nr. .................,

MONITORUL OFICIAL AL ROMÂNIEI, PARTEA I, Nr. 42/13.I.2005

7

eliberat/eliberată de ........... la data de ..............., domiciliat/domiciliată în localitatea ......................., str. ................ nr. .....,
bl. ....., et. ....., ap. ......, județul/sectorul ..........., căsătorit/căsătorită cu ..........................., născut/născută în ..................,
județul/sectorul ............, la data de .................., fiul/fiica lui ............. și al/a ............., legitimat/legitimată cu buletinul/cartea
de identitate seria ....... nr. .............., eliberat/eliberată de ................. la data de ..............., domiciliat/domiciliată în
localitatea ..................., str. .......... nr. ....., bl. ....., et. ....., ap. ......, județul/sectorul ............, în calitate de cumpărător, pe
de altă parte, ca urmare a cererii nr....... din........ și în conformitate cu prevederile Legii nr. 562/2004 privind autorizarea
instituțiilor publice din sistemul de apărare, ordine publică și securitate națională de a vinde personalului propriu unele
locuințe de serviciu pe care acestea le au în administrare, s-a încheiat prezentul contract de vânzare-cumpărare cu plata
în rate.
Art. 1. — ...........................*) vinde și .....................**) cumpără locuința situată în localitatea .................................,
str. ...................... nr. ....., bl. ....., sc. ....., et. ....., ap. ....., județul/sectorul ................, conform schiței și fișei de calcul al
prețului, compusă din ..... camere de locuit, cu o suprafață utilă de ........ m2, în proprietate exclusivă, precum și o cotă
indiviză de ......% din suprafața părților comune ale imobilului.
O dată cu locuința se transmite cumpărătorului acesteia și dreptul de ...... asupra unei cote indivize de ....... %
din terenul aferent locuinței, în suprafață totală de ........... m2.
Predarea-preluarea locuinței se va efectua pe bază de proces-verbal încheiat între vânzător și cumpărător.
Art. 2. — Prețul locuinței este de ............. lei, la care se adaugă T.V.A.***).
La data prezentului contract cumpărătorul a achitat suma de ...... lei, cu chitanța nr. ....... din ...........,
reprezentând un avans de ........... % din prețul locuinței, plus T.V.A.
Art. 3. — Suma rămasă de plătit după achitarea avansului în valoare de ................ lei, precum și dobânda totală
de ........... lei, calculată cu 8% pe an și T.V.A. totală de ............ lei, vor fi achitate de cumpărător în rate lunare, pe
termen de ........ ani, astfel:
— rata lunară ........... lei + dobânda lunară ........... lei + T.V.A. lunară ........... lei = ........... lei;
— ultima rată ........... lei + ultima dobândă ........... lei + ultima T.V.A. ...........lei = ........... lei.
Rata, dobânda și T.V.A. lunare de ........... lei urmează să fie reținute pe statul de plată al unității la care
cumpărătorul ........................ are de încasat drepturi bănești, conform Dovezii nr. ............, începând cu data de ...............
până la data de ............... .
În cazul în care cumpărătorul nu are de încasat drepturi bănești într-o perioadă sau nu este/nu mai este angajat
al Serviciului de Protecție și Pază, acesta va achita ratele lunare în contul ..................................... deschis la .....................
sau la casieria unității de administrare, până pe data de 25 a lunii curente.
În cazul neachitării la termen a ratelor lunare, cumpărătorul va plăti o dobândă de 0,06% pe zi de întârziere,
aplicată la suma scadentă.
Toate cheltuielile ocazionate de urmărirea debitorului și de executarea acestuia în caz de neplată la data
scadentă a ratelor vor fi suportate de cumpărător.
Art. 4. — Până la restituirea integrală a sumelor datorate se instituie ipotecă asupra locuinței conform prevederilor
art. 18 din Legea locuinței nr. 114/1996, republicată, cu modificările și completările ulterioare, și ale alin. (3) al art. 7 din
Legea nr. 562/2004.
Neplata a 3 rate succesive va fi considerată o încălcare materială a prezentului contract, pentru care vânzătorul
va rezilia de drept contractul fără alte formalități.
Art. 5. — Interdicțiile prevăzute la alin. (1) și (2) ale art. 7 din Legea nr. 562/2004 se aplică în mod
corespunzător.
Încheiat la data de .......... în 3 exemplare, din care 2 exemplare se înmânează cumpărătorului.
Vânzător,
...........................................,
adjunctul directorului

Cumpărător,
...........................................

Vizat,
...........................................,
șeful secției financiare
Vizat pentru legalitate,
...........................................,
consilier juridic

*) Serviciul de Protecție și Pază cu sediul în .................................................., prin unitatea de administrare ........................................................ .
**) Cumpărătorul, titular al contractului de închiriere a locuinței de serviciu care face obiectul prezentului contract de vânzare-cumpărare.
***) Cu excepția situațiilor prevăzute la pct. 3 alin. (1) din Normele metodologice de aplicare a titlului VI din Legea nr. 571/2003 privind
Codul fiscal, aprobate prin Hotărârea Guvernului nr. 44/2004, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 42/13.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind suspendarea temporară a emisiunilor de certificate de trezorerie vândute
prin rețeaua Trezoreriei Statului și reglementarea ratelor dobânzilor la termen
și la vedere practicate de Trezoreria Statului
În baza prevederilor Hotărârii Guvernului nr. 1.574/2003 privind organizarea și funcționarea Ministerului Finanțelor
Publice și a Agenției Naționale de Administrare Fiscală, cu modificările și completările ulterioare,
având în vedere prevederile Legii datoriei publice nr. 313/2004, ale Ordonanței Guvernului nr. 146/2002 privind
formarea și utilizarea resurselor derulate prin trezoreria statului, aprobată cu modificări prin Legea nr. 201/2003, cu
modificările ulterioare,
ministrul finanțelor publice emite următorul ordin:
Art. 1. — Emisiunile de certificate de trezorerie vândute
prin rețeaua Trezoreriei Statului se suspendă temporar.
Art. 2. — Începând cu data de 17 ianuarie 2005, rata
dobânzii la termen pentru certificatele de trezorerie
transformate în depozite la Trezoreria Statului se stabilește
la 12,5% pe an.
Art. 3. — Cu aceeași dată, rata dobânzii la vedere la
disponibilitățile păstrate în conturi la Trezoreria Statului se
stabilește la 1,5% pe an; același nivel al ratei dobânzii se

va utiliza și pentru certificatele de trezorerie transformate în
depozite la vedere.
Art. 4. — Prevederile art. 1 din Ordinul ministrului
finanțelor publice nr. 1.587/2003 privind nivelul dobânzii
acordat de trezoreria statului la disponibilitățile la vedere și
la depozitele pe termen își încetează aplicabilitatea
începând cu data de 17 ianuarie 2005.
Art. 5. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 17 ianuarie 2005.
Nr. 21.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 42/13.I.2005 conține 8 pagini.

Prețul de vânzare 5.500 lei

ISSN 1453—4495

