PARTEA

Anul 173 (XVII) — Nr. 762

I

Luni, 22 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 326 din 14 iunie 2005 referitoare la excepția
de neconstituționalitate a dispozițiilor art. 69.1 din
Regulamentul de transport pe căile ferate din
România, aprobat prin Ordonanța Guvernului
nr. 7/2005 ..................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
727. — Ordin al ministrului agriculturii, pădurilor și
dezvoltării rurale privind aprobarea Catalogului
oficial al soiurilor de plante de cultură din
România pentru anul 2005.......................................
4.655. — Ordin al ministrului educației și cercetării pentru
aprobarea Metodologiei privind evaluarea unităților
de învățământ preuniversitar în vederea acreditării

DECIZII

ALE

CURȚII

1–4

5

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 326
din 14 iunie 2005

referitoare la excepția de neconstituționalitate a dispozițiilor art. 69.1
din Regulamentul de transport pe căile ferate din România,
aprobat prin Ordonanța Guvernului nr. 7/2005
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 din Ordonanța Guvernului
nr. 41/1997 privind aprobarea Regulamentului de transport
pe căile ferate din România, excepție ridicată de Societatea
Comercială îTermoelectrica“ — S.A. București în Dosarul
nr. 4.084/2004 al Tribunalului București — Secția a VI-a
comercială.
Dezbaterile au avut loc în ședința publică din data de
9 iunie 2005, fiind consemnate în încheierea din acea dată,

2

MONITORUL OFICIAL AL ROMÂNIEI, PARTEA I, Nr. 762/22.VIII.2005

când Curtea, având nevoie de timp pentru a delibera, în
conformitate cu dispozițiile art. 57 din Legea nr. 47/1992
privind organizarea și funcționarea Curții Constituționale, a
amânat pronunțarea pentru data de 14 iunie 2005.
C U R T E A,

având în vedere actele și lucrările dosarului, constată
următoarele:
Prin Încheierea din 8 februarie 2005, pronunțată în
Dosarul nr. 4.084/2004, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 1 din Ordonanța
Guvernului nr. 41/1997 privind aprobarea Regulamentului
de transport pe căile ferate din România, excepție ridicată
de Societatea Comercială îTermoelectrica“ — S.A.
București într-o cauză având ca obiect soluționarea unei
acțiuni prin care se solicită obligarea autorului excepției la
plata penalităților pentru executarea cu întârziere a plății
unor prestații de transport.
În motivarea excepției de neconstituționalitate se
susține că este neconstituțional textul îart. 1 din Ordonanța
Guvernului nr. 41/1997 [...] prin care s-a aprobat
Regulamentul de transport pe căile ferate din România,
regulament care, prin prevederile art. 93.1, coroborate cu
art. 87.1 și art. 87.2, este contrar normelor constituționale“,
întrucât creează îun privilegiu nepermis“ operatorului de
transport feroviar. Se susține în acest sens că, potrivit
reglementărilor legale criticate, îtermenul de acțiune al căii
ferate [contra beneficiarilor transportului efectuat] este de
3 ani, în timp ce termenul de prescripție a dreptului la
acțiune [...] contra căii ferate este de 1 an“. Tot astfel,
autorul excepției arată că art. 58 din Convenția cu privire
la transporturile internaționale feroviare prevede că
îtermenul de introducere a acțiunilor judecătorești împotriva
căii ferate, cât și acțiunile acesteia împotriva expeditorilor
și destinatarilor este de un an“. În consecință, se apreciază
că îatât reclamanta, cât și pârâta sunt persoane juridice de
drept privat român și trebuie să se bucure de o protecție
egală din partea legii și sub aspectul termenului special de
prescripție a dreptului la acțiune“. Totodată, se consideră
că, în conformitate cu îprincipiul simetriei obligațiilor și din
rațiuni de egalitate de tratament juridic [...], termenul
special de prescripție a dreptului de acțiune de 1 an
izvorât din contractul de transport trebuie să fie aplicabil și
acțiunilor căii ferate contra expeditorului/destinatarului/
beneficiarului“. În consecință, se consideră a fi încălcate
prevederile art. 16 alin. (1) și (2) și ale art. 44 alin. (2) din
Constituție. De asemenea, se mai susține că textul criticat
încalcă dispozițiile art. 7 din Declarația Universală a
Drepturilor Omului și ale art. 26 din Pactul internațional
privind drepturile civile și politice ale omului.
Totodată, în susținerea excepției autorul acesteia invocă
și Decizia Curții Constituționale nr. 1 din 8 februarie 1994
prin care s-a stabilit că îliberul acces la justiție se
realizează numai în respectul egalității cetățenilor în fața
legii și a autorităților publice, astfel încât orice excludere
care ar avea semnificația încălcării egalității de tratament
juridic este neconstituțională“.

Tribunalul București — Secția a VI-a comercială
consideră că excepția de neconstituționalitate ridicată este
neîntemeiată. În argumentarea acestei opinii instanța arată
că îinstituția prescripției dreptului la acțiune și termenele în
raport cu care se calculează aceasta nu poate fi
considerată o încălcare a accesului liber la justiție, ci o
expresie a ordinii de drept care presupune finalizarea
raporturilor juridice dintre părți într-un termen rezonabil“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate ridicată este neîntemeiată. În
argumentarea acestui punct de vedere se arată că
instituirea unui termen de prescripție special, derogatoriu de
la dreptul comun în materia prescripției extinctive, este un
atribut al legiuitorului și nu reprezintă o încălcare a
dispozițiilor art. 16 alin. (2) și ale art. 44 alin. (2) din
Constituție. De asemenea, se consideră că instituirea unui
asemenea termen este îdeterminată de necesitatea
finalizării, cu celeritate, a anumitor situații juridice [și]
constituie o expresie a ordinii de drept, care presupune
tranșarea raporturilor juridice într-un termen rezonabil“.
Totodată, se arată că un asemenea termen special de
prescripție a fost prevăzut datorită îspecificului normelor cu
privire la drepturile, obligațiile și răspunderile
administratorului și gestionarilor infrastructurii feroviare, ale
operatorilor de transport feroviar și ale beneficiarilor
transporturilor efectuate pe căile ferate din România“.
Guvernul apreciază că excepția de neconstituționalitate
ridicată este neîntemeiată, întrucât instituirea unui termen
de prescripție special înu reprezintă o încălcare a
Constituției, ci o normă specială care derogă de la cea
generală în materia prescripției extinctive“. Totodată,
Guvernul apreciază că îaplicarea principiului simetriei [în
cauza de față] nu are nici un argument valid care ar putea
să o facă aplicabilă în contextul dat“.
Avocatul Poporului apreciază că excepția de
neconstituționalitate ridicată este inadmisibilă, întrucât
dispozițiile legale criticate au fost abrogate prin art. 3 din
Ordonanța Guvernului nr. 7/2005 pentru aprobarea
Regulamentului de transport pe căile ferate din România.
În consecință, se consideră că, îîn condițiile în care textul
de lege criticat pentru neconstituționalitate a fost abrogat,
sunt incidente dispozițiile art. 29 alin. (1) din Legea
nr. 47/1992, potrivit cărora Curtea Constituțională se
pronunță numai asupra excepțiilor de neconstituționalitate
având ca obiect dispoziții legale în vigoare“. Totodată, în
acest sens sunt invocate deciziile Curții Constituționale
nr. 44 din 23 martie 1999 și nr. 331 din 3 decembrie
2002.
Președintele Senatului nu a comunicat punctul său de
vedere asupra excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 762/22.VIII.2005
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 1 din Ordonanța
Guvernului nr. 41/1997 privind aprobarea Regulamentului
de transport pe căile ferate din România, publicată în
Monitorul Oficial al României, Partea I, nr. 220 din
29 august 1997. Curtea observă că în realitate, așa cum
rezultă din motivarea excepției, autorul acesteia contestă
constituționalitatea dispozițiilor art. 93.1 din Regulamentul
de transport pe căile ferate din România, astfel cum a fost
aprobat prin Ordonanța Guvernului nr. 41/1997.
Anterior sesizării Curții Constituționale, Ordonanța
Guvernului nr. 41/1997 a fost abrogată prin dispozițiile
art. 3 din Ordonanța Guvernului nr. 7/2005 pentru
aprobarea Regulamentului de transport pe căile ferate din
România, publicată în Monitorul Oficial al României,
Partea I, nr. 101 din 31 ianuarie 2005. Curtea reține însă
că soluția legislativă inițială, cuprinsă în art. 93.1 din
regulament, a fost conservată și preluată de dispozițiile
art. 69.1 din regulamentul aprobat prin această din urmă
ordonanță. În consecință, potrivit jurisprudenței sale, prin
prezenta decizie Curtea urmează a se pronunța cu privire
la constituționalitatea acestui text legal, care are următorul
cuprins: î69.1. Acțiunea izvorâtă din contractul de transport se
prescrie în termen de un an.“
Textele constituționale expres invocate în susținerea
excepției sunt cele ale art. 16 alin. (1) și (2), precum și
cele ale art. 44 alin. (2). Curtea reține că, deși autorul
excepției invocă în susținerea acesteia textul întreg al
art. 44 alin. (2) din Constituție, în realitate din motivarea
formulată rezultă că acesta se referă numai la teza întâi a
textului. De asemenea, Curtea observă că autorul excepției
face referire în susținerea excepției și la principiul liberului
acces la justiție, astfel încât Curtea urmează a reține în
analiza sa ca fiind invocate în susținerea criticii de
neconstituționalitate și dispozițiile art. 21 alin. (1)—(3) din
Constituție.
Dispozițiile constituționale invocate în susținerea
excepției au următorul cuprins:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.

3

(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“
Totodată, Curtea constată că, astfel cum rezultă din
motivarea excepției de neconstituționalitate, în susținerea
acesteia sunt invocate și prevederile art. 7 teza întâi din
Declarația Universală a Drepturilor Omului, ale art. 26 teza
întâi din Pactul internațional privind drepturile civile și
politice ale omului, ratificat prin Decretul nr. 212/1974,
publicat în Buletinul Oficial, Partea I, nr. 146 din
20 noiembrie 1974, și ale art. 58 pct. 1 teza întâi din
Apendicele B la Convenția cu privire la transporturile
internaționale feroviare din 9 mai 1980, ratificată prin
Decretul nr. 100/1983, publicat în Buletinul Oficial, Partea I,
nr. 23 din 1 aprilie 1983, aceste texte având următorul
cuprins:
— Art. 7 teza întâi din Declarația Universală a
Drepturilor Omului: îToți oamenii sunt egali în fața legii și au,
fără nici o deosebire, dreptul la o egală protecție a legii.“;
— Art. 26 teza întâi din Pactul internațional privind
drepturile civile și politice ale omului: îToate persoanele sunt
egale în fața legii și au, fără discriminare, dreptul la o ocrotire
egală din partea legii.“;
— Art. 58 pct. 1 teza întâi din Apendicele B la
Convenția cu privire la transporturile internaționale feroviare:
îAcțiunea izvorâtă din contractul de transport se prescrie prin
trecerea unui an.“
Examinând excepția de neconstituționalitate ridicată,
Curtea reține următoarele:
În esență, autorul excepției susține că dispozițiile legale
criticate instituie un termen special de prescripție a
dreptului la acțiune în favoarea operatorului de transport
feroviar, ceea ce este de natură a încălca principiile
egalității, liberului acces la justiție și garantării proprietății
private.
Curtea reține că, în sine, textul legal criticat nu conține
măsuri de natură a încălca dispozițiile art. 16 alin. (1) din
Constituție, acesta prevăzând doar că acțiunea izvorâtă din
contractul de transport se prescrie în termen de un an,
text care, de altfel, preia în mod identic prevederile art. 58
pct. 1 teza întâi din Apendicele B la Convenția cu privire
la transporturile internaționale feroviare din 9 mai 1980.
Curtea constată însă că invocarea de către autorul
excepției a unei anumite practici contradictorii a instanțelor
judecătorești cu privire la aplicarea textului art. 69.1 din
Regulamentul de transport pe căile ferate din România nu
este relevantă sub aspectul controlului de constituționalitate.
Aceasta deoarece, potrivit prevederilor art. 2 alin. (2) din
Legea nr. 47/1992 privind organizarea și funcționarea Curții
Constituționale, instanța de contencios constituțional
realizează un îcontrol de constituționalitate a legilor și altor
acte normative“ și, în consecință, nu poate controla
interpretarea și aplicarea dată de instanțele judecătorești
textelor de lege. Curtea reține că, în conformitate cu
dispozițiile art. 126 alin. (3) din Constituție, îÎnalta Curte de
Casație și Justiție asigură interpretarea și aplicarea unitară a

4

MONITORUL OFICIAL AL ROMÂNIEI, PARTEA I, Nr. 762/22.VIII.2005

legii de către celelalte instanțe judecătorești, potrivit
competenței sale“, ceea ce, coroborat cu prevederile
art. 329 din Codul de procedură civilă, referitoare la
recursul în interesul legii, nu poate duce decât la concluzia
că este de competența exclusivă a Înaltei Curți de Casație
și Justiție să asigure interpretarea și aplicarea unitară a
legii de către toate instanțele judecătorești.
Curtea constată că dispozițiile art. 69.1 din
Regulamentul de transport pe căile ferate din România,
aprobat prin Ordonanța Guvernului nr. 7/2005, nu încalcă
prevederile art. 21 alin. (1)—(3) din Constituție, întrucât
stabilirea unor condiționări pentru introducerea acțiunilor în
justiție nu constituie o încălcare a dreptului la liberul acces
la justiție și la un proces echitabil. În acest sens, prin
Decizia Plenului Curții Constituționale nr. 1 din 8 februarie
1994, publicată în Monitorul Oficial al României, Partea I,
nr. 69 din 16 martie 1994, s-a statuat că judecătorul
î«spune dreptul» [...], dar numai în formele și în condițiile
procedurale instituite de lege. Pe cale de consecință,
legiuitorul poate institui, în considerarea unor situații
deosebite, reguli speciale de procedură, ca și modalitățile
de exercitare a drepturilor procedurale, principiul liberului
acces la justiție presupunând posibilitatea neîngrădită a
celor interesați de a utiliza aceste proceduri, în formele și
în modalitățile instituite de lege“.
De altfel, și jurisprudența Curții Europene a Drepturilor
Omului a statuat că dreptul de acces la justiție nu este
absolut, îci este un drept ce poate fi supus unor limitări
aduse implicit, cu excepția restrângerilor care aduc atingere
chiar substanței dreptului“. În acest sens, Curtea
Europeană a Drepturilor Omului s-a pronunțat în cauzele
Golder împotriva Regatului Unit, 1975, Tolstoy Miloslavsky
împotriva Regatului Unit, 1995, Stubbings și alții împotriva
Regatului Unit, 1996, precum și Z. și alții împotriva Regatului
Unit, 2001.
În legătură cu susținerile referitoare la îngrădirea
accesului liber la justiție prin instituirea termenelor de

prescripție, Curtea Constituțională s-a mai pronunțat, de
exemplu, prin Decizia nr. 427 din 18 noiembrie 2003,
publicată în Monitorul Oficial al României, Partea I, nr. 868
din 5 decembrie 2003. Prin această decizie s-a statuat că
îinstituția prescripției, în general, și termenele în raport cu
care își produce efectele aceasta nu pot fi considerate de
natură să îngrădească accesul liber la justiție, finalitatea lor
fiind, dimpotrivă, de a-l facilita, prin asigurarea unui climat
de ordine, indispensabil exercitării în condiții optime a
acestui drept constituțional, prevenindu-se eventualele
abuzuri și limitându-se efectele perturbatoare asupra
stabilității și securității raporturilor juridice civile“. În cauză,
de altfel, așa cum se arată în punctul de vedere comunicat
de președintele Camerei Deputaților, Curtea observă că
instituirea termenului de prescripție special de un an se
impune datorită specificului drepturilor, obligațiilor și
răspunderilor ce revin administratorului și gestionarilor
infrastructurii feroviare, operatorilor de transport feroviar,
precum și beneficiarilor transporturilor efectuate pe căile
ferate din România.
În consecință, Curtea constată că dispozițiile legale
criticate, deși stabilesc un termen de prescripție mai scurt
decât cel general pentru introducerea acțiunii în justiție, nu
aduc atingere înseși existenței dreptului și urmăresc un
scop vădit legitim.
În ceea ce privește susținerea că dispozițiile legale ar
încălca prevederile art. 44 alin. (2) teza întâi din
Constituție, privind garantarea dreptului de proprietate,
Curtea reține că aceste dispoziții constituționale nu au
incidență în cauză.
Totodată, Curtea constată că nu este întemeiată nici
susținerea încălcării prevederilor art. 58 pct. 1 teza întâi
din Apendicele B la Convenția cu privire la transporturile
internaționale feroviare din 9 mai 1980, întrucât dispoziția
legală criticată preia în mod identic textul convenției
invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 69.1 din Regulamentul de transport pe căile ferate din
România, aprobat prin Ordonanța Guvernului nr. 7/2005, excepție ridicată de Societatea Comercială îTermoelectrica“ —
S.A. București în Dosarul nr. 4.084/2004 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 762/22.VIII.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Catalogului oficial al soiurilor de plante de cultură din România pentru anul 2005
Văzând Referatul de aprobare nr. 2.832 din 21 iunie 2005,
având în vedere prevederile art. 37 alin. (1) lit. f) din Legea nr. 266/2002 privind producerea, prelucrarea,
controlul și certificarea calității, comercializarea semințelor și a materialului săditor, precum și înregistrarea soiurilor de
plante,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Catalogul oficial al soiurilor de
plante de cultură din România pentru anul 2005,
prevăzut în anexa*) care face parte integrantă din
prezentul ordin.

Art. 2. — Catalogul oficial al soiurilor de plante de
cultură din România pentru anul 2005 cuprinde soiurile
înregistrate pentru cultură în România în anul 2005.
Art. 3. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 29 iulie 2005.
Nr. 727.
*) Anexa se publică ulterior în Monitorul Oficial al României, Partea I, nr. 762 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL EDUCAȚIEI ȘI CERCETĂRII

ORDIN
pentru aprobarea Metodologiei privind evaluarea unităților de învățământ preuniversitar
în vederea acreditării
În baza prevederilor Legii învățământului nr. 84/1995, republicată, cu modificările și completările ulterioare,
ținând cont de prevederile Ordonanței Guvernului nr. 87/1998 privind evaluarea și acreditarea învățământului
preuniversitar, aprobată cu modificări și completări prin Legea nr. 196/1999,
având în vedere dispozițiile Hotărârii Guvernului nr. 858/2002 pentru aprobarea Regulamentului-cadru privind
organizarea și funcționarea Comisiei Naționale de Evaluare și Acreditare a Învățământului Preuniversitar, precum și a
comisiilor de evaluare și acreditare a învățământului preuniversitar județene și a municipiului București,
în temeiul prevederilor Hotărârii Guvernului nr. 223/2005 privind organizarea și funcționarea Ministerului Educației
și Cercetării, cu modificările și completările ulterioare,
ministrul educației și cercetării emite prezentul ordin.
Art. 1. — (1) Se aprobă Metodologia privind evaluarea
unităților de învățământ preuniversitar în vederea acreditării,
prevăzută în anexa care face parte integrantă din prezentul
ordin.
(2) Prevederile prezentului ordin sunt valabile și se aplică
până la data intrării în vigoare a Metodologiei de evaluare
instituțională și de acreditare, elaborată de Agenția Română
de Asigurare a Calității în Învățământul Preuniversitar.

Art. 2. — Comisia Națională de Evaluare și Acreditare a
Învățământului Preuniversitar, inspectoratele școlare
județene/al municipiului București și unitățile de învățământ
preuniversitar vor duce la îndeplinire prevederile prezentului
ordin.
Art. 3. — Prezentul ordin se publică în Monitorul Oficial
al României, Partea I.

Ministrul educației și cercetării,
Mircea Miclea
București, 22 iulie 2005.
Nr. 4.655.

6

MONITORUL OFICIAL AL ROMÂNIEI, PARTEA I, Nr. 762/22.VIII.2005
ANEXĂ

METODOLOGIE
privind evaluarea unităților de învățământ preuniversitar în vederea acreditării
CAPITOLUL I
Dispoziții generale
Art. 1. — (1) Activitatea de evaluare în vederea
acreditării este realizată de Comisia Națională de Evaluare
și Acreditare a Învățământului Preuniversitar, denumită în
continuare Comisia națională, și de comisiile de evaluare și
acreditare a învățământului preuniversitar județene și a
municipiului București, denumite în continuare comisii
județene, care funcționează în subordinea acesteia.
(2) Activitatea Comisiei naționale și a comisiilor județene
se desfășoară cu respectarea prevederilor Ordonanței
Guvernului nr. 87/1998, aprobată cu modificări și completări
prin Legea nr. 196/1999, și ale Hotărârii Guvernului
nr. 858/2002.
CAPITOLUL II
Evaluarea în vederea acreditării
Art. 2. — Unitățile de învățământ preuniversitar
autorizate au obligația de a solicita acreditarea după
absolvirea a 4 promoții.
Art. 3. — (1) În vederea obținerii acreditării, unitatea de
învățământ preuniversitar autorizată depune la Comisia
națională sau la comisiile județene, după caz, o cerere-tip,
însoțită de un raport de autoevaluare, care trebuie să
cuprindă următoarele documente:
a) studiu privind stadiul de dezvoltare a unității de
învățământ preuniversitar, precum și eficiența internă și
externă a acesteia (de la autorizarea de încredere până la
momentul respectiv);
b) noul proiect de dezvoltare instituțională, în baza
diagnozei realizate și prin comparație cu proiectul inițial;
proiectul va fi realizat pe termen de 5 ani și va fi avizat de
consiliul local și, după caz, de comitetul local de dezvoltare
a parteneriatului social pentru formarea profesională;
c) fișă instituțională-tip;
d) copie de pe autorizația de încredere;
e) acte patrimoniale, respectiv lista spațiilor deținute în
proprietate (se vor anexa copii de pe actele de proveniență)
și lista obiectelor de inventar și a mijloacelor fixe aflate în
proprietatea unității de învățământ (se va menționa
proveniența acestora, respectiv data de înregistrare);
f) acte privind baza materială închiriată (copii de pe
contractele de închiriere, valabile cel puțin 2 ani sau cu
posibilități de prelungire);
g) acte privind asigurarea condițiilor de securitate și
igienico-sanitare, respectiv copie de pe autorizația sanitară
de funcționare pentru fiecare dintre spațiile utilizate în
procesul instructiv-educativ (vizată pentru anul școlar în
curs) și copie de pe avizul PSI pentru fiecare dintre spațiile
utilizate în procesul instructiv-educativ (în perioada de
valabilitate);
h) acte privind încadrarea cu personal de conducere,
personal didactic, personal didactic auxiliar, personal
administrativ, de la data obținerii autorizării de încredere
până la data solicitării acreditării (copii de pe statele de
funcții), și acte care atestă participarea acestora la cursuri
de formare continuă;
i) copie de pe planul de școlarizare aprobat și realizat
de la data obținerii autorizării de încredere până la data
solicitării acreditării;

j) acte privind curriculumul utilizat pe ultimul ciclu de
învățământ (se va anexa declarația directorului unității de
învățământ privitoare la curriculumul utilizat; în cazul în
care se folosesc planuri și programe de învățământ
alternative, acestea se vor anexa în copie; de asemenea,
se va anexa copie de pe curriculumul în dezvoltare locală,
cu avizul inspectoratului școlar județean/al municipiului
București);
k) acte financiar-contabile, respectiv certificatul de
înregistrare fiscală a unității de învățământ autorizate,
bilanțul contabil pentru fiecare an financiar de la data
obținerii autorizării de încredere până la data solicitării
acreditării, ultima balanță analitică de verificare financiarcontabilă, tipul de contract de școlarizare încheiat cu
părinții/elevii în fiecare an din ultimul ciclu de învățământ
(dacă este cazul) și copia rapoartelor anuale de activitate
și financiar-contabile;
l) acte privind rezultatele elevilor, performanțele obținute
la concursuri și olimpiade școlare, rezultatele obținute la
testările naționale, examenele de bacalaureat și de
finalizare a studiilor, după caz, și situațiile privind inserția
absolvenților pe piața forței de muncă, după caz;
m) acte privind inspecțiile și controalele efectuate în
unitatea de învățământ în perioada de funcționare
provizorie, conform Registrului de procese-verbale de
inspecții, precum și rapoartelor de constatare;
n) copii de pe protocoalele/acordurile de colaborare, de
pe declarațiile de parteneriat între școală și autoritățile
locale sau alte organisme, instituții, agenți economici, de la
data obținerii autorizării de încredere până la data solicitării
acreditării;
o) copie de pe ordinul de plată a taxei de evaluare.
(2) Datele conținute în raportul de autoevaluare sunt
asumate, sub semnătură și cu aplicarea sigiliului școlii, de
către conducerea unității de învățământ preuniversitar.
(3) Raportul de autoevaluare este înregistrat și verificat
de personalul din aparatul propriu al Comisiei naționale,
respectiv de președinții comisiilor județene, după caz.
(4) În cazul în care din documentația depusă lipsesc
documente dintre cele menționate la alin. (1), se comunică
unității de învățământ preuniversitar necesitatea completării
documentației, în termen de 15 zile de la înregistrare, sub
sancțiunea respingerii cererii de acreditare ca inadmisibilă.
Art. 4. — (1) Experții din aparatul propriu al Comisiei
naționale, respectiv președinții comisiilor județene, după
caz, întocmesc fișa de expertiză a documentelor din
raportul de autoevaluare, în maximum 20 de zile de la
înregistrarea acestuia.
(2) Raportul de autoevaluare se completează, după caz,
cu datele și informațiile suplimentare solicitate de Comisia
națională, în conformitate cu criteriile și cu standardele
naționale de evaluare și de acreditare.
(3) Președinții comisiilor județene pot solicita sprijinul
personalului din aparatul propriu al Comisiei naționale în
realizarea expertizei documentației de evaluare. După
întocmirea fișei de expertiză, președinții comisiilor județene
comunică în scris Comisiei naționale, în maximum 5 zile,
principalele date privind cererea adresată, numărul
raportului de autoevaluare și solicită un observator pentru
desfășurarea vizitei de evaluare.

MONITORUL OFICIAL AL ROMÂNIEI, PARTEA I, Nr. 762/22.VIII.2005
(4) Fișa de expertiză se pune la dispoziția membrilor
Comisiei naționale, respectiv ai comisiilor județene,
după caz.
Art. 5. — (1) Procedurile de evaluare în vederea
acreditării se derulează în conformitate cu prevederile art. 7
din anexa la Hotărârea Guvernului nr. 858/2002, în baza
criteriilor și a standardelor naționale de evaluare și de
acreditare.
(2) Comisia națională se organizează pe subcomisii de
evaluare și acreditare, denumite în continuare subcomisii,
în conformitate cu prevederile art. 9 alin. (2) lit. b) din
Ordonanța Guvernului nr. 87/1998, aprobată cu modificări
și completări prin Legea nr. 196/1999, și ale art. 4 alin. (1)
lit. c) din anexa la Hotărârea Guvernului nr. 858/2002.
(3) Subcomisiile efectuează vizite în teren, în baza
deciziei președintelui, emisă conform hotărârii Comisiei
naționale.
(4) În cadrul vizitelor de evaluare subcomisiile verifică
documentația cuprinsă în raportul de autoevaluare,
îndeplinirea criteriilor și a standardelor naționale de
evaluare și de acreditare, precum și respectarea legislației
în domeniul învățământului de către unitatea de învățământ
preuniversitar respectivă.
(5) Subcomisiile întocmesc un raport de evaluare pentru
fiecare nivel de învățământ/specializare/calificare
profesională evaluat/evaluată.
Art. 6. — (1) Pentru unitățile de învățământ de nivel
liceal și postliceal, Comisia națională, întrunită în ședință
ordinară, analizează rapoartele de evaluare întocmite de
subcomisiile desemnate și propune acordarea/neacordarea
acreditării pentru fiecare specializare/calificare profesională
evaluată.
(2) Propunerea Comisiei naționale se înaintează
ministrului educației și cercetării în vederea emiterii
ordinului de acordare/neacordare a acreditării pentru fiecare
specializare/calificare profesională evaluată.
Art. 7. — (1) Pentru unitățile de învățământ de nivel
preșcolar, primar, gimnazial, precum și pentru școlile de
arte și meserii, președinții comisiilor județene înaintează
Comisiei naționale propunerea acestora de acordare/
neacordare a acreditării, raportul de autoevaluare al unității
de învățământ evaluate și copia de pe raportul de evaluare
întocmit, în maximum 15 zile de la încheierea vizitei de
evaluare.
(2) Președintele Comisiei naționale, în baza verificării
documentelor menționate la alin. (1), precum și în baza
raportului de constatare întocmit de membrul Comisiei
naționale desemnat ca observator, în conformitate cu
prevederile art. 4 alin. (1) lit. g) din anexa la Hotărârea
Guvernului nr. 858/2002, validează/invalidează propunerea
comisiilor județene pentru nivelul respectiv.
(3) Validarea propunerii de acordare/neacordare a
acreditării se comunică în scris președinților comisiilor
județene, în termen de 15 zile de la primirea documentelor.
(4) În cazul invalidării propunerii, președintele Comisiei
naționale comunică în scris președinților comisiilor județene,
în termen de 15 zile de la primirea documentelor, motivele
de invalidare.
(5) Președinții comisiilor județene prezintă inspectorului
școlar general raportul de evaluare, propunerea comisiilor
județene pentru nivelul respectiv și comunicarea de validare
a propunerii, primită de la președintele Comisiei naționale.
În situația invalidării propunerii, președinții comisiilor
județene au obligația de a prezenta inspectorului școlar
general motivele de invalidare comunicate de președintele
Comisiei naționale.
(6) În baza documentelor menționate la alin. (5)
inspectorul școlar general emite decizia de acordare/

7

neacordare a acreditării pentru unitatea de învățământ
preuniversitar respectivă.
Art. 8. — (1) Rapoartele de evaluare în vederea
acreditării constituie înscrisuri publice, cu toate consecințele
prevăzute de lege, și se aduc la cunoștință unității de
învățământ preuniversitar evaluate, în termen de 30 de zile
de la emiterea ordinului ministrului educației și cercetării,
respectiv a deciziei inspectorului școlar general privind
acordarea/neacordarea acreditării.
(2) Ordinul ministrului educației și cercetării privind
acreditarea/neacreditarea
unității
de
învățământ
preuniversitar evaluate se publică în Monitorul Oficial al
României, Partea I.
(3) Decizia inspectorului școlar general privind
acreditarea grădinițelor, școlilor primare, gimnaziale, precum
și a școlilor de arte și meserii se face publică la nivel
local, în conformitate cu prevederile art. 17 din Ordonanța
Guvernului nr. 87/1998, aprobată cu modificări și completări
prin Legea nr. 196/1999.
Art. 9. — Acreditarea, acordată prin ordin al ministrului
educației și cercetării pentru învățământul liceal și postliceal
sau prin decizie a inspectorului școlar general pentru
învățământul preșcolar, primar, gimnazial, precum și pentru
școlile de arte și meserii, după caz, recunoaște
valabilitatea activității desfășurate de unitatea de învățământ
preuniversitar respectivă până la data acordării acesteia.
Art. 10. — (1) Unitățile de învățământ preuniversitar
particular cu specializări/calificări profesionale acreditate
sunt persoane juridice de drept privat cu capacitate deplină
de exercițiu. Pentru specializările/calificările profesionale
acreditate, acestea pot organiza examene de absolvire, pot
gestiona și emite diplome și/sau alte acte de studii.
(2) Diplomele eliberate de unitățile de învățământ
preuniversitar pentru absolvenții specializărilor/calificărilor
profesionale acreditate sunt recunoscute de Ministerul
Educației și Cercetării.
Art. 11. — Unitățile de învățământ preuniversitar
acreditate fac parte din sistemul național de învățământ și
se supun controlului efectuat de Ministerul Educației și
Cercetării, Comisia națională, inspectoratele școlare
județene/al municipiului București, comisiile județene și de
alte organe abilitate de lege, în vederea asigurării calității
procesului instructiv-educativ.
CAPITOLUL III
Monitorizarea și controlul unităților
de învățământ preuniversitar acreditate
Art. 12. — (1) În primii 5 ani după obținerea acreditării,
unitățile de învățământ preuniversitar acreditate se supun
controalelor anuale ale Comisiei naționale, respectiv ale
comisiilor județene, după caz, pentru asigurarea calității
procesului de învățământ. Pentru aceste controale nu se
percep taxe.
(2) Controalele care vor fi efectuate în unitățile de
învățământ acreditate pot fi anunțate instituțiilor în cauză cu
cel mult 3 zile înaintea efectuării lor.
(3) Comisia de control este alcătuită din 1—2 persoane,
membre ale Comisiei naționale sau ale comisiilor județene,
după caz.
(4) În comisia de control pot fi desemnate persoane cu
atribuții în domeniu din cadrul Ministerului Educației și
Cercetării și/sau al inspectoratului școlar județean/al
municipiului București.
(5) Rapoartele de constatare ale comisiilor de control se
aduc la cunoștință unităților de învățământ controlate, în
termen de 30 de zile de la finalizarea controlului.

8

MONITORUL OFICIAL AL ROMÂNIEI, PARTEA I, Nr. 762/22.VIII.2005
CAPITOLUL IV
Evaluarea periodică din 5 în 5 ani

Art. 13. — Procedurile de evaluare periodică se
declanșează la cererea Ministerului Educației și Cercetării,
a inspectoratelor școlare județene/al municipiului București,
a unității de învățământ preuniversitar sau din propria
inițiativă a Comisiei naționale ori a comisiilor județene,
după caz, și se efectuează în conformitate cu criteriile și
cu standardele naționale de evaluare și de acreditare.
Art. 14. — (1) Unitățile de învățământ preuniversitar
care se supun evaluării periodice depun, la solicitarea
Comisiei naționale sau a comisiilor județene, după caz,
documentația corespunzătoare prevăzută la art. 3.
(2) În vederea verificării datelor din raportul de
autoevaluare și a definitivării rapoartelor de evaluare,
președintele Comisiei naționale sau președinții comisiilor
județene pot dispune efectuarea vizitelor de evaluare.
(3) Rapoartele de evaluare devin înscrisuri publice, după
analizarea și aprobarea lor în plenul Comisiei naționale, cu
toate consecințele prevăzute de lege.
Art. 15. — În mod expres, pentru evaluarea periodică,
taxa de evaluare este de 3 salarii lunare brute de
educatoare, învățător sau profesor, după caz, din
învățământul de stat, cu gradul didactic I, cu vechime
maximă.
CAPITOLUL V
Dispoziții finale
Art. 16. — (1) Hotărârile Comisiei naționale, respectiv
ale comisiilor județene, cu privire la acordarea/neacordarea
acreditării pentru fiecare nivel de învățământ se adoptă prin
vot secret, cu o majoritate simplă din numărul total al
membrilor.
(2) Ședințele ordinare ale Comisiei naționale sunt
statutar constituite în cazul întrunirii a cel puțin două treimi
din numărul total al membrilor.

Art. 17. — (1) Subcomisiile sunt alcătuite, de regulă, din
3—4 membri ai Comisiei naționale sau ai comisiei
județene, pentru nivelul de învățământ solicitat, după caz.
(2) Subcomisiile, respectiv comisiile județene, după caz,
efectuează în cursul unui an școlar cel puțin două vizite
de evaluare, în baza deciziei președinților acestora, emisă
conform hotărârii Comisiei naționale. La aceste vizite pot
participa și alți membri decât cei desemnați inițial.
(3) Inspectoratele școlare județene/al municipiului
București efectuează la unitatea de învățământ
preuniversitar respectivă inspecții școlare succesive la toate
disciplinele cuprinse în planul de învățământ, în cursul
anului școlar în care se solicită acreditarea.
(4) Copiile de pe procesele-verbale ale inspecțiilor
școlare efectuate de inspectoratele școlare județene/al
municipiului București constituie anexă la raportul de
evaluare al Comisiei naționale sau al comisiilor județene,
după caz.
(5) La activitățile de evaluare ale Comisiei naționale
participă, cu statut de observator, președinții comisiilor
județene sau, în situații excepționale, unul dintre inspectorii
școlari, membru în comisiile județene, special desemnat de
către președinți.
(6) La activitățile de evaluare ale comisiilor județene
participă, cu statut de observator, un membru al Comisiei
naționale, în baza deciziei președintelui acesteia, emisă
conform hotărârii Comisiei naționale.
(7) La activitățile de evaluare/control ale Comisiei
naționale, respectiv ale comisiilor județene, după caz, poate
participa, cu statut de observator, reprezentantul
organizației sindicale care este majoritară în unitatea de
învățământ preuniversitar respectivă.
Art. 18. — Inspectoratele școlare județene/al municipiului
București au obligația de a face publică rețeaua actualizată
a unităților de învățământ preuniversitar de pe raza
județului respectiv sau a municipiului București, precum și
statutul acestora (acreditate/neacreditate).
Art. 19. — Prezenta metodologie intră în vigoare la data
publicării în Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 762/22.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047471]
ISSN 1453—4495

