PARTEA

Anul 173 (XVII) — Nr. 689

I

LEGI, DECRETE, HOTĂRÂRI ȘI ALTE ACTE

Luni, 1 august 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 301 din 9 iunie 2005 referitoare la excepția
de neconstituționalitate a dispozițiilor art. 278 din
Codul de procedură penală ....................................

833.

834.

835.

HOTĂRÂRI ALE GUVERNULUI ROMÂNIEI
— Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2005 ...........................................................
— Hotărâre pentru modificarea Hotărârii
Guvernului nr. 360/2005 privind alocarea unei
sume din Fondul de intervenție la dispoziția
Guvernului, pentru înlăturarea efectelor inundațiilor
produse în perioada aprilie—mai 2005 .................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Suceava ................................

DECIZII

ALE

Nr.
836.

1–3
837.

Pagina
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Tulcea ....................................

5

— Hotărâre privind acordarea cetățeniei române
unei persoane ..........................................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3–4

4

4–5

CURȚII

129.

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea și completarea Procedurii de
implementare a Programului pentru sprijinirea
dezvoltării întreprinderilor mici și mijlocii prin
fonduri în limita sumelor plătite pentru impozitul pe
profitul reinvestit, aprobată prin Ordinul
președintelui Agenției Naționale pentru Întreprinderi
Mici și Mijlocii și Cooperație nr. 79/2005 ..............

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 301
din 9 iunie 2005

referitoare la excepția de neconstituționalitate a dispozițiilor art. 278 din Codul de procedură penală
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 din Codul de procedură penală,
excepție ridicată de Florinel Corduneanu, Bogdan
Constantin și Călin Vasile în Dosarul nr. 197/2005 al Curții
de Apel București — Secția I penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile legale criticate au mai
fost supuse controlului Curții, ocazie cu care s-a statuat că

2

MONITORUL OFICIAL AL ROMÂNIEI, PARTEA I, Nr. 689/1.VIII.2005

acestea nu aduc atingere dispozițiilor fundamentale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 28 ianuarie 2005, pronunțată în
Dosarul nr. 197/2005, Curtea de Apel București — Secția I
penală a sesizat Curtea Constituțională cu excepția de
neconstituționalitate a prevederilor art. 278 din Codul de
procedură penală.
Excepția a fost ridicată de inculpații Florinel
Corduneanu, Bogdan Constantin și Călin Vasile, prin
apărătorul ales, Nechita Ionel Nicolae, în dosarul cu
numărul de mai sus având drept obiect soluționarea unui
recurs în materie penală.
În motivarea excepției de neconstituționalitate autorii
acesteia susțin că dispozițiile art. 278 din Codul de
procedură penală, care reglementează modalitatea de
soluționare a plângerilor contra actelor procurorului, nu
permit părților interesate, în virtutea dreptului de a avea
acces liber la justiție, de a se adresa instanței de judecată,
deoarece, potrivit art. 2781 din același cod, o astfel de
plângere poate fi făcută numai împotriva soluțiilor de
netrimitere în judecată dispuse de procuror, care pot fi
doar rezoluții de neîncepere a urmăririi penale în cauză ori
ordonanțe sau, după caz, rezoluții de scoatere de sub
urmărire penală, de încetare a urmăririi penale sau de
clasare.
Curtea de Apel București — Secția I penală opinează că
excepția de neconstituționalitate este neîntemeiată,
deoarece dispozițiile art. 278 din Codul de procedură
penală, care prevăd posibilitatea verificării în cursul urmăririi
penale a legalității și temeiniciei actelor efectuate de
procuror sau, pe baza dispozițiilor acestuia, doar de către
procurorul ierarhic superior, nu vin în contradicție cu
principiul liberului acces la justiție, întrucât, după emiterea
rechizitoriului, instanța procedează la judecarea în fond a
cauzei, ocazie cu care verifică în mod obligatoriu și
legalitatea și temeinicia actelor de urmărire penală
efectuate de procuror sau în baza dispozițiilor acestuia. De
asemenea, și în ipoteza în care urmărirea penală se
finalizează cu o soluție de netrimitere în judecată, instanța,
în cadrul procedurii reglementate de art. 2781 din Codul de
procedură penală, are posibilitatea și obligația de a exercita
un control direct asupra măsurilor luate și actelor efectuate
de procuror pe baza dispozițiilor acestuia.
Prin urmare, nu se poate susține că se aduce atingere
principiului liberului acces la justiție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece dispozițiile
legale criticate, deși prevăd posibilitatea verificării în cursul
urmăririi penale a legalității și temeiniciei actelor efectuate
de procuror sau, în baza dispozițiilor acestuia, doar de
către procurorul ierarhic superior, nu vin în contradicție cu
principiul liberului acces la justiție, întrucât, odată cu
sesizarea instanței prin rechizitoriu, aceasta verifică, în mod
obligatoriu, legalitatea și temeinicia actelor de urmărire
penală efectuate de procuror ori în baza dispozițiilor
acestuia. Astfel, accesul liber la justiție este garantat, chiar
dacă sesizarea instanței nu se face pe calea unei acțiuni
directe. De asemenea, instanța are posibilitatea și obligația
de a exercita un control direct asupra măsurilor și actelor
efectuate de procuror, sau pe baza dispozițiilor acestuia, și
în ipoteza în care activitatea de urmărire penală se
finalizează printr-o soluție de netrimitere în judecată.

Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate nu opresc părțile interesate de a se adresa
justiției pentru apărarea drepturilor, libertăților și intereselor
legitime, acestea beneficiind de toate garanțiile care
condiționează un proces echitabil.
În plus, potrivit dispozițiilor art. 2781 alin. 1 din Codul
de procedură penală, după respingerea plângerii făcute
conform art. 275—278 împotriva rezoluției de neîncepere a
urmăririi penale sau a ordonanței or, după caz, a rezoluției
de clasare, de scoatere de sub urmărire penală sau de
încetare a urmăririi penale, date de procuror, persoana
vătămată, precum și orice alte persoane ale căror interese
legitime sunt vătămate pot face plângere în termen de
20 de zile de la data comunicării de către procuror a
modului de rezolvare la instanța căreia i-ar reveni, potrivit
legii, competența să judece cauza în primă instanță.
Mai mult, stabilirea competenței instanțelor judecătorești
și instituirea regulilor de desfășurare a procesului penal în
fața acestora constituie prerogativa exclusivă a legiuitorului,
dispozițiile legale indicate fiind conforme cu art. 126
alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 278 din Codul de procedură penală —
Plângerea contra actelor procurorului, cu următorul conținut:
îPlângerea împotriva măsurilor luate sau a actelor efectuate
de procuror ori efectuate pe baza dispozițiilor date de acesta
se rezolvă de prim-procurorul parchetului sau, după caz, de
procurorul general al parchetului de pe lângă curtea de apel ori
de procurorul șef de secție al Parchetului de pe lângă Înalta
Curte de Casație și Justiție.
În cazul când măsurile și actele sunt ale prim-procurorului
ori ale procurorului general al parchetului de pe lângă curtea
de apel sau ale procurorului șef de secție al Parchetului de pe
lângă Înalta Curte de Casație și Justiție ori au fost luate sau
efectuate pe baza dispozițiilor date de către aceștia, plângerea
se rezolvă de procurorul ierarhic superior.
În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere
de sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică
persoanei care a făcut plângerea și celorlalte persoane
interesate.
Dispozițiile art. 275—277 se aplică în mod corespunzător.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 referitoare la Accesul liber la
justiție, precum și ale art. 6 și 13 din Convenția pentru
apărarea drepturilor omului și a libertăților fundamentale,
referitoare la Dreptul la un proces echitabil și Dreptul la un
recurs efectiv.

MONITORUL OFICIAL AL ROMÂNIEI, PARTEA I, Nr. 689/1.VIII.2005
Examinând excepția de neconstituționalitate, Curtea
constată că asupra prevederilor art. 278 din Codul de
procedură penală s-a mai pronunțat prin Decizia nr. 540
din 7 decembrie 2004, publicată în Monitorul Oficial al
României, Partea I, nr. 15 din 5 ianuarie 2005, în sensul
respingerii acesteia. Cu acel prilej Curtea a observat că nu
pot fi reținute nici susținerile privind contrarietatea
dispozițiilor art. 278 din Codul de procedură penală cu cele
ale art. 21 din Legea fundamentală și ale art. 6 și 13 din
Convenția pentru apărarea drepturilor omului și a libertăților
fundamentale, pe motiv că acestea nu reglementează
posibilitatea persoanei interesate de a ataca în fața
instanței măsura luată ori actul efectuat de procuror ori în
baza dispozițiilor acestuia, altul decât soluția de netrimitere
în judecată. Sub acest aspect se observă că autorii
excepției solicită, în realitate, completarea prevederilor de
lege criticate, în sensul de a se permite atacarea la
instanțele judecătorești nu doar a rezoluțiilor și ordonanțelor
procurorului de netrimitere în judecată, ci și a altor acte
sau măsuri ale procurorului, ceea ce este contrar atât
dispozițiilor art. 2 alin. (3) din Legea nr. 47/1992, în
conformitate cu care, în exercitarea controlului, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica

3

sau completa prevederile supuse controlului“, cât și
prevederilor constituționale cuprinse în art. 61 alin. (1),
potrivit cărora îParlamentul este organul reprezentativ suprem
al poporului român și unica autoritate legiuitoare a țării“.
Totodată, nu se poate reține susținerea potrivit căreia
rezoluția procurorului prin care s-a dispus efectuarea unor
acte de procedură prin delegare și procesul-verbal întocmit
de procuror în condițiile art. 862 din Codul de procedură
penală ar avea un caracter absolut, nefiind supusă vreunei
verificări de legalitate și oportunitate, deoarece învinuitul
sau inculpatul, în situația în care se dispune trimiterea sa
în judecată, are asigurat accesul la justiție prin posibilitatea
de a invoca în fața instanței de judecată toate
neregularitățile săvârșite în cursul urmăririi penale sau, în
cazul în care se dispune scoaterea de sub urmărire
penală, încetarea urmăririi penale ori clasarea, are
posibilitatea formulării unei plângeri în fața instanței
împotriva rezoluției sau a ordonanței procurorului de
netrimitere în judecată, în temeiul prevederilor art. 2781 din
Codul de procedură penală.
Deoarece până în prezent nu au intervenit elemente noi
care să determine schimbarea jurisprudenței Curții
Constituționale, considerentele deciziei mai sus amintite își
păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 din Codul de procedură penală, excepție ridicată
de Florinel Corduneanu, Bogdan Constantin și Călin Vasile în Dosarul nr. 197/2005 al Curții de Apel București — Secția I
penală.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de
rezervă bugetară la dispoziția Guvernului, prevăzut în
bugetul de stat pe anul 2005, cu suma de 1.500 mii lei
(RON) la capitolul 68.01 îTransporturi și comunicații“, titlul
îTransferuri“, în vederea asigurării condițiilor de desfășurare
și executare a unor operațiuni aeriene civile.
Art. 2. — Se autorizează Ministerul Finanțelor Publice,
la propunerea ordonatorului principal de credite, să

introducă modificările prevăzute la art. 1 în structura
bugetului de stat și în volumul și structura bugetului
Ministerului Transporturilor, Construcțiilor și Turismului pe
anul 2005.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.

4

MONITORUL OFICIAL AL ROMÂNIEI, PARTEA I, Nr. 689/1.VIII.2005

Art. 4. — Cu sumele rămase neutilizate până la data
de 10 decembrie 2005, la propunerea ordonatorului

principal de credite, se reîntregește Fondul de rezervă
bugetară la dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 28 iulie 2005.
Nr. 833.
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 360/2005 privind alocarea unei sume
din Fondul de intervenție la dispoziția Guvernului, pentru înlăturarea efectelor inundațiilor
produse în perioada aprilie—mai 2005
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 360/2005
privind alocarea unei sume din Fondul de intervenție la
dispoziția

Guvernului,

pentru

înlăturarea

efectelor

inundațiilor produse în perioada aprilie—mai 2005, publicată
în Monitorul Oficial al României, Partea I, nr. 367 din
29 aprilie 2005, cu modificările ulterioare, se modifică
după cum urmează:

1. Titlul va avea următorul cuprins:
îH O T Ă R Â R E
privind alocarea unei sume din Fondul de intervenție
la dispoziția Guvernului, pentru înlăturarea efectelor
inundațiilor produse în anul 2005“
2. Alineatul (2) al articolului 1 va avea următorul
cuprins:
î(2) Fondurile prevăzute la alin. (1) se utilizează pentru
înlăturarea efectelor inundațiilor produse în anul 2005.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 28 iulie 2005.
Nr. 834.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Suceava
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
100 mii lei (RON) pentru județul Suceava, din Fondul de

rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului propriu al comunei Grănicești, județul Suceava,
pentru realizarea obiectivului îRefacere podeț peste pârâul
Solcuța“.

MONITORUL OFICIAL AL ROMÂNIEI, PARTEA I, Nr. 689/1.VIII.2005
Art. 2. — Utilizarea sumei prevăzute la art. 1 se va
face de către ordonatorul principal de credite, potrivit
dispozițiilor legale.

5

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu

București, 28 iulie 2005.
Nr. 835.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Tulcea
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
400 mii lei (RON) pentru județul Tulcea, din Fondul de
rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului propriu al municipiului Tulcea, județul Tulcea,

pentru finanțarea unor cheltuieli curente și obiective de
investiții.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu

București, 28 iulie 2005.
Nr. 836.

GUVERNUL ROMÂNIEI

HOTĂRÂRE
privind acordarea cetățeniei române unei persoane
În temeiul art. 108 din Constituția României, republicată, precum și al art. 11 din Legea cetățeniei române
nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română numitului
Popa Tudor, fiul lui Mihail (n. la 20 iunie 1930 în
localitatea Chiștelnița) și Maria, născut la 23 februarie 1963
în localitatea Chiștelnița, Telenești, Republica Moldova,

cetățean moldovean, cu domiciliul actual în Republica
Moldova, Chișinău, str. P. Zadnipru nr. 16/1, cu menținerea
domiciliului în Republica Moldova.

PRIM-MINISTRU

CĂLIN POPESCU-TĂRICEANU

București, 28 iulie 2005.
Nr. 837.

Contrasemnează:
Ministrul justiției,
Monica Luisa Macovei
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Anghel Andreescu,
secretar de stat

6

MONITORUL OFICIAL AL ROMÂNIEI, PARTEA I, Nr. 689/1.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea și completarea Procedurii de implementare a Programului pentru sprijinirea
dezvoltării întreprinderilor mici și mijlocii prin fonduri în limita sumelor plătite pentru impozitul
pe profitul reinvestit, aprobată prin Ordinul președintelui Agenției Naționale
pentru Întreprinderi Mici și Mijlocii și Cooperație nr. 79/2005
Având în vedere prevederile art. 26 1 din Legea nr. 346/2004 privind stimularea înființării și dezvoltării
întreprinderilor mici și mijlocii, cu modificările și completările ulterioare, ale subpct. 6.1 alin. (2) din anexa la Hotărârea
Guvernului nr. 1.461/2004 privind aprobarea Programului pentru sprijinirea dezvoltării întreprinderilor mici și mijlocii prin
fonduri în limita sumelor plătite pentru impozitul pe profitul reinvestit și ale Deciziei Consiliului Concurenței nr. 305/2004,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Procedura de implementare a Programului
pentru sprijinirea dezvoltării întreprinderilor mici și mijlocii
prin fonduri în limita sumelor plătite pentru impozitul pe
profitul reinvestit, prevăzută în anexa la Ordinul
președintelui Agenției Naționale pentru Întreprinderi Mici și
Mijlocii și Cooperație nr. 79/2005, publicat în Monitorul
Oficial al României, Partea I, nr. 422 din 19 mai 2005, se
modifică și se completează după cum urmează:
1. Subpunctele 4.2, 4.3 și 4.4 vor avea următorul cuprins:
î4.2. (1) Profitul brut reinvestit reprezintă sumele utilizate
pentru efectuarea de investiții în active corporale
(echipamente tehnologice, respectiv mașini, unelte și
instalații, precum și computere și echipamentele periferice
ale acestora) și necorporale (brevete, drepturi de autor,
licențe, mărci de comerț sau de fabrică și alte valori
similare, precum și achiziționarea ori producerea
programelor informatice) prevăzute la art. 24 alin. (6) lit. b)
și alin. (10) din Legea nr. 571/2003, cu modificările și
completările ulterioare, aferente obiectului de activitate,
exclusiv cele care au alte surse de finanțare decât profitul
brut, cum sunt: credite, împrumuturi nerambursabile sau
civile.
(2) Fondurile se alocă numai în legătură cu investiția
inițială. Prin investiție inițială se înțelege o investiție în
capital fix în legătură cu crearea unei noi unități, extinderea
unei unități existente sau demararea unei activități care
implică o schimbare fundamentală în produsul ori procesul
de fabricație al unei unități existente, prin raționalizare,
diversificare sau modernizare.
4.3. Suma maximă asupra căreia se calculează valoarea
fondului de stimulare este cea plătită cu titlu de impozit pe
profitul reinvestit, dar nu mai mult de 2 miliarde lei pentru
fiecare beneficiar, începând cu trimestrul IV al anului 2004;
dovada acestei plăți o reprezintă documentele de plată
pentru impozitul pe profit aferent trimestrului IV 2004.
4.4. Fondurile vor fi alocate în anul 2005 în limita
sumelor plătite pentru impozitul aferent profitului pe care
societatea l-a reinvestit în activele menționate la pct. 4.2,
dar nu mai mult de 2 miliarde lei pentru fiecare beneficiar,
achiziționate și achitate după data de 1 octombrie 2004 și
puse în funcțiune până la sfârșitul anului 2004.“
2. După alineatul (1) al subpunctului 4.5 se introduce
un nou alineat, alineatul (2), cu următorul cuprins:
î(2) Pentru investiții în active necorporale (brevete,
drepturi de autor, licențe, mărci de comerț sau de fabrică
și alte valori similare, precum și achiziționarea ori
producerea programelor informatice), acestea trebuie:

a) să fie exploatate exclusiv în întreprinderea beneficiară
a fondului de stimulare;
b) să fie considerate elemente de activ amortizabile;
c) să fie achiziționate de la un terț în condițiile pieței;
d) să figureze în activele societății beneficiare și să
rămână în patrimoniul acesteia pe o perioadă de cel puțin
5 ani.“
3. Literele d) și e) ale alineatului (1) al subpunctului 5.1
vor avea următorul cuprins:
îd) declarația pe propria răspundere și certificatele de
obligații fiscale, din care rezultă că nu are datorii exigibile
de plată a contribuțiilor, impozitelor și taxelor către bugetul
de stat, bugetul asigurărilor sociale de stat, bugetul
asigurărilor pentru șomaj, bugetul Fondului național unic de
asigurări sociale de sănătate, bugetul asigurărilor pentru
accidente de muncă și boli profesionale și bugetele locale,
prevăzute de legislația în vigoare;
e) declarația pe propria răspundere privind impozitul
datorat și plătit aferent trimestrului IV 2004, precum și copii
certificate de pe documentele care atestă plata impozitului
pe profit datorat la nivelul anului 2004;“.
4. La alineatul (1) al subpunctului 5.1 după litera h) se
introduc literele i)—k), cu următorul cuprins:
îi) situația amortizării activelor imobilizate ale societății,
la data de 31 decembrie 2004, în care să se regăsească
investiția/investițiile realizată/realizate după data de
1 octombrie 2004, cu codul de clasificare, semnată pentru
conformitate cu originalul de către reprezentantul legal al
societății;
j) declarația pe propria răspundere din care să rezulte
că investiția/investițiile este/sunt mijloc/mijloace fix/fixe
nou/noi și a/au fost pusă/puse în funcțiune până la sfârșitul
anului 2004;
k) declarația pe propria răspundere din care să rezulte
că solicită alocații financiare nerambursabile pentru activități
(cu precizarea codului CAEN) care nu sunt legate de
producția, procesarea sau comercializarea produselor
prevăzute în anexa nr. 3 la Regulamentul privind ajutorul
de stat pentru întreprinderile mici și mijlocii, pus în aplicare
prin Ordinul președintelui Consiliului Concurenței nr. 55/2004,
cu modificările și completările ulterioare, pentru operatori
economici care au aceste activități declarate și autorizate.“
5. Anexele nr. 1 și 2 la procedură se înlocuiesc cu
anexele nr. 1 și 2 la prezentul ordin.
Art. II. — Prezentul ordin va fi publicat în Monitorul
Oficial al României, Partea I, și va intra în vigoare de la
data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 18 iulie 2005.
Nr. 129.

MONITORUL OFICIAL AL ROMÂNIEI, PARTEA I, Nr. 689/1.VIII.2005

7
ANEXA Nr. 1

CERERE-TIP

pentru alocarea de fonduri în limita sumelor plătite pentru impozitul pe profitul reinvestit
(se completează toate rubricile în limba română, prin tehnoredactare)
Subscrisa ...................................................., având datele de identificare menționate mai jos, reprezentată legal prin
domnul/doamna ..................................., având calitatea de .............................., identificat/identificată cu actul de identitate
seria ........ nr. .................., eliberat de .......................... la data de ........................., cu domiciliul în localitatea ...................,
str. ........................... nr. ........, bl. ......., sc. ....., ap. ....., sectorul/județul ..............., cod poștal ......., solicit alocarea sumei
de ........................... lei reprezentând 25% din profitul reinvestit, dar nu mai mult de 2 miliarde lei, în condițiile prevederilor
Hotărârii Guvernului nr. 1.461/2004 privind aprobarea Programului pentru sprijinirea dezvoltării întreprinderilor mici și
mijlocii prin fonduri în limita sumelor plătite pentru impozitul pe profitul reinvestit, ale Deciziei Consiliului Concurenței
nr. 305/2004 pentru autorizarea ajutorului de stat și ale Ordinului președintelui Agenției Naționale pentru Întreprinderi Mici
și Mijlocii și Cooperație nr. ....................
Datele de identificare a societății solicitante:
Denumirea .......................................................................................................................................................................
Adresa ....................................................................................................................................................................................
Telefon .........................., fax ......................., e-mail ........................................................................................................
Data înregistrării societății .............................................................................................................................................
Numărul de înmatriculare în registrul comerțului ............................................................................................................
Codul fiscal ...........................................................................................................................................................................
Codul unic de înregistrare .................................................................................................................................................
Cont IBAN (care conține grupul de cifre 5070) nr. ......................., deschis la Trezoreria ......................................
Anexez la prezenta următoarele documente prevăzute la pct. 5 din Procedura de implementare a Programului
pentru sprijinirea dezvoltării întreprinderilor mici și mijlocii prin fonduri în limita sumelor plătite pentru impozitul pe profitul
reinvestit:
• certificatul constatator, în original, emis de oficiul registrului comerțului de pe lângă tribunalul în a
cărui rază teritorială își are sediul societatea, în care se menționează acționarii/asociații,
reprezentanții legali ai acesteia, situația juridică, precum și toate domeniile de activitate principale și
secundare ale societății solicitante
• declarația pe propria răspundere privind numărul mediu anual al salariaților
• copie de pe bilanțul contabil din anul precedent, vizat și înregistrat de organele competente,
semnată pentru conformitate cu originalul de către reprezentantul legal al societății
• declarația pe propria răspundere și certificatele de obligații fiscale din care rezultă că nu are datorii
exigibile de plată a contribuțiilor, impozitelor și taxelor către bugetul de stat, bugetul asigurărilor
sociale de stat, bugetul asigurărilor pentru șomaj, bugetul Fondului național unic de asigurări sociale
de sănătate, bugetul asigurărilor pentru accidente de muncă și boli profesionale și bugetele locale,
prevăzute de legislația în vigoare
• documente în copie certificată care atestă valoarea investiției (contracte, facturi fiscale, extrase de
cont, ordine de plată, chitanțe fiscale și alte documente fiscale ce pot dovedi efectuarea de plăți
care atestă investiția)
• declarația pe propria răspundere, prevăzută în anexa nr. 2 la procedură
• declarația pe propria răspundere privind impozitul datorat și plătit aferent trimestrului IV 2004,
precum și copii certificate de pe documentele care atestă plata impozitului pe profit datorat la
nivelul anului 2004
• situația amortizării activelor imobilizate ale societății, la data de 31 decembrie 2004, în care să se
regăsească investiția/investițiile realizată/realizate după data de 1 octombrie 2004, semnată pentru
conformitate cu originalul de către reprezentantul legal al societății
• declarația pe propria răspundere din care să rezulte că nu are autorizate activități legate de
producția, procesarea sau comercializarea produselor prevăzute în anexa nr. 3 la Regulamentul
privind ajutorul de stat pentru întreprinderile mici și mijlocii, pus în aplicare prin Ordinul președintelui
Consiliului Concurenței nr. 55/2004, cu modificările și completările ulterioare, pentru operatorii
economici care au aceste activități declarate și nu le desfășoară
• declarația pe propria răspundere din care să rezulte că nu aplică amortizarea accelerată cu privire
la activul respectiv
N O T Ă:

Documentul în copie certificată este acel document care poartă mențiunea îconform cu originalul“, semnătura și
ștampila reprezentantului legal.
Solicitantul nu este obligat să suporte nici o taxă din partea nici unei persoane sau instituții care îl ajută în
completarea acestei cereri.
Reprezentanții Agenției Naționale pentru Întreprinderi Mici și Mijlocii și Cooperație pot discuta cu solicitanții toate
sau doar o parte din elementele acestei cereri, dar le este interzis să completeze cererea în locul acestora.
Semnătura autorizată și ștampila solicitantului*)
...............................................................................

Funcția
........................

Data semnării ...........................
*) Toate cererile depuse pentru acest program vor fi semnate de aceeași persoană autorizată să reprezinte legal societatea.

8

MONITORUL OFICIAL AL ROMÂNIEI, PARTEA I, Nr. 689/1.VIII.2005
ANEXA Nr. 2
APLICANT

.............................................
(denumirea/numele și prenumele)
DECLARAȚIE PE PROPRIA RĂSPUNDERE

1. Subsemnatul ..............................................................................................................................................................,
(numele, prenumele, funcția în cadrul societății, cartea de identitate: seria, numărul, data eliberării
și instituția care a emis-o)

reprezentant împuternicit al ........................................................................................................................................................,
(denumirea/numele și sediul/adresa aplicantului)

declar pe propria răspundere, sub sancțiunile aplicate faptei de fals în acte publice și respingerii cererii-tip pentru
alocarea de fonduri în limita sumelor plătite pentru impozitul pe profitul reinvestit, că societatea pe care o reprezint
îndeplinește criteriile de eligibilitate prevăzute la pct. 3.2 lit. a)—g) din Programul pentru sprijinirea dezvoltării
întreprinderilor mici și mijlocii prin fonduri în limita sumelor plătite pentru impozitul pe profitul reinvestit.
2. Subsemnatul declar că informațiile furnizate sunt complete și corecte în fiecare detaliu și înțeleg că Agenția
Națională pentru Întreprinderi Mici și Mijlocii și Cooperație, prin Unitatea de Implementare a Programului, are dreptul de
a solicita, în scopul verificării și confirmării, orice informații suplimentare privind eligibilitatea noastră, precum și experiența,
competența și resursele de care dispunem.
3. Subsemnatul declar că societatea pe care o reprezint a luat cunoștință de prevederile procedurii de
implementare a programului, de dispozițiile legale referitoare la ajutorul de stat.
4. Subsemnatul declar că societatea pe care o reprezint se angajează să mențină investiția pentru care a
beneficiat de fondurile alocate prin program pentru o perioadă de minimum 5 ani, sub sancțiunea restituirii fondurilor
alocate.
5. Subsemnatul declar că societatea pe care o reprezint se angajează să restituie fondurile alocate în limita
sumelor plătite pentru impozitul pe profitul reinvestit împreună cu dobânzile și penalitățile stabilite de prevederile Codului
de procedură fiscală pentru întârzierea plății datoriilor bugetare în situația în care se constată ulterior că societatea nu
îndeplinea criteriile de eligibilitate prevăzute în procedura de implementare a programului.
Data completării .........................
Aplicant,
.......................
(semnătura autorizată)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 689/1.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|045279]
ISSN 1453—4495

