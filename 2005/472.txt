PARTEA

Anul 173 (XVII) — Nr. 472

I

LEGI, DECRETE, HOTĂRÂRI ȘI ALTE ACTE

Vineri, 3 iunie 2005

SUMAR

Nr.
DECIZII ALE CURȚII CONSTITUȚIONALE
Decizia nr. 201 din 14 aprilie 2005 referitoare la excepția
de neconstituționalitate a prevederilor art. 7
alin. 1, 4 și 6 din Legea nr. 85/1992 privind
vânzarea de locuințe și spații cu altă destinație
construite din fondurile statului și din fondurile
unităților economice sau bugetare de stat, ale
Legii nr. 85/1992, în integralitate, precum și ale
Decretului-lege nr. 61/1990 privind vânzarea de

DECIZII

ALE

CURȚII

Pagina
locuințe construite din fondurile statului către
populație.....................................................................

1–3

ACTE ALE CONSILIULUI CONCURENȚEI
90.

— Ordin pentru punerea în aplicare a
Instrucțiunilor privind soluționarea de către
Consiliul Concurenței a plângerilor referitoare la
prevederile art. 5 și 6 din Legea concurenței
nr. 21/1996, cu modificările și completările
ulterioare ....................................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 201
din 14 aprilie 2005

referitoare la excepția de neconstituționalitate a prevederilor art. 7 alin. 1, 4 și 6 din Legea
nr. 85/1992 privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat, ale Legii nr. 85/1992, în integralitate,
precum și ale Decretului-lege nr. 61/1990 privind vânzarea de locuințe construite
din fondurile statului către populație
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 7 alin. 1, 4 și 6 din Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, ale Legii
nr. 85/1992, în integralitate, precum și ale Decretului-lege
nr. 61/1990 privind vânzarea de locuințe construite din
fondurile statului către populație, excepție ridicată de
Societatea Comercială îAvicola“ — S.A. Iași în Dosarul
nr. 13.075/2003 al Tribunalului Iași.
La apelul nominal lipsesc părțile, față de care procedura
de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 472/3.VI.2005

Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 18 octombrie 2004, pronunțată în
Dosarul nr. 13.075/2003, Tribunalul Iași a sesizat Curtea
Constituțională cu excepția de neconstituționalitate a
prevederilor art. 7 din Legea nr. 85/1992 privind vânzarea
de locuințe și spații cu altă destinație construite din
fondurile statului și din fondurile unităților economice sau
bugetare de stat, ale Legii nr. 85/1992, în integralitate,
precum și ale Decretului-lege nr. 61/1990 privind vânzarea
de locuințe construite din fondurile statului către
populație, excepție ridicată de Societatea Comercială
îAvicola“ — S.A. Iași.
În motivarea excepției se suține că prevederile legale
criticate contravin art. 44 alin. (2), art. 45 și 53 din
Constituție, precum și art. 1 din primul Protocol adițional la
Convenția pentru apărarea drepturilor omului și a libertăților
fundamentale, raportat la art. 20 din Constituție. Autorul
excepției consideră, în esență, că aceste texte
constituționale sunt încălcate, întrucât societățile comerciale
proprietare ale locuințelor construite din fondurile unităților
economice sau bugetare de stat sunt obligate să le vândă
unor persoane care nu mai au nici o legătură cu
activitatea unității, chiar dacă locuințele în cauză au fost
construite tocmai cu destinația de a fi locuite de către
salariați. Autorul excepției este nemulțumit și de faptul că,
prin acordarea priorității unui ofertant pentru atribuirea
locuințelor construite din fondurile unității la un preț mult
mai mic decât cel ce s-ar obține în baza cererii și ofertei
de pe piață, se încalcă dreptul de proprietate al Societății
Comerciale îAvicola“ — S.A. Iași.
Instanța de judecată consideră că excepția de
neconstituționalitate este neîntemeiată, ea fiind de altfel
soluționată de Curtea Constituțională prin Decizia
nr. 278/2003, în sensul respingerii acesteia.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază excepția ca neîntemeiată, arătând
că prevederile art. 7 din Legea nr. 85/1992 reprezintă o
normă de justiție socială, întrucât dau posibilitatea
chiriașilor să cumpere locuințele la construirea cărora au
contribuit direct sau indirect în vechiul sistem statal-juridic.
De asemenea, arată că, în cazul privatizării unităților din
ale căror fonduri au fost construite locuințele, obligația de
vânzare către chiriași este o obligație in rem și nu o
obligație in personam, care ar fi avut în considerare
societatea comercială. Faptul că în aceste cazuri autoarea
excepției critică prețul de vânzare al locuințelor, stabilit în
condițiile Decretului-lege nr. 61/1990, nu privește
constituționalitatea textului criticat, fiind o problemă de
opțiune legislativă. În sensul celor arătate este invocată
jurisprudența Curții Constituționale în materie.
Avocatul Poporului consideră că prevederile legale
criticate sunt constituționale. Este invocată jurisprudența
Curții Constituționale, care a constatat că aceste prevederi

nu contravin dispozițiilor art. 44 din Constituție, întrucât,
potrivit alin. (1) teza a doua din acest articol, conținutul și
limitele dreptului de proprietate sunt stabilite de lege. Cu
privire la critica de neconstituționalitate față de art. 53 din
Constituție, arată, de asemenea, că, în jurisprudența sa în
materie, Curtea a statuat că limitarea legală a exercitării
dreptului de proprietate este conformă cu dispozițiile
constituționale invocate, fiind justificată din punct de vedere
social și moral. Și, în fine, în ceea ce privește critica de
neconstituționalitate față de art. 45 din Constituție, arată că
acest text constituțional nu este incident în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie art. 7 alin. 1, 4 și 6 din
Legea nr. 85/1992, republicată în Monitorul Oficial al
României, Partea I, nr. 264 din 15 iulie 1998, Legea
nr. 85/1992, în integralitate, precum și Decretul-lege
nr. 61/1990, publicat în Monitorul Oficial al României,
Partea I, nr. 22 din 8 februarie 1990.
Textul art. 7 alin. 1, 4 și 6 are următoarea redactare:
îLocuințele construite din fondurile unităților economice sau
bugetare de stat, până la data intrării în vigoare a prezentei
legi, altele decât locuințele de intervenție, vor fi vândute
titularilor contractelor de închiriere, la cererea acestora, cu
plata integrală sau în rate a prețului, în condițiile Decretuluilege nr. 61/1990 și ale prezentei legi. [...]
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992 [...]
Beneficiază de prevederile alin. 1 și chiriașii care nu sunt
angajații unităților proprietare.“
Textele constituționale considerate de autorul excepției a
fi încălcate sunt cele ale art. 44 alin. (2), ale art. 45 și 53,
care au următorul conținut:
— Art. 44 alin. (2): îProprietatea privată este garantată și
ocrotită în mod egal de lege, indiferent de titular. Cetățenii
străini și apatrizii pot dobândi dreptul de proprietate privată
asupra terenurilor numai în condițiile rezultate din aderarea
României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală“;

MONITORUL OFICIAL AL ROMÂNIEI, PARTEA I, Nr. 472/3.VI.2005
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției a invocat și încălcarea
prevederilor art. 1 din primul Protocol adițional la Convenția
pentru apărarea drepturilor omului și a libertăților
fundamentale, prevederi care au următorul cuprins:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Cu privire la excepția ridicată, Curtea constată că atât
prevederile art. 7 din Legea nr. 85/1992, cât și legea în
integralitatea ei, precum și Decretul-lege nr. 61/1990 au
mai făcut obiectul controlului de constituționalitate, prin
raportare la unele dintre textele constituționale invocate și
în cauza de față.
Astfel, prin numeroase decizii, precum Decizia nr. 40
din 14 martie 2000, publicată în Monitorul Oficial al
României, Partea I, nr. 242 din 1 iunie 2000, Decizia
nr. 164 din 22 mai 2001, publicată în Monitorul Oficial al
României, Partea I, nr. 492 din 23 august 2001, Decizia
nr. 278 din 1 iulie 2003, publicată în Monitorul Oficial al
României, Partea I, nr. 565 din 6 august 2003, Decizia

3

nr. 104 din 9 martie 2004, publicată în Monitorul Oficial al
României, Partea I, nr. 328 din 16 aprilie 2004, și Decizia
nr. 223 din 18 mai 2004, publicată în Monitorul Oficial al
României, Partea I, nr. 532 din 14 iunie 2004, Curtea
Constituțională a respins excepțiile de neconstituționalitate
privind aceste dispoziții.
În aceste decizii Curtea a statuat că prin Legea
nr. 85/1992 a fost consacrată îo normă de justiție socială,
întrucât dă posibilitatea chiriașilor să cumpere locuințele la
construirea cărora au contribuit direct sau indirect în
vechiul sistem statal-juridic. În cazul privatizării unităților din
ale căror fonduri a fost construită locuința ce a făcut
obiectul vânzării, obligația de vânzare către chiriași,
prevăzută de dispozițiile Legii nr. 85/1992, este — astfel
cum a statut Curtea Constituțională — o obligație in rem,
deci în considerarea obiectului (locuința construită din
fondurile unității economice sau bugetare), iar nu o
obligație in personam, care ar fi avut în considerare
societatea comercială ce a luat naștere pe calea
privatizării“.
Întrucât nu au intervenit elemente noi de natură să
determine reconsiderarea jurisprudenței Curții Constituționale, atât soluțiile, cât și considerentele cuprinse în
aceste decizii își păstrează valabilitatea și în cauza de
față.
Referitor la excepția de neconstituționalitate a
Decretului-lege nr. 61/1990, Curtea observă că de fapt
autorul excepției nu critică obligativitatea înstrăinării
locuințelor, ci prețul de vânzare al acestora. Or, aceasta nu
este o problemă de constituționalitate, ci una de opțiune
legislativă. Legiuitorul a înțeles să stabilească prețul de
vânzare într-un cuantum care să permită chiriașilor să își
poată exercita efectiv dreptul la cumpărarea locuințelor, în
cazul unui preț ridicat dreptul acestora devenind iluzoriu.
În ceea ce privește critica de neconstituționalitate
raportată la art. 45 din Constituție, text care garantează
accesul liber al persoanei la o activitate economică și
libera inițiativă, Curtea constată că nu este incident în
cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1, 4 și 6 din Legea nr. 85/1992 privind
vânzarea de locuințe și spații cu altă destinație construite din fondurile statului și din fondurile unităților economice sau
bugetare de stat, ale Legii nr. 85/1992 în integralitate, precum și ale Decretului-lege nr. 61/1990 privind vânzarea de
locuințe construite din fondurile statului către populație, excepție ridicată de Societatea Comercială îAvicola“ — S.A. Iași
în Dosarul nr. 13.075/2003 al Tribunalului Iași.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 472/3.VI.2005

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
pentru punerea în aplicare a Instrucțiunilor privind soluționarea de către Consiliul Concurenței
a plângerilor referitoare la prevederile art. 5 și 6 din Legea concurenței nr. 21/1996,
cu modificările și completările ulterioare
În baza:
— Decretului nr. 57/2004 pentru numirea membrilor Plenului Consiliului Concurenței;
— prevederilor art. 21 alin. (4) lit. f), ale art. 28 alin. (1) și ale art. 29 alin. (1) din Legea concurenței
nr. 21/1996, cu modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței, se pun în aplicare Instrucțiunile privind
soluționarea de către Consiliul Concurenței a plângerilor
referitoare la prevederile art. 5 și 6 din Legea concurenței
nr. 21/1996, cu modificările și completările ulterioare, prevăzute
în anexa care face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și instrucțiunile menționate la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde
București, 24 mai 2005.
Nr. 90.
ANEXĂ

INSTRUCȚIUNI
privind soluționarea de către Consiliul Concurenței a plângerilor referitoare la prevederile art. 5 și 6
din Legea concurenței nr. 21/1996, cu modificările și completările ulterioare
I. Introducere
1. Consiliul Concurenței dorește să încurajeze cetățenii
și agenții economici să i se adreseze, ca autoritate publică
abilitată, pentru a sesiza posibilele încălcări ale regulilor de
concurență.
La nivelul Consiliului Concurenței există două modalități
pentru a realiza acest lucru, una dintre acestea fiind
înregistrarea unei plângeri conform art. 2 alin. (2) din
Regulamentul pentru aplicarea prevederilor art. 5 și 6 din
Legea concurenței nr. 21/1996, cu modificările și
completările ulterioare, privind practicile anticoncurențiale în
cazul plângerilor1), denumit în continuare regulament. În
conformitate cu art. 3 alin. (2) din regulament, aceste
plângeri trebuie să îndeplinească anumite cerințe.
2. Cealaltă modalitate o reprezintă furnizarea de
informații Consiliului Concurenței referitoare la piață, fără a
fi necesară îndeplinirea condițiilor prevăzute pentru plângeri,
așa cum prevede art. 3 alin. (2) din regulament. Aceste
informații pot constitui puncte de pornire pentru declanșarea
unor investigații de către Consiliul Concurenței.
II. Diferite posibilități pentru înaintarea plângerilor care
indică posibile încălcări ale art. 5 sau 6 din Legea
concurenței nr. 21/1996, cu modificările și completările
ulterioare
3. În timp ce instanțele judecătorești, pe baza
principiului apărării drepturilor indivizilor, sunt abilitate și
sunt obligate să judece toate cauzele deduse judecății lor,
1)

Consiliul Concurenței nu poate investiga toate plângerile,
fiind obligat să își stabilească prioritățile în ceea ce privește
această activitate. Consiliul Concurenței, abilitat cu
asigurarea aplicării principiilor prevăzute la art. 5 și 6 din
Legea concurenței nr. 21/1996, cu modificările și
completările ulterioare, denumită în continuare lege, și
responsabil de definirea și punerea în aplicare a politicii
concurențiale la nivel național, pentru a realiza această
sarcină în mod eficient, este abilitat să stabilească diferite
grade de prioritate în investigarea plângerilor cu care este
sesizat.
4. Potrivit prezentelor instrucțiuni, Consiliul Concurenței
urmărește să își concentreze resursele sale pe următoarele
direcții:
a) aplicarea regulilor de concurență în cazurile care sunt
în mod clar de competența sa, punându-se accent pe
analiza celor mai grave încălcări ale legislației de protecție
a concurenței;
b) analizarea cazurilor în care Consiliul Concurenței
trebuie să acționeze în scopul definirii politicii de
concurență și/sau să asigure aplicarea coerentă a art. 5 și
6 din lege.
Complementaritatea de roluri a autorității publice
și a particularilor în vederea aplicării art. 5 și 6 din lege

5. Instanțele judecătorești sunt abilitate să apere
drepturile persoanelor fizice și ale celor juridice, care
decurg din prevederile art. 5 și 6 din lege.

Aprobat prin Ordinul președintelui Consiliului Concurenței nr. 81/2004, publicat în Monitorul Oficial al României, Partea I, nr. 430 din 13 mai 2004.

MONITORUL OFICIAL AL ROMÂNIEI, PARTEA I, Nr. 472/3.VI.2005

5

6. Instanțele judecătorești pot decide asupra validității
sau nulității contractelor încheiate și numai ele pot acorda
despăgubiri persoanelor fizice în cazul încălcării art. 5 și 6
din lege. Pentru a asigura eficacitatea deplină a regulilor în
domeniul concurenței, orice persoană poate solicita
despăgubiri pentru prejudiciile suferite, cauzate de un
contract sau de un comportament susceptibil să restrângă
ori să denatureze concurența. Aceste acțiuni în recuperarea
daunelor în fața instanțelor judecătorești, având natura de
a descuraja agenții economici de a încheia sau de a aplica
acordurile ori practicile care restrâng concurența, sunt
susceptibile să contribuie semnificativ la menținerea unei
concurențe efective.
7. Acțiunea în fața instanțelor judecătorești are
următoarele avantaje pentru reclamanți:
a) instanțele judecătorești pot acorda despăgubiri pentru
pierderile suferite ca o consecință a încălcării art. 5 și 6
din lege, pot dispune măsuri asigurătorii și pot acorda
cheltuieli de judecată;
b) instanțele judecătorești pot decide asupra
revendicărilor referitoare la plăți sau la executarea
obligațiilor contractuale întemeiate pe un contract sau acord
analizat conform prevederilor art. 5 din lege.

relevante în cauză, care nu le sunt disponibile
reclamanților.
În unele cazuri particulare, în baza art. 3 alin. (2) din
regulament, Consiliul Concurenței poate acorda o derogare
de la obligația de a furniza informații în legătură cu o parte
din cele solicitate în cadrul Formularului de plângere.
Consiliul Concurenței are în vedere că această posibilitate
este menită, în special, să faciliteze întocmirea plângerilor
de către asociațiile de consumatori, atunci când acestea nu
au acces la informații specifice provenind din sfera
agenților economici împotriva cărora se plâng, informații
altfel necesare pentru întocmirea unei plângeri conform
Formularului de plângere.
13. Corespondența adresată Consiliului Concurenței,
care nu îndeplinește condițiile prevăzute la art. 3 alin. (2)
și (3) din regulament și care, deci, nu constituie o plângere
în sensul art. 40 lit. b) din lege, va fi considerată de către
Consiliul Concurenței ca fiind o informare generală
susceptibilă de a conduce la declanșarea unei investigații
din oficiu, în baza art. 40 lit. a) din lege, dacă Consiliul
Concurenței o consideră utilă.

III. Înaintarea unei plângeri la Consiliul Concurenței în
conformitate cu art. 40 lit. b) din lege
8. În conformitate cu art. 40 lit. b) din lege, persoanele
fizice sau juridice care demonstrează un interes legitim
sunt îndreptățite să înainteze o plângere pentru a solicita
Consiliului Concurenței să constate o încălcare a art. 5 și 6
din lege sau pentru a solicita încetarea unei încălcări a
legii, în conformitate cu art. 50 lit. a) din lege. Prezenta
parte a acestor instrucțiuni explică cerințele aplicabile unor
plângeri înaintate în baza art. 40 lit. b) din lege, evaluarea
lor și procedura urmărită de către Consiliul Concurenței.
9. Consiliul Concurenței, spre deosebire de instanțele
judecătorești, a căror sarcină este aceea de a apăra
drepturile individuale ale persoanelor, este o autoritate
administrativă autonomă care trebuie să acționeze în
interesul public. Definirea priorităților constituie un element
inerent exercitării activității Consiliului Concurenței în
misiunea sa de serviciu public.
10. Consiliul Concurenței este abilitat să stabilească
diferite grade de prioritate pentru plângerile pe care le are
de investigat. Atunci când Consiliul Concurenței respinge o
plângere pe motiv că aceasta nu prezintă suficient temei
de fapt și de drept pentru a justifica declanșarea unei
investigații, reclamantul este îndreptățit să primească o
decizie din partea Consiliului Concurenței, fără a se aduce
atingere art. 4 alin. (3) din regulament.

14. Persoanele fizice și juridice care demonstrează un
interes legitim, conform art. 40 lit. b) din lege, pot depune
o plângere la Consiliul Concurenței.
15. În practica Consiliului Concurenței, condiția cu
privire la interesul legitim nu a ridicat decât rareori îndoieli,
în măsura în care majoritatea reclamanților au fost afectați
în mod direct de pretinsa încălcare a legii. Cu toate
acestea, există situații în care condiția unui îinteres legitim“
în sensul art. 40 lit. b) din lege necesită o analiză
suplimentară pentru a se stabili dacă aceasta este
îndeplinită. Cea mai bună orientare în acest sens poate fi
furnizată printr-un set neexhaustiv de exemple.
16. Astfel, o asociație de agenți economici poate invoca
un interes legitim în introducerea unei plângeri, chiar dacă
asociația nu este afectată în mod direct de comportamentul
denunțat, ca un agent economic ce operează pe piața
relevantă, cu condiția ca, pe de o parte, asociația să aibă
dreptul de a reprezenta interesele membrilor săi și, pe de
altă parte, comportamentul denunțat să fie susceptibil de a
leza interesele membrilor asociației. Dimpotrivă, Consiliul
Concurenței este îndreptățit să nu dea curs unei plângeri a
unei asociații de agenți economici ai cărei membri nu au
participat la operațiuni comerciale de tipul celor denunțate
în cadrul plângerii.
17. Din aceste considerente se poate deduce că agenții
economici, ei înșiși sau prin asociațiile care sunt
împuternicite să le reprezinte interesele, pot valorifica un
interes legitim atunci când operează pe piața relevantă sau
când comportamentul denunțat este susceptibil de
afectarea în mod direct a intereselor lor. Un interes legitim
poate fi invocat, de exemplu, de către părțile unei
înțelegeri sau practici denunțate, de către concurenții ale
căror interese au fost pe nedrept afectate de
comportamentul care constituie subiectul plângerii sau de
către agenții economici excluși dintr-un sistem de
distribuție.
18. Asociațiile de consumatori pot și ele să depună
plângeri la Consiliul Concurenței. Mai mult decât atât,
Consiliul Concurenței este de părere că pot fi în poziția de
a avea un interes legitim și consumatorii individuali ale
căror interese economice sunt afectate în mod direct prin
faptul că sunt cumpărători ai bunurilor sau serviciilor care
constituie obiectul unei încălcări a legii.

A. Depunerea unei plângeri conform art. 40 lit. b) din
lege
a) Formularul de depunere a unei plângeri

11. În scopul intervenției Consiliului Concurenței în baza
art. 50 lit. a) din lege, o plângere înaintată conform art. 40
lit. b) din lege poate avea ca obiect doar o pretinsă
încălcare a art. 5 sau 6 din lege. O astfel de plângere
trebuie să se conformeze cerințelor din Formularul de
plângere prevăzut în anexa la regulament.
12. Formularul de plângere solicită reclamanților să
transmită informații complete în legătură cu plângerea
depusă la Consiliul Concurenței. Aceștia trebuie să
furnizeze și copii ale documentelor de susținere relevante
care le sunt în mod rezonabil disponibile și, în măsura
posibilului, să furnizeze Consiliului Concurenței indicații de
unde acesta ar putea obține informațiile și documentele

b) Interesul legitim

6

MONITORUL OFICIAL AL ROMÂNIEI, PARTEA I, Nr. 472/3.VI.2005

19. În schimb, Consiliul Concurenței nu consideră un
interes legitim în sensul art. 40 lit. b) din lege interesul
persoanelor sau organizațiilor care doresc să acționeze în
virtutea unor considerente de interes general, fără a
demonstra că ele sau membrii lor sunt în măsură a fi
afectați în mod direct și nefavorabil de încălcarea legii (pro
bono publico).
20. Autoritățile publice locale pot fi în măsură să
demonstreze un interes legitim în calitatea acestora de
cumpărători ori de utilizatori ai bunurilor sau serviciilor
afectate de către comportamentul împotriva căruia depun
plângere. Dimpotrivă, acestea nu pot fi considerate ca
având un interes legitim în sensul art. 40 lit. b) din lege în
măsura în care aduc în atenția Consiliului Concurenței
pretinse încălcări pro bono publico.
21. Reclamanții trebuie să demonstreze interesul lor
legitim. Consiliul Concurenței este îndreptățit, fără a aduce
atingere dreptului său de a declanșa o investigație din
oficiu, să nu dea curs plângerii unei persoane fizice sau
juridice, care nu poate demonstra un interes legitim.
Consiliul Concurenței poate verifica, în orice etapă a
procedurii, dacă această condiție este îndeplinită sau nu.
B. Analiza plângerilor conform art. 5 și 6 din lege
22. Examinarea unei plângeri denunțând încălcări ale
art. 5 și 6 din lege implică două aspecte, unul referitor la
faptele care trebuie stabilite pentru a dovedi încălcarea
art. 5 și 6 din lege și unul referitor la analiza legală a
comportamentului ce constituie obiectul plângerii.
23. Atunci când plângerea, chiar dacă se conformează
prevederilor art. 3 alin. (2) și (3) din regulament și ale
Formularului de plângere, nu argumentează suficient
acuzațiile avansate, aceasta poate fi respinsă. Pentru a
respinge o plângere pe motiv că obiectul ei, reprezentat de
comportamentul denunțat, nu încalcă regulile de concurență
sau nu intră sub incidența acestora, Consiliul Concurenței
nu este obligat să ia în considerare circumstanțele care nu
au fost aduse în atenția sa de către reclamant și pe care
le-ar fi putut descoperi doar printr-o investigare a cazului.
24. Criteriile pentru analiza legală a unei înțelegeri sau
practici conform art. 5 și 6 din lege nu pot fi prevăzute în
mod exhaustiv în prezentele instrucțiuni. Cu toate acestea,
potențialii reclamanți ar trebui să se refere la regulamentele
și instrucțiunile adoptate de Consiliul Concurenței și la
practica acestuia.
25. Înțelegerile și practicile intră sub incidența art. 5 și 6
din lege atunci când sunt capabile să afecteze concurența
pe piața românească ori pe o parte substanțială a
acesteia, în cazul art. 5 din lege, sau să afecteze
activitatea economică ori să prejudicieze consumatorii, în
cazul art. 6 din lege. Atunci când o înțelegere sau o
practică nu îndeplinește această condiție, nu se poate
aplica legea.
26. Înțelegerile ce cad sub incidența art. 5 din lege pot
fi înțelegeri de importanță minoră, care nu presupun o
restricționare apreciabilă a concurenței. În acest sens,
art. 8 alin. (1) din lege prevede că dispozițiile art. 5 din
lege nu se aplică în cazul agenților economici sau
grupărilor de agenți economici la care cifra de afaceri
pentru exercițiul financiar precedent recurgerii la
comportamente susceptibile a fi calificate practici
anticoncurențiale nu depășește un plafon stabilit anual de
către Consiliul Concurenței și:
— cota de piață totală a agenților economici implicați în
înțelegerea, decizia asociației de agenți economici sau
practica concertată nu depășește 5% pe nici una dintre
piețele relevante afectate, în cazul înțelegerilor, deciziilor

luate de asociațiile de agenți economici ori practicilor
concertate dintre agenții economici concurenți; sau
— cota de piață a fiecărui agent economic implicat în
înțelegerea, decizia asociației de agenți economici sau
practica concertată nu depășește 10% pe nici una dintre
piețele relevante afectate, în cazul înțelegerilor, deciziilor
luate de asociațiile de agenți economici ori practicilor
concertate dintre agenții economici care nu sunt concurenți.
Conform prevederilor art. 8 alin. (2) din lege, limitele
prevăzute la alin. (1) al aceluiași articol nu sunt aplicabile
practicilor anticoncurențiale interzise prin prevederile art. 5
din lege, atunci când acestea privesc prețuri, tarife,
acorduri de partajare a pieței sau licitații.
27. Înțelegerile care îndeplinesc condițiile prevăzute în
regulamentele de exceptare pe categorii sunt prezumate a
îndeplini condițiile prevăzute la art. 5 alin. (2) din lege.
Pentru ca beneficiul exceptării să fie retras de către
Consiliul Concurenței, acesta, după ce a procedat la o
analiză individuală, trebuie să ajungă la concluzia că
acordul căruia i se aplică aceste regulamente de exceptare
pe categorii are efecte incompatibile cu art. 5 alin. (2) din
lege. Condițiile retragerii beneficiului exceptării sunt
prevăzute în regulamentele de exceptare pe categorii.
28. Înțelegerile care restricționează concurența în sensul
art. 5 alin. (1) din lege pot îndeplini condițiile prevăzute la
art. 5 alin. (2) din lege. Conform art. 5 alin. (3) din lege,
agenții economici sau asociațiile de agenți economici pot
solicita Consiliului Concurenței dispensă, probând
îndeplinirea condițiilor stabilite la alin. (2) al aceluiași
articol.
C. Procedurile de analiză a plângerilor de către
Consiliul Concurenței
a) Cadrul general

29. Consiliul Concurenței nu este obligat să declanșeze
o investigație pe baza fiecărei plângeri transmise, pentru a
stabili dacă a fost săvârșită o încălcare a legii. Cu toate
acestea, Consiliul Concurenței are datoria de a analiza cu
atenție elementele de fapt și de drept aduse în atenția sa
de către reclamant, în scopul de a stabili dacă acele
elemente indică un comportament care este în măsură să
încalce art. 5 sau 6 din lege.
30. În cadrul procedurii de analiză a unei plângeri de
către Consiliul Concurenței se pot distinge diferite etape.
31. În cadrul primei etape, în urma primirii plângerii,
Consiliul Concurenței o examinează și poate colecta
informații suplimentare, în scopul de a decide cum va
acționa referitor la plângerea respectivă.
32. În etapa a doua, Consiliul Concurenței poate analiza
cazul, în scopul de a iniția procedurile conform art. 50
lit. a) din lege împotriva agenților economici reclamați în
plângere. Dacă Consiliul Concurenței consideră că nu sunt
suficiente temeiuri pentru a acționa în baza unei plângeri,
va informa reclamantul asupra motivelor sale și îi va oferi
acestuia posibilitatea de a transmite informații suplimentare
în cadrul unui termen limită, conform prevederilor art. 4
alin. (1) din regulament.
33. Dacă reclamantul nu își face cunoscut punctul său
de vedere în cadrul termenului limită stabilit de Consiliul
Concurenței, plângerea sa este considerată ca fiind retrasă,
conform art. 4 alin. (3) din regulament. În toate celelalte
cazuri, în cea de-a treia etapă a procedurii, Consiliul
Concurenței ia cunoștință de observațiile transmise de către
reclamant și fie inițiază o procedură de investigație
împotriva subiectului plângerii, fie adoptă o decizie de
respingere a plângerii.
34. În toate etapele procedurii, reclamantul beneficiază
de o serie de drepturi, prevăzute în special la art. 4 și 5
din regulament. Cu toate acestea, procedurile în fața
Consiliului Concurenței nu constituie proceduri contradictorii

MONITORUL OFICIAL AL ROMÂNIEI, PARTEA I, Nr. 472/3.VI.2005
între reclamant, pe de o parte, și companiile care sunt
subiectul investigației, pe de altă parte. Prin urmare,
drepturile procedurale ale reclamantului sunt mai puțin
cuprinzătoare decât drepturile de apărare a agenților
economici împotriva cărora Consiliul Concurenței conduce
această investigație.
b) Termenul de informare a reclamantului asupra acțiunii avute în
vedere de către Consiliul Concurenței

35. Consiliul Concurenței are obligația de a lua o
decizie asupra unei plângeri într-un termen de 30 de zile
de la data înregistrării acesteia, conform art. 46 din lege.
36. În consecință, în acest termen de 30 de zile
Consiliul Concurenței va comunica reclamantului cursul
propus al acțiunii, în sensul de declanșare a unei
investigații sau de respingere a plângerii. Atunci când
examinarea plângerii a trecut în faza a doua a procedurii,
Consiliul Concurenței va proceda direct la informarea
reclamantului asupra evaluării sale preliminare printr-o
scrisoare conform art. 4 alin. (1) din regulament.
37. Pentru a se asigura cea mai rapidă analiză a
plângerilor, este de dorit ca reclamantul să coopereze în
mod diligent în timpul procedurilor, de exemplu prin
comunicarea către Consiliul Concurenței a oricărui element
nou intervenit în cauză.
c) Drepturi procedurale ale reclamantului

38. În cadrul etapei a treia a procedurii, dacă s-a
declanșat procedura de investigație, președintele Consiliului
Concurenței — conform art. 48 alin. (2) din lege — poate
admite audierea autorului unei plângeri sau reclamații, la
cererea acestuia. Reclamantului, a cărui cerere de
participare a fost admisă de către președintele Consiliului
Concurenței, i se va trimite, cu cel puțin două săptămâni
înainte de data fixată pentru audiere, o copie de pe
raportul asupra investigației, cuprinzând elementele
prevăzute la art. 11 alin. (1) din regulament, numai la
cerere și dacă președintele Consiliului Concurenței
apreciază că este util în interesul investigației, împreună cu
citația pentru audiere.
39. Conform art. 48 alin. (3) din lege, neprezentarea
sau renunțarea la audiere, precum și refuzul oricărei
depoziții sau declarații nu constituie impedimente pentru
continuarea procedurii de investigație, conform art. 48
alin. (3) din lege.
40. Reclamantul poate transmite, la inițiativa sa ori în
urma unei cereri a Consiliului Concurenței, documente care
conțin secrete de afaceri sau alte informații confidențiale.
Informațiile confidențiale vor fi protejate de Consiliul
Concurenței. Conform art. 14 din regulament, reclamantul
este obligat să identifice informațiile confidențiale, să
motiveze de ce informațiile respective sunt considerate
confidențiale și să transmită o versiune separată,
neconfidențială atunci când își face cunoscut punctul său
de vedere, ca de altfel și atunci când transmite subsecvent
informații suplimentare în cursul aceleiași proceduri. Mai
mult, Consiliul Concurenței poate, în toate celelalte cazuri,
să solicite reclamantului care îi furnizează documentele sau
declarațiile să identifice documentele ori părțile din
documente sau declarații pe care acesta le consideră a fi
confidențiale. Consiliul Concurenței poate, în special, stabili
un termen în care reclamantul să comunice motivele pentru
care consideră că o informație este confidențială și să
furnizeze o versiune neconfidențială, inclusiv o descriere
concisă a fiecărei piese ce conținea o informație eliminată.
41. Calificarea informațiilor ca fiind confidențiale nu
împiedică Consiliul Concurenței să divulge și să folosească
aceste informații atunci când este necesar să probeze o

7

încălcare a prevederilor art. 5 sau 6 din lege. Atunci când
secretele de afaceri sau informațiile confidențiale sunt
necesare pentru demonstrarea unei încălcări a legii,
Consiliul Concurenței trebuie să analizeze, pentru fiecare
document, dacă necesitatea de a dezvălui acea informație
este mai mare decât afectarea care ar rezulta din
dezvăluire.
42. În conformitate cu art. 4 alin. (1) din regulament,
atunci când Consiliul Concurenței consideră, pe baza
analizei preliminare, să nu dea curs plângerii din cauza
motivelor insuficiente, va informa reclamantul printr-o
scrisoare, în care va indica temeiul legal, motivele care
stau la baza acestei concluzii și va stabili un termen în
cadrul căruia acesta are posibilitatea să își prezinte
informații sau observații suplimentare în fața Comisiei
Consiliului Concurenței. Consiliul Concurenței va indica și
consecințele unui refuz de a răspunde acestei oportunități,
în conformitate cu art. 4 alin. (3) din regulament.
43. Conform art. 5 alin. (1) din regulament, reclamantul
are dreptul de acces la informațiile pe care Consiliul
Concurenței s-a bazat în formularea opiniei preliminare
asupra cazului.
44. Termenul limită de prezentare/transmitere a
observațiilor de către reclamant a observațiilor sale
referitoare la scrisoare, termen prevăzut la art. 4 alin. (1)
din regulament, este stabilit în funcție de circumstanțele
cazului. Dacă reclamantul nu răspunde în cadrul termenului
stabilit de Consiliul Concurenței, plângerea este considerată
ca fiind retrasă. Reclamanții sunt îndreptățiți să își retragă
plângerile în orice moment, dacă doresc acest lucru.
45. Reclamantul poate solicita o prelungire a termenului
fixat pentru furnizarea comentariilor sale. În funcție de
circumstanțele cazului, Consiliul Concurenței poate acorda
o astfel de prorogare.
46. Dacă există informații suplimentare furnizate de
reclamant și acestea sunt de natură a schimba punctul de
vedere în urma analizei preliminare, Consiliul Concurenței
poate declanșa procedura de investigație împotriva agenților
economici în cauză. În cadrul acestei proceduri reclamantul
beneficiază de drepturile procedurale prevăzute la pct. 38—45.
47. În situația în care observațiile reclamantului nu
schimbă cursul acțiunii propuse a Consiliului Concurenței,
acesta va respinge plângerea prin decizie.
d) Decizia Consiliului Concurenței de respingere a unei plângeri

48. Atunci când Consiliul Concurenței respinge o
plângere prin decizie, trebuie să prevadă motivele care au
stat la baza acestei decizii într-un mod care este adecvat
actului în discuție și luând în considerare circumstanțele
fiecărui caz.
49. Expunerea motivelor avute în vedere trebuie să se
facă într-un mod clar și neechivoc, astfel încât să îi
permită reclamantului să verifice motivele deciziei, iar
instanței judecătorești competente, să își exercite controlul
asupra deciziei respective. Cu toate acestea, Consiliul
Concurenței nu este obligat să adopte o poziție asupra
tuturor argumentelor ridicate de reclamant în susținerea
plângerii sale, fiind suficient să expună considerentele de
drept și de fapt care au o importanță esențială în contextul
deciziei.
50. Decizia de respingere a unei plângeri poate fi
atacată la Curtea de Apel București, Secția de contencios
administrativ și fiscal, în termen de 30 de zile de la
comunicare.
51. O decizie de respingere a unei plângeri îl împiedică
pe reclamant să solicite redeschiderea procedurii, în afară

8

MONITORUL OFICIAL AL ROMÂNIEI, PARTEA I, Nr. 472/3.VI.2005

de cazul în care acesta aduce noi elemente de probă
semnificative. În consecință, corespondența ulterioară cu
reclamantul pe aceeași presupusă încălcare a legii nu
poate fi privită ca o nouă plângere, cu excepția cazului în
care probe noi semnificative sunt aduse în atenția
Consiliului Concurenței. Cu toate acestea, dreptul
Consiliului Concurenței de a redeschide un caz rămâne
rezervat.
e) Situații specifice

52. Conform art. 52 din lege, înainte de emiterea unei
decizii conform art. 50 din lege, Consiliul Concurenței poate
impune — printr-o decizie privind măsuri interimare —
agenților economici implicați luarea oricărei măsuri pe care
o consideră necesară în scopul restabilirii mediului
concurențial și repunerii părților în situația anterioară.
Măsurile de suspendare sau de interdicție a practicilor
anticoncurențiale constatate, precum și dispozițiile obligatorii
date agenților economici de a reveni la situația anterioară
vor fi dispuse de Consiliul Concurenței în aplicarea
prevederilor art. 50 din lege, numai la constatarea unor
fapte manifest ilicite, constitutive de practici anticoncurențiale
prohibite expres de lege și care trebuie eliminate fără
întârziere, pentru a preveni sau a opri producerea unui
prejudiciu grav și cert. Aceste măsuri trebuie să fie strict

limitate, atât în durata, cât și în obiectul lor, la ceea ce
este necesar pentru a corija afectarea liberei concurențe.
Deciziile privind măsurile interimare adoptate de
Consiliul Concurenței vor fi comunicate de îndată părților;
ele pot fi atacate în contencios administrativ la Curtea de
Apel București în termen de 30 de zile de la comunicare.
Instanța poate ordona, la cerere, suspendarea executării
deciziei atacate.
53. Unele persoane fizice pot dori să semnaleze
Consiliului Concurenței eventualele încălcări ale art. 5 sau
6 din lege fără a li se dezvălui identitatea către agenții
economici vizați de acuzațiile în cauză. Aceste persoane
pot contacta Consiliul Concurenței, care este obligat să
respecte solicitarea acestora de a rămâne anonimi, mai
puțin în cazul în care această cerere de a rămâne anonim
este nejustificată.
IV. Dispoziții finale
54. Prezentele instrucțiuni transpun dispozițiile Notei
privind soluționarea plângerilor de către Comisia
Europeană, în conformitate cu prevederile art. 81 și 82 din
Tratatul CE, publicată în Jurnalul Oficial C 101 din
27 aprilie 2004.
55. Prezentele instrucțiuni vor fi puse în aplicare prin
ordin al președintelui Consiliului Concurenței și vor fi
publicate în Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 472/3.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017252]
ISSN 1453—4495

