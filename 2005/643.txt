Anul 173 (XVII) — Nr. 643

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 20 iulie 2005

SUMAR
Nr.

Pagina

Nr.

ORDONANȚE ȘI HOTĂRÂRI
ALE GUVERNULUI ROMÂNIEI
91.

99.

100.

— Ordonanță de urgență privind instituirea
Programului de acordare a unor ajutoare bănești
populației cu venituri reduse care utilizează pentru
încălzirea locuinței gaze naturale ...........................

697.

1–3

— Ordonanță de urgență pentru modificarea și
completarea Legii nr. 3/2000 privind organizarea și
desfășurarea referendumului ...................................

4

717.
722.

Pagina
— Ordonanță de urgență privind asigurarea
respectării drepturilor de proprietate industrială ....
— Hotărâre pentru completarea Hotărârii
Guvernului nr. 168/2005 privind organizarea și
funcționarea Ministerului Sănătății............................
— Hotărâre privind numirea unui consul general ......
— Hotărâre privind alocarea unei sume din Fondul
de rezervă bugetară la dispoziția Guvernului,
prevăzut în bugetul de stat pe anul 2005, pentru
județul Suceava .........................................................

4–7
7
8

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind instituirea Programului de acordare a unor ajutoare bănești populației cu venituri reduse
care utilizează pentru încălzirea locuinței gaze naturale
Având în vedere majorările prețului la gaze naturale și ținând cont de necesitatea eficientizării consumului
individual de gaze naturale pentru persoanele care utilizează la încălzirea locuinței acest combustibil, în vederea creșterii
calității vieții de familie, se impune inițierea unui program de acordare a unor ajutoare bănești populației cu venituri
reduse pentru acoperirea unei părți din cheltuielile cu achiziționarea, instalarea și punerea în funcțiune de centrale termice
individuale sau, după caz, de arzătoare automatizate.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Începând cu anul 2005 se instituie Programul
de acordare a unor ajutoare bănești populației cu venituri
reduse care utilizează pentru încălzirea locuinței gaze
naturale, în vederea eficientizării consumului de gaze
naturale utilizate la încălzirea locuinței.
Art. 2. — (1) În perioada 2005—2008 se acordă un
ajutor bănesc pentru acoperirea unei părți din cheltuielile cu
achiziționarea, instalarea și punerea în funcțiune a unei
centrale termice individuale sau, după caz, a unui arzător
automatizat, denumit în continuare ajutor bănesc.

(2) De ajutorul bănesc beneficiază familiile și persoanele
singure care îndeplinesc următoarele condiții:
a) utilizează pentru încălzirea locuinței gaze naturale și
sunt consumatori individuali, titulari de contracte de
furnizare a gazelor naturale;
b) au venitul net lunar pe membru de familie de până
la nivelul salariului de bază minim brut pe țară garantat în
plată;
c) nu dețin centrale termice individuale;
d) dețin sobe de teracotă.
(3) Ajutorul bănesc se acordă sub formă de bonuri
valorice, în cuantum diferențiat, după cum urmează:

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 643/20.VII.2005

a) în sumă de 1.000 lei, în cazul achiziționării, instalării
și punerii în funcțiune a unei centrale termice individuale;
b) în sumă de 200 lei, în cazul achiziționării și montării
unui arzător automatizat.
Art. 3. — (1) Bonurile valorice sunt documente cu regim
special care se emit de Ministerul Muncii, Solidarității
Sociale și Familiei.
(2) Tipărirea bonurilor valorice se va face potrivit
prevederilor Ordonanței de urgență a Guvernului
nr. 199/2000 privind înființarea Companiei Naționale
îImprimeria Națională“ — S.A., aprobată cu modificări prin
Legea nr. 402/2001, cu modificările și completările
ulterioare.
(3) Bonurile valorice sunt de culoare violet, sunt
prevăzute cu elemente de securizare și au tipărit
cuantumul ajutorului bănesc prevăzut la art. 2 alin. (3).
(4) Modelele bonurilor valorice sunt prevăzute în anexa
care face parte integrantă dn prezenta ordonanță de
urgență.
Art. 4. — (1) Ajutorul bănesc se acordă numai în cazul
în care achiziționarea, instalarea și punerea în funcțiune a
unei centrale termice sau, după caz, a arzătoarelor
automatizate se realizează prin firme autorizate de
Autoritatea Națională de Reglementare în Domeniul Gazelor
Naturale și de Inspecția de Stat pentru Controlul
Cazanelor, Recipientelor sub Presiune și Instalațiilor de
Ridicat, denumite în continuare firme autorizate.
(2) Firmele autorizate care participă la Programul de
acordare a unor ajutoare bănești populației cu venituri
reduse care utilizează pentru încălzirea locuinței gaze
naturale au obligația să încheie un protocol de colaborare
cu direcția de muncă, solidaritate socială și familie a
județului, respectiv a municipiului București, denumită în
continuare direcție teritorială, în a cărei rază își are
domiciliul sau reședința familia ori persoana singură.
(3) Modelul protocolului de colaborare prevăzut la
alin. (2) este stabilit prin norme metodologice.
Art. 5. — (1) Ajutorul bănesc se acordă o singură dată,
fie pentru achiziționarea, instalarea și punerea în funcțiune
a unei centrale termice, fie pentru achiziționarea și
montarea arzătoarelor automatizate, pe bază de cerere și
declarație pe propria răspundere privind componența și
veniturile familiei, semnată de reprezentantul familiei, care
este și titularul ajutorului bănesc.
(2) În cazul achiziționării, instalării și punerii în funcțiune
a unei centrale termice, cererea prevăzută la alin. (1) este
însoțită de următoarele documente:
a) avizul de soluție tehnică eliberat de furnizorul de
gaze naturale la care este înregistrat ca titular de contract
de furnizare a gazelor naturale;
b) proiectul de execuție a instalării centralei termice,
eliberat de firma autorizată.
(3) În cazul achiziționării și montării arzătoarelor
automatizate, ajutorul bănesc se acordă pentru un număr
maxim de trei sobe.
(4) Cererea de acordare a ajutorului bănesc se
înregistrează la direcția teritorială în a cărei rază se află
locuința de domiciliu sau de reședință a titularului.
(5) Cererea se completează potrivit modelului stabilit
prin norme metodologice.
Art. 6. — (1) Stabilirea dreptului la ajutorul bănesc se
realizează pe bază de anchetă socială efectuată de
personalul de specialitate din cadrul direcției teritoriale.
(2) Ancheta socială certifică componența familiei și
nivelul veniturilor acesteia, precum și modalitățile de
încălzire a locuinței.
(3) Modelul anchetei sociale este stabilit prin norme
metodologice.

Art. 7. — (1) Cererea prevăzută la art. 5 alin. (1) se
aprobă sau se respinge prin decizie a directorului executiv
al direcției teritoriale.
(2) Decizia directorului executiv al direcției teritoriale
privind acordarea dreptului la ajutorul bănesc se comunică
titularului în termen de cel mult 15 zile de la data
depunerii cererii și se transmite însoțită de bonul valoric
reprezentând ajutorul bănesc.
(3) În termenul prevăzut la alin. (2) direcțiile teritoriale
vor comunica familiilor și persoanelor singure care nu
îndeplinesc condițiile de acordare a ajutorului bănesc
decizia motivată a directorului executiv al direcției teritoriale
privind respingerea cererii.
Art. 8. — (1) În sensul prezentei ordonanțe de urgență,
prin familie se înțelege soțul, soția și alte persoane care
au același domiciliu sau reședință.
(2) Prin persoană singură se înțelege persoana care a
împlinit vârsta de 16 ani, locuiește și se gospodărește
singură.
Art. 9. — Ajutorul bănesc se acordă familiilor, respectiv
persoanelor singure, numai pentru locuința de domiciliu
sau, după caz, de reședință a acestora.
Art. 10. — (1) Suma reprezentând acoperirea unei părți
din cheltuielile cu achiziționarea, instalarea și punerea în
funcțiune a unei centrale termice individuale sau, după caz,
a arzătoarelor automatizate, datorată firmei autorizate, se
achită de către titular cu bonul valoric.
(2) Firmele autorizate care au încheiat protocolul
prevăzut la art. 4 alin. (3) au obligația să accepte plata
unei părți din cheltuielile cu achiziționarea, instalarea și
punerea în funcțiune a unei centrale termice individuale
sau, după caz, a arzătoarelor automatizate, sub formă de
bonuri valorice.
Art. 11. — (1) Lunar, firmele autorizate transmit
direcțiilor teritoriale situația centralizatoare privind titularii și
sumele reprezentând ajutoarele bănești, însoțită de bonurile
valorice.
(2) În cazul ajutorului bănesc acordat pentru
achiziționarea și montarea arzătoarelor automatizate,
documentele prevăzute la alin. (1) sunt însoțite de
procesul-verbal de constatare a montării arzătoarelor
automatizate. Modelul procesului-verbal este stabilit prin
norme metodologice.
(3) Situația prevăzută la alin. (1) reprezintă document
de plată pe baza căruia direcțiile teritoriale achită sumele
solicitate de firmele autorizate.
(4) Direcțiile teritoriale au obligația de a verifica periodic
lista firmelor autorizate.
(5) Direcțiile teritoriale au obligația de a reține bonurile
valorice și de a nu efectua decontarea acestora în cazul în
care constată că la data solicitării decontării firma nu mai
este autorizată.
Art. 12. — (1) Fondurile necesare pentru plata ajutorului
bănesc, prevăzute de prezenta ordonanță de urgență, se
asigură de la bugetul de stat, prin bugetul Ministerului
Muncii, Solidarității Sociale și Familiei, în limita creditelor
bugetare alocate cu această destinație.
(2) Cheltuielile privind tipărirea bonurilor valorice și orice
alte cheltuieli ocazionate de acordarea ajutoarelor bănești,
precum și cheltuielile legate de informarea populației cu
privire la drepturile prevăzute de prezenta ordonanță de
urgență se asigură de la bugetul de stat, prin bugetul
Ministerului Muncii, Solidarității Sociale și Familei.
Art. 13. — Ajutoarele bănești acordate în condițiile
prezentei ordonanțe de urgență nu se impozitează și nu se
iau în calcul la stabilirea altor drepturi și obligații.
Art. 14. — Ministerul Muncii, Solidarității Sociale și
Familiei monitorizează aplicarea prevederilor prezentei
ordonanțe de urgență cu privire la acordarea ajutorului
bănesc.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 643/20.VII.2005
Art. 15. — În termen de 30 de zile de la data intrării în
vigoare a prezentei ordonanțe de urgență, Ministerul
Muncii, Solidarității Sociale și Familiei, Ministerul Economiei

3

și Comerțului și Ministerul Finanțelor Publice elaborează
norme metodologice de aplicare a prevederilor acesteia,
care se aprobă prin hotărâre a Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
Ministrul administrației și internelor,
Vasile Blaga
București, 14 iulie 2005.
Nr. 91.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 643/20.VII.2005
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 3/2000
privind organizarea și desfășurarea referendumului
Având în vedere evoluția societății românești, precum și faptul că democrația presupune consultarea directă a
poporului, care nu trebuie îngrădită datorită unui cadru legal insuficient, se impune extinderea sferei problemelor de
interes național pentru care poporul își exprimă voința prin referendum.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (1) al articolului 12 din Legea
nr. 3/2000 privind organizarea și desfășurarea
referendumului, publicată în Monitorul Oficial al României,
Partea I, nr. 84 din 24 februarie 2000, cu modificările și
completările ulterioare, se modifică și se completează după
cum urmează:

1. Litera A va avea următorul cuprins:
îA. Adoptarea unor măsuri privind reforma și strategia
de dezvoltare economică și socială a țării;“
2. La litera B, după litera g) se introduce o nouă literă,
litera h), cu următorul cuprins:
îh) reforma justiției și combaterea corupției.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 99.

GUVERNUL ROMÂNIEI

ORDONANȚĂ DE URGENȚĂ
privind asigurarea respectării drepturilor de proprietate industrială
Situația extraordinară a cărei reglementare nu putea fi amânată a fost creată de necesitatea transpunerii
îDirectivei nr. 2004/48/CE a Parlamentului European și a Consiliului din 29 aprilie 2004, referitoare la respectarea
drepturilor de proprietate intelectuală“, în scopul combaterii fenomenului de contrafacere a obiectelor de proprietate
industrială și în interesul titularilor drepturilor de proprietate industrială, precum și de respectarea art. 53 din Tratatul de
aderare a României la Uniunea Europeană — Actul privind condițiile de aderare a Republicii Bulgaria și a României și
adaptării tratatelor pe care se întemeiază Uniunea Europeană.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență
reglementează măsurile, procedurile și repararea daunelor
în scopul asigurării respectării drepturilor de proprietate
industrială.
(2) În înțelesul prezentei ordonanțe de urgență, expresia
drepturi de proprietate industrială include toate drepturile de
proprietate industrială reglementate de legislația națională,
comunitară, precum și de tratatele și de convențiile
internaționale în domeniu, la care România este parte.
Art. 2. — (1) Fără a aduce atingere mijloacelor mai
favorabile titularilor de drepturi prevăzute în legislația
comunitară sau națională, măsurile, procedurile și repararea
daunelor prevăzute în prezenta ordonanță de urgență se
aplică pentru orice fapte de încălcare a unui drept de

proprietate industrială, așa cum sunt prevăzute prin
legislația comunitară și/sau națională.
(2) Prezenta ordonanță de urgență nu afectează
obligațiile decurgând din convențiile, tratatele și acordurile
la care România este parte și, în special, cele decurgând
din Acordul TRIPS, inclusiv cele referitoare la procedurile
penale și sancțiunile aplicabile.
(3) De asemenea, nu sunt afectate dispozițiile de drept
comun și nici dispozițiile legilor speciale referitoare la
procedurile penale sau sancțiunile aplicabile în caz de
încălcare a drepturilor de proprietate industrială protejate.
CAPITOLUL II
Măsuri, proceduri, repararea daunelor
Art. 3. — (1) Măsurile, procedurile și repararea
daunelor, reglementate prin legile de proprietate industrială,
vor fi aplicate de instanțele judecătorești competente.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 643/20.VII.2005
(2) Măsurile, procedurile și repararea daunelor trebuie
să fie efective, proporționale cu drepturile încălcate,
descurajatoare și să fie aplicate astfel încât să se evite
crearea de obstacole în calea comerțului legitim și totodată
să ofere protecție împotriva folosirii abuzive a acestora.
Art. 4. — Au calitatea de a cere aplicarea măsurilor,
procedurilor și repararea daunelor următoarele persoane:
a) titularii drepturilor de proprietate industrială, potrivit
dispozițiilor legislației aplicabile;
b) orice persoană autorizată să utilizeze drepturile de
proprietate industrială, în special beneficiarii de licențe.
CAPITOLUL III
Probe și măsuri de conservare a acestora
Art. 5. — (1) La solicitarea unei părți care a prezentat
elemente de probă, în mod rezonabil accesibile și
suficiente în susținerea afirmațiilor sale și dacă aceste
elemente se află sub controlul părții adverse, instanța
judecătorească competentă poate să ordone ca aceste
elemente de probă să fie produse de partea adversă, sub
rezerva asigurării protecției informațiilor confidențiale.
(2) În cazul încălcărilor drepturilor de proprietate
industrială protejate, săvârșite la scară comercială,
instanțele judecătorești competente pot, la cererea unei
părți, să ordone comunicarea documentelor bancare,
financiare sau comerciale, care se găsesc sub controlul
părții adverse, sub rezerva ca protecția informațiilor
confidențiale să fie asigurată.
Art. 6. — (1) Înainte de judecarea fondului cauzei,
având ca obiect un drept de proprietate industrială protejat,
instanța judecătorească competentă poate, la cererea unei
părți care a prezentat elemente de probă, în mod rezonabil
accesibile, în susținerea afirmațiilor sale din care rezultă că
o încălcare a avut loc ori că această încălcare este
iminentă, să ordone măsuri provizorii, rapide și eficiente
pentru conservarea elementelor de probă pertinente cauzei,
sub condiția ca protecția informațiilor confidențiale să fie
asigurată.
(2) Măsurile prevăzute la alin. (1) pot include descrierea
detaliată cu sau fără prelevare de eșantioane, sechestrul
mărfurilor litigioase și, după caz, al materialelor și
instrumentelor utilizate pentru a produce și/sau a distribui
aceste mărfuri, precum și documentele în legătură cu
acestea.
(3) Măsurile de conservare a probelor sunt dispuse de
instanțele judecătorești competente, prin ordonanță
președințială, chiar fără ca cealaltă parte să fie citată, când
orice întârziere este susceptibilă să cauzeze un prejudiciu
ireparabil titularului dreptului sau când există un risc de
distrugere a elementelor de probă, care poate fi dovedit.
(4) În cazurile în care ordonanța președințială a fost
dată fără citare, părților în cauză le vor fi comunicate
aceste măsuri de îndată.
(5) În termen de 5 zile de la comunicarea măsurilor de
conservare a probelor, părțile în cauză pot ataca măsurile
dispuse. Judecarea se face de urgență, cu citarea părților,
făcându-se aplicarea dispozițiilor Codului de procedură
civilă referitoare la procedurile speciale.
Art. 7. — (1) Încuviințarea măsurilor de conservare a
probelor va fi făcută de instanța judecătorească
competentă, sub condiția constituirii de către reclamant a
unei garanții adecvate, stabilită de instanță și destinată să
acopere un eventual prejudiciu suferit de pârât, în cazurile
prevăzute la alin. (3).
(2) Dacă reclamantul nu a formulat o acțiune în justiție,
în scopul de a obține o decizie pe fondul cauzei, pârâtul

5

poate cere instanței judecătorești competente, într-un
termen care să nu depășească 20 de zile lucrătoare sau
31 de zile calendaristice, dacă acesta din urmă este mai
lung, anularea măsurilor de conservare a probelor, inclusiv
daunele-interese suferite de pârât cu ocazia măsurilor
ordonate.
(3) În cazul în care măsurile de conservare a probelor
sunt anulate ori încetează să mai fie aplicabile din orice
motive de acțiune sau omisiune a reclamantului ori în
cazul în care ulterior încuviințării măsurii de către instanța
judecătorească s-a constatat că nu a avut loc o încălcare
sau o amenințare cu încălcarea unui drept de proprietate
industrială protejat, instanța judecătorească este
competentă să ordone reclamantului, la cererea pârâtului,
să acorde acestuia din urmă o despăgubire corespunzătoare prejudiciului cauzat ca urmare a măsurilor
ordonate.
(4) În cursul desfășurării judecății procesului instanța de
judecată poate să dispună măsuri privind protecția identității
martorilor, în condițiile legii.
CAPITOLUL IV
Dreptul de informare
Art. 8. — (1) În cadrul unei acțiuni în justiție având ca
obiect încălcarea unui drept de proprietate industrială și ca
urmare a unei cereri a reclamantului, justificată și
proporțională în raport cu cauza, instanța judecătorească
competentă poate să ordone ca informații privind originea
și rețelele de distribuție a mărfurilor sau serviciilor, care
aduc atingere unui drept de proprietate industrială protejat,
să fie furnizate de către persoana care a încălcat un drept
protejat sau de către orice altă persoană care:
a) deține în scop comercial mărfuri contrafăcute;
b) utilizează în scop comercial servicii contrafăcute;
c) a fost găsită în timp ce utiliza servicii contrafăcute la
scară comercială;
d) furnizează, în scop comercial, servicii utilizate în
activități de contrafacere; sau
e) a fost semnalată, de către o persoană prevăzută la
lit. a), b) sau c), ca intervenind în producerea, fabricarea
ori distribuirea mărfurilor sau în furnizarea serviciilor.
(2) Informațiile prevăzute la alin. (1) trebuie să cuprindă,
după caz:
a) numele și adresele producătorilor, fabricanților,
distribuitorilor, furnizorilor și ale celorlalți deținători anteriori
de mărfuri sau servicii, precum și ale angrosiștilor
destinatari și ale vânzătorilor de marfă cu amănuntul;
b) informații privind cantitățile produse, fabricate, livrate,
primite sau comandate, precum și prețul obținut pentru
mărfurile sau serviciile respective.
(3) Prevederile alin. (1) și (2) se aplică fără a aduce
atingere altor dispoziții legale în baza cărora:
a) se acordă titularului dreptul de a primi o informație
mai extinsă;
b) este reglementată utilizarea în materie civilă sau
penală a informațiilor comunicate potrivit dispozițiilor
prezentului articol;
c) este reglementată responsabilitatea pentru abuz
privind dreptul la informație;
d) se dă posibilitatea de a refuza să furnizeze informații
care ar constrânge o persoană prevăzută la alin. (1) să
admită propria participare sau o participare a rudelor
apropiate la o încălcare a unui drept de proprietate
industrială protejat; sau
e) este reglementată protecția confidențialității surselor
informației sau prelucrarea datelor cu caracter personal.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 643/20.VII.2005
CAPITOLUL V
Măsuri provizorii și de asigurare

CAPITOLUL VI
Interziceri

Art. 9. — (1) Instanța judecătorească competentă poate,
la cererea reclamantului, să ordone măsuri provizorii
împotriva persoanei care se presupune că a încălcat un
drept de proprietate industrială protejat în scopul de a
preveni orice încălcare iminentă cu privire la acest drept,
respectiv:
a) să interzică cu titlu provizoriu ca încălcarea
presupusă să mai continue; sau
b) să constituie o garanție destinată să asigure
despăgubirea titularului dreptului protejat.
(2) Măsurile provizorii prevăzute la alin. (1) pot fi
ordonate și împotriva unui intermediar ale cărui servicii sunt
utilizate de către un terț în scop de încălcare a unui drept
de proprietate industrială protejat.
(3) La cererea reclamantului, instanțele judecătorești
competente pot să ordone sechestrul mărfurilor bănuite că
ar aduce atingere unui drept de proprietate industrială
protejat pentru a împiedica introducerea lor sau circulația
lor în circuitele comerciale.
(4) În cazul unei încălcări săvârșite în activități
comerciale, instanța judecătorească competentă poate să
ordone, dacă partea vătămată dovedește că există
circumstanțe care ar putea face imposibilă recuperarea
daunelor-interese, sechestrul bunurilor mobiliare și imobiliare
ale persoanei care se presupune că a încălcat un drept de
proprietate industrială protejat, inclusiv blocarea conturilor
bancare și a altor bunuri. În același scop se poate ordona
comunicarea documentelor bancare, financiare sau
comerciale ori accesul la informații pertinente cauzei.
(5) Instanța judecătorească competentă poate cere
reclamantului, în cadrul măsurilor prevăzute la alin. (1)—(4),
să furnizeze orice element de probă accesibil, în scopul de
a-și forma cu suficientă certitudine convingerea că acesta
este titularul dreptului și că acest drept i-a fost încălcat ori
o astfel de încălcare este iminentă.
Art. 10. — (1) Măsurile provizorii prevăzute la art. 9
alin. (1)—(4) pot fi dispuse, prin ordonanță președințială,
chiar fără ca cealaltă parte să fie audiată, când orice
întârziere este susceptibilă să creeze un prejudiciu
ireparabil titularului dreptului. În acest caz, măsurile dispuse
vor fi comunicate părților în cauză de îndată.
(2) Dispozițiile art. 6 alin. (5) și ale art. 7 sunt
aplicabile și în cazul situației prevăzute la alin. (1).
Art. 11. — (1) Pe lângă daunele-interese ce pot fi
obținute de către titularul al cărui drept de proprietate
industrială protejat i-a fost încălcat, instanța judecătorească
competentă poate să ordone, la cererea reclamantului, în
privința mărfurilor despre care se constată că aduc
atingere dreptului de proprietate industrială protejat și, după
caz, în privința materialelor și instrumentelor care au servit,
în principal, la crearea sau fabricarea mărfurilor,
următoarele măsuri:
a) retragerea din rețelele circuitelor comerciale;
b) scoaterea definitivă din circuitele comerciale; sau
c) distrugerea.
(2) Instanța judecătorească competentă va ordona cu
privire la măsurile prevăzute la alin. (1) ca acestea să fie
puse în aplicare pe cheltuiala persoanei care a încălcat un
drept de proprietate industrială protejat, afară de situația în
care există motive speciale care să împiedice acest fapt.
(3) În examinarea cererii privind instituirea măsurilor
corective prevăzute la alin. (1) instanța judecătorească
competentă va ține seama atât de proporționalitatea dintre
gravitatea faptei și măsurile corective ce vor fi ordonate,
cât și de interesele terților.

Art. 12. — (1) Când printr-o hotărâre judecătorească s-a
constatat o încălcare a unui drept de proprietate industrială
protejat, instanța judecătorească competentă va putea să
interzică, printr-o ordonanță președințială, persoanei care a
încălcat acest drept continuarea faptelor sale de încălcare.
(2) Nerespectarea măsurii interzicerii, prevăzută la
alin. (1), este considerată o nouă încălcare a dreptului de
proprietate industrială în cauză, iar împotriva acestei
încălcări se poate dispune una dintre măsurile prevăzute la
art. 11.
CAPITOLUL VII
Despăgubiri și cheltuieli de judecată
Art. 13. — (1) La cererea persoanei care a încălcat un
drept de proprietate industrială și care este pasibilă de a fi
obligată la una dintre măsurile sau interzicerile prevăzute
la art. 11 și 12, instanța judecătorească poate să ordone
acestei persoane plata către partea vătămată a unei
despăgubiri în locul aplicării măsurii respective.
(2) Instanța va proceda potrivit prevederilor alin. (1)
dacă sunt îndeplinite cumulativ următoarele condiții:
a) persoana a acționat fără intenție și din imprudență;
b) executarea măsurilor ce ar trebui ordonate ar cauza
pentru acea persoană un prejudiciu disproporționat în
raport cu fapta săvârșită;
c) plata unei despăgubiri prevăzută la alin. (1) este, în
mod rezonabil, satisfăcătoare.
Art. 14. — (1) La cererea părții vătămate, instanța
judecătorească competentă va ordona persoanei care cu
intenție a desfășurat o activitate de contrafacere să
plătească titularului dreptului încălcat daune-interese
corespunzătoare prejudiciului pe care acesta l-a suferit, în
mod real, ca urmare a încălcării săvârșite.
(2)
La
stabilirea
daunelor-interese
instanța
judecătorească va lua în considerare:
a) toate aspectele corespunzătoare, cum ar fi
consecințele economice negative, în special, pierderea
câștigului suferită de partea vătămată, beneficiile realizate
în mod injust de către persoana care a încălcat un drept
de proprietate industrială protejat și, după caz, elemente,
altele decât factorii economici, cum ar fi prejudiciul moral
cauzat titularului dreptului încălcat; sau
b) cu titlu de alternativă, atunci când este cazul, fixarea
unei sume forfetare pentru daunele-interese, pe baza unor
elemente cum ar fi cel puțin suma redevențelor sau
valoarea drepturilor care ar fi fost datorate, dacă persoana
care a încălcat un drept de proprietate industrială protejat
ar fi cerut autorizația de a utiliza dreptul de proprietate în
cauză.
(3) Când persoana care a încălcat un drept de
proprietate industrială protejat a desfășurat o activitate de
contrafacere, cu intenție, instanța judecătorească
competentă poate să ordone acoperirea beneficiilor sau
plata daunelor-interese susceptibile a fi prestabilite.
Art. 15. — Cheltuielile de judecată stabilite de instanța
de judecată, în mod rezonabil și proporțional cu cauza
respectivă, și care au fost efectuate de partea care a
câștigat procesul vor fi suportate, de regulă generală, de
către partea care a pierdut procesul.
CAPITOLUL VIII
Măsuri de publicitate
Art. 16. — (1)
pentru încălcarea
protejat, instanța
ordone, la cererea

În cadrul acțiunilor în justiție introduse
unui drept de proprietate industrială
judecătorească competentă poate să
reclamantului și pe cheltuiala persoanei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 643/20.VII.2005
care a încălcat dreptul protejat, măsuri corespunzătoare în
scopul difuzării informației privind hotărârea judecătorească,
inclusiv afișarea acesteia, precum și publicarea integrală
sau parțială a hotărârii.
(2) Instanța judecătorească competentă va putea ordona
și măsuri suplimentare de publicitate corespunzătoare
împrejurărilor speciale, inclusiv o publicitate de mare
amploare.
CAPITOLUL IX
Dispoziții finale
Art. 17. — Fără a se aduce atingere dispozițiilor din
prezenta ordonanță de urgență privind măsurile, procedurile
și reparațiile de natură civilă și administrativă, sunt
aplicabile și celelalte sancțiuni civile și penale stabilite de
dreptul comun și legile speciale de proprietate industrială.
Art. 18. — (1) În scopul sprijinirii acțiunilor de
respectare a drepturilor de proprietate industrială, asociațiile
sau organizațiile de întreprinzători ori profesioniști pot
elabora coduri de conduită la nivel comunitar, în special,
preconizând utilizarea pe discuri optice a unui cod
permițând identificarea originii fabricării.

7

(2) Codurile de conduită elaborate potrivit alin. (1),
precum și evaluările eventuale referitoare la aplicarea
acestora vor fi transmise Comisiei de proiecte de coduri de
conduită la nivel național sau comunitar.
Art. 19. — Autoritățile prevăzute la art. 20 informează
de îndată Comisia Europeană cu privire la măsurile
legislative sau administrative, în scopul transpunerii
directivei menționate la art. 21, precum și cu privire la
orice act normativ național adoptat în domeniul acestei
directive și transmit Comisiei Europene, până cel târziu la
data de 29 aprilie 2009, un raport privind implementarea
măsurilor de transpunere a directivei.
Art. 20. — În scopul îndeplinirii obligațiilor decurgând
din art. 19, precum și în scopul cooperării, în special,
pentru schimbul de informații între România și Comisia
Europeană se desemnează, în calitate de corespondent
național, însărcinat cu toate problemele referitoare la
punerea în aplicare a directivei, Ministerul Justiției.
Art. 21. — Prezenta ordonanță de urgență transpune
Directiva nr. 2004/48/CE a Parlamentului European și a
Consiliului din 29 aprilie 2004 referitoare la respectarea
drepturilor de proprietate intelectuală, publicată în Jurnalul
Oficial al Uniunii Europene L 157 din 30 aprilie 2004.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelarariei Primului-Ministru,
Aleodor Marian Frâncu
Directorul general al Oficiului de Stat
pentru Invenții și Mărci,
Gabor Varga
București, 14 iulie 2005.
Nr. 100.
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 168/2005
privind organizarea și funcționarea Ministerului Sănătății
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După articolul 16 din Hotărârea
Guvernului nr. 168/2005 privind organizarea și funcționarea
Ministerului Sănătății, publicată în Monitorul Oficial al
României, Partea I, nr. 249 din 25 martie 2005, cu
modificările ulterioare, se introduce un nou articol, articolul
161, cu următorul cuprins:
îArt. 16 1 . — (1) Centrul de Statistică Sanitară și
Documentare Medicală București își schimbă denumirea în
Centrul de Calcul și Statistică Sanitară București.

(2) Oficiul Central de Stocare și Rezervă pentru Situații
Speciale București își schimbă denumirea în Oficiul Central
de Stocare pentru Situații Speciale București.
(3) Centrul Național de Perfecționare a Medicilor,
Farmaciștilor, Altui Personal cu Studii Superioare și
Asistenților Medicali își schimbă denumirea în Centrul
Național de Perfecționare în Domeniul Sanitar București.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul finanțelor publice,
Ionel Popescu
București, 12 iulie 2005.
Nr. 697.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 643/20.VII.2005
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Pietro Lucian Pavoni se numește în funcția de
consul general, șef al Consulatului General al României la New York,
Statele Unite ale Americii.
PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
București, 14 iulie 2005.
Nr. 717.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Suceava
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările și completările ulterioare, și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
500 mii lei (RON), pentru județul Suceava, din Fondul de
rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului propriu al comunei Ciocănești, județul Suceava,
pentru realizarea obiectivelor de investiții îModernizare

sediu pentru Primăria Comunei Ciocănești“ și îReabilitare
drum comunal Colacu“.
Art. 2. — Utilizarea sumei prevăzute la art. 1 se face
de către ordonatorul principal de credite potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 14 iulie 2005.
Nr. 722.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 643/20.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044814]
ISSN 1453—4495

PDF compression, OCR, web-optimization with CVISION's PdfCompressor

