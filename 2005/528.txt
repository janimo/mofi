PARTEA

Anul 173 (XVII) — Nr. 528

I

Miercuri, 22 iunie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 209 din 14 aprilie 2005 referitoare la excepția
de neconstituționalitate a dispozițiilor art. 133
alin. (1) și (2) din Legea nr. 31/1990 privind
societățile comerciale ................................................

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
55.

339.

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei pentru siguranța
alimentelor care stabilește procedurile la importul
și exportul de produse de origine nonanimală
supuse supravegherii și controlului pentru
siguranța alimentelor .................................................

4–16

— Ordin privind abrogarea cerinței prezentării de
către proprietar/utilizator a documentelor tehnice
de import/documentelor de luare în evidență a
importului eliberate de Inspecția de Stat pentru
Controlul Cazanelor, Recipientelor sub Presiune și
Instalațiilor de Ridicat, prevăzută de prescripțiile
tehnice ISCIR ...........................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 528/22.VI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 209
din 14 aprilie 2005

referitoare la excepția de neconstituționalitate a dispozițiilor art. 133 alin. (1) și (2)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 132 din Legea nr. 31/1990 privind
societățile comerciale, excepție ridicată de Societatea
Comercială îCocor“ — S.A. București în Dosarul
nr. 10.753/2004 al Tribunalului București — Secția a VI-a
comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se apreciază
că prevederile legale criticate cuprind o normă de
procedură a cărei instituire este un atribut al legiuitorului,
iar scopul acesteia este de a descuraja exercitarea cu reacredință a drepturilor procesuale de către părți. În
consecință, nu există o încălcare a dispozițiilor art. 44 din
Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 22 noiembrie 2004, pronunțată în
Dosarul nr. 10.753/2004, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. 132 din
Legea nr. 31/1990 privind societățile comerciale, excepție
ridicată de Societatea Comercială îCocor“ — S.A. București
într-o cauză având ca obiect soluționarea unei cereri de
ordonanță președințială.
În motivarea excepției de neconstituționalitate autorul
acesteia susține că dispozițiile art. 132 din Legea
nr. 31/1990 contravin prevederilor constituționale ale art. 44
alin. (1) și (2) teza întâi. În argumentarea acestei critici se
arată că prin îprevederea posibilității ca instanțele de
judecată să dispună suspendarea executării hotărârilor
adunărilor generale ale acționarilor, fără a fi obligatoriu
pentru reclamant să depună o cauțiune, se creează
posibilitatea ca să se suspende hotărârile adunărilor
generale ale acționarilor în mod șicanatoriu, pe perioade
îndelungate de timp, deoarece un ciclu procesual durează
minimum un an, fapt de natură a aduce o gravă atingere
dreptului de proprietate, în sensul că dreptul de vot al
majorității [...] este lipsit de eficiența sa firească“.

De asemenea, autorul excepției mai apreciază că, îprin
faptul că nu s-a stabilit de către legiuitor obligativitatea
cauțiunii, acționarii majoritari pot fi șicanați după bunul plac
al acționarilor minoritari“, fără ca aceștia să poată fi îținuți
răspunzători pentru prejudiciul ce îl creează“.
Tribunalul București — Secția a VI-a comercială
consideră că excepția de neconstituționalitate este
neîntemeiată îîn condițiile în care o suspendare a
executării hotărârilor acționarilor se poate dispune numai de
o instanță judecătorească, astfel încât este exclusă
consacrarea printr-o hotărâre judecătorească a unui abuz
de drept“.
Totodată instanța apreciază că îlegiuitorul a înțeles să
lase la aprecierea judecătorului situațiile în care dispune
consemnarea unei cauțiuni, fapt ce nu afectează echilibrul
procesual și nu poate echivala cu încălcarea dreptului de
proprietate al acționarilor“. Se mai arată, de asemenea, că
îjudecătorul stabilește sau nu cauțiunea în funcție de
împrejurările cauzei, raportul juridic dedus analizei,
temeinicia motivelor invocate, fiind exclusă suspendarea
unei hotărâri AGA atunci când nu există legalitate și
temeinicie“.
În opinia instanței îraționamentul pârâtei este greșit,
deoarece pleacă de la prezumția că neobligativitatea
cauțiunii permite promovarea și admiterea cererilor de
ordonanță în mod șicanatoriu, când, în fapt, prin admiterea
unei asemenea cereri de suspendare se împiedică un
posibil abuz“. Mai mult, se apreciază că îobligativitatea
cauțiunii în asemenea cauze ar echivala cu încălcarea
accesului la justiție“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În punctul de vedere prezentat
Guvernul observă că în urma republicării Legii nr. 31/1990,
art. 132 a devenit art. 133 și apreciază că prevederile
criticate nu încalcă art. 44 alin. (1) și (2) teza întâi din
Constituție, ci, dimpotrivă, îprin dreptul acționarilor de a
ataca hotărârile nelegale sau contrare actului constitutiv ale
adunării generale se previn abuzurile acționarilor majoritari
și se pun în valoare principiile constituționale care consacră
drepturile fundamentale ale omului, precum liberul acces la
justiție (art. 21), garantarea și ocrotirea dreptului de
proprietate privată (art. 44) și egalitatea în drepturi
(art. 16)“.
Totodată Guvernul consideră că dispozițiile art. 133
protejează dreptul de proprietate al acționarilor care se
consideră vătămați, îiar posibilitatea instanței judecătorești
de a suspenda hotărârea adunării generale nu este

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 528/22.VI.2005
destinată a proteja numai interesele reclamanților, ci și ale
celorlalți acționari, ale societății comerciale și ale terților“.
Avocatul Poporului apreciază că excepția de
neconstituționalitate este neîntemeiată. În punctul de vedere
prezentat se arată că îmăsurile stabilite prin textul de lege
criticat reprezintă cadrul legal al funcționării în bune condiții
a societăților comerciale și vin să ocrotească dreptul de
proprietate al acționarilor, prin faptul că le oferă
posibilitatea de a contesta orice hotărâre a adunării
generale contrară legii sau actului constitutiv și de a
solicita suspendarea acesteia“. De asemenea, se mai
apreciază că, îpotrivit art. 126 alin. (2) din Constituție,
procedura de judecată este stabilită exclusiv de legiuitor,
[iar] instituirea de cauțiuni în legătură cu procedurile
judiciare reprezintă un atribut exclusiv al legiuitorului, pe
care acesta și-l exercită, printre altele, din rațiuni legate de
descurajarea exercitării cu rea-credință a drepturilor
procesuale“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum
rezultă din motivarea formulată, îl constituie dispozițiile
art. 133 alin. (1) și (2) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, și nu
cele ale art. 132, cum greșit au fost indicate de autorul
excepției. Așadar, prin prezenta decizie, Curtea urmează a
se pronunța cu privire la constituționalitatea prevederilor
art. 133 alin. (1) și (2) din Legea nr. 31/1990, al căror
cuprins este următorul:

3

î(1) O dată cu intentarea acțiunii în anulare, reclamantul
poate cere instanței, pe cale de ordonanță președințială,
suspendarea executării hotărârii atacate:
(2) Președintele, încuviințând suspendarea, poate obliga pe
reclamant la o cauțiune.“
Dispozițiile constituționale invocate în susținerea
excepției sunt cele ale art. 44 alin. (1) și (2) teza întâi,
care au următorul cuprins:
î(1) Dreptul de proprietate, precum și creanțele asupra
statului, sunt garantate. Conținutul și limitele acestor drepturi
sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular.“
Examinând excepția de neconstituționalitate ridicată,
Curtea reține următoarele:
În esență, autorul excepției de neconstituționalitate
susține că dispozițiile de lege criticate care prevăd
posibilitatea, iar nu obligația, stabilirii de către instanța de
judecată a unei cauțiuni în cazul încuviințării cererii de
suspendare a executării hotărârii atacate, încalcă dispozițiile
constituționale ale art. 44 alin. (1) și (2) teza întâi.
Cu privire la aceste susțineri, Curtea constată că
dispozițiile de lege criticate sunt norme de procedură a
căror stabilire este, potrivit prevederilor art. 126 alin. (2) din
Constituție, de competența autorității legiuitoare.
Curtea constată, de asemenea, că art. 133 alin. (1) și
(2) din legea criticată permite instanței de judecată ca,
ținând seama de circumstanțele cauzei, să aprecieze
asupra caracterului eventual șicanatoriu al cererii de
suspendare a hotărârii adunării generale a acționarilor
contestate și să stabilească o cauțiune de natură să
descurajeze cererile nefundamentate sau exercitarea cu
rea-credință a drepturilor procesuale. De asemenea, Curtea
mai reține că depunerea cauțiunii constituie o garanție, în
sensul că, în urma respingerii acțiunii în anulare a
hotărârilor luate de adunarea generală a acționarilor, partea
interesată va putea cere și obține despăgubiri pentru
pagubele suferite datorită întârzierii executării hotărârii
respective. În consecință, Curtea constată că prevederile
legale criticate nu sunt contrare dispozițiilor constituționale
ale art. 44 alin. (1) și (2) teza întâi.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 133 alin. (1) și (2) din Legea nr. 31/1990 privind
societățile comerciale, excepție ridicată de Societatea Comercială îCocor“ — S.A. București în Dosarul nr. 10.753/2004 al
Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 528/22.VI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei pentru siguranța alimentelor care stabilește procedurile la importul
și exportul de produse de origine nonanimală supuse supravegherii și controlului
pentru siguranța alimentelor
În temeiul prevederilor art. 63 lit. d) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată prin Legea nr. 215/2004, cu modificările și completările ulterioare,
în baza Legii nr. 150/2004 privind siguranța alimentelor și a hranei pentru animale, cu modificările și completările
ulterioare,
în baza Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia, cu modificările și completările ulterioare,
în baza legislației pentru siguranța alimentelor, armonizată cu legislația Uniunii Europene,
văzând Referatul de aprobare nr. 40.489 din 2 iunie 2005, întocmit de Direcția generală pentru siguranța
alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma pentru siguranța alimentelor
care stabilește procedurile la importul și exportul de
produse de origine nonanimală supuse supravegherii și
controlului pentru siguranța alimentelor, prevăzută în anexa
care face parte integrantă din prezentul ordin.
Art. 2. — Institutele centrale de profil, direcțiile sanitarveterinare și pentru siguranța alimentelor județene și a
municipiului București, punctele de inspecție la frontieră,
autoritățile vamale implicate, operatorii implicați în derularea

operațiunilor comerciale de import-export vor duce la
îndeplinire prevederile prezentului ordin.
Art. 3. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la data publicării.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
București, 6 iunie 2005.
Nr. 55.
ANEXĂ

NORMĂ
pentru siguranța alimentelor care stabilește procedurile privind importul și exportul de produse
de origine nonanimală supuse supravegherii și controlului privind siguranța alimentelor

TITLUL I
Definiții
Art. 1. — În sensul prezentei norme pentru siguranța
alimentelor, următorii termeni se definesc astfel:
a) produse de origine nonanimală — vegetale și produse
vegetale: legume (inclusiv cartofi și sfeclă de zahăr), fructe
proaspete sau conservate, semințe de leguminoase,
oleaginoase, semințe pentru băuturi și dulciuri, cereale
boabe, produse din cereale, condimente, alimente
procesate, altele decât cele de origine animală, grăsimile
și uleiurile de origine vegetală, băuturi alcoolice și

nonalcoolice, gumă de mestecat și orice altă substanță,
inclusiv apa, încorporate intenționat în alimente în timpul
producerii, pregătirii sau tratării acestora;
b) certificat de sănătate — document emis de o
autoritate competentă din țara exportatoare a produsului
importat, care atestă că produsul alimentar de origine
nonanimală este conform cu prevederile legislației specifice
în vigoare din țara de destinație;
c) post de inspecție la frontieră — post organizat în orice
aeroport, port, punct feroviar sau rutier, deschis traficului
internațional, aprobat de autoritatea sanitară veterinară și
pentru siguranța alimentelor centrală, în care se efectuează

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 528/22.VI.2005
inspecții și controale asupra produselor de origine
nonanimală;
d) inspectorul Autorității Naționale Sanitare Veterinare și
pentru Siguranța Alimentelor — inspectorul Autorității
Naționale Sanitare Veterinare și pentru Siguranța
Alimentelor cu atribuții de control conform fișei postului, așa
cum este prevăzut în Hotărârea Guvernului nr. 308/2004,
cu modificările și completările ulterioare;
e) controlul documentelor — examinarea de către
inspectorul autorității naționale sanitare veterinare și pentru
siguranța alimentelor a certificatelor de sănătate, precum și
a altor documente ce însoțesc un transport;
f) controlul identității — controlul conformității
transportului cu informațiile din documentele însoțitoare,
efectuat de către inspectorul Autorității Naționale Sanitare
Veterinare și pentru Siguranța Alimentelor pentru a se
asigura că documentele însoțitoare corespund cu marfa
transportată;
g) controlul fizic — controlul efectuat de către inspectorul
Autorității Naționale Sanitare Veterinare și pentru Siguranța
Alimentelor asupra produselor de origine nonanimală, care
poate include prelevarea de probe în vederea efectuării
testelor de laborator;
h) condiții de import — cerințele privind siguranța
alimentelor, stabilite prin actele normative în vigoare, pentru
produsele de origine nonanimală supuse supravegherii și
controlului privind siguranța alimentelor, ce urmează a fi
importate în România;
i) condiții speciale la importul de produse de origine
nonanimală — cerințe privind siguranța alimentelor, stabilite
de legislația națională în vigoare pentru anumite produse
de origine nonanimală, supuse supravegherii și controlului
privind siguranța alimentelor, ce urmează a fi importate în
România.

TITLUL II
Dispoziții generale
Art. 2. — (1) Autoritatea Națională Sanitară Veterinară
și pentru Siguranța Alimentelor stabilește condițiile pentru
siguranța alimentelor în care se pot derula operațiunile de
import și export pentru produsele de origine nonanimală
prevăzute în anexa nr. 1, supuse supravegherii și
controlului privind siguranța alimentelor.
(2) Importul și exportul de produse de origine
nonanimală supuse supravegherii și controlului pentru
siguranța alimentelor se efectuează numai în condițiile
stabilite de Autoritatea Națională Sanitară Veterinară și
pentru Siguranța Alimentelor.
(3) Transporturile de produse de origine nonanimală
supuse supravegherii și controlului pentru siguranța
alimentelor sunt acceptate la import și export numai dacă
sunt respectate cerințele prezentei norme și dacă
îndeplinesc cerințele prevăzute de reglementările naționale
și internaționale în vigoare.

5

(4) Importul de produse de origine nonanimală supuse
supravegherii și controlului privind siguranța alimentelor se
efectuează prin posturile de inspecție la frontieră aprobate
de Autoritatea Națională Sanitară Veterinară și pentru
Siguranța Alimentelor, prin decizie a inspectorului Autorității
Naționale Sanitare Veterinare și pentru Siguranța Alimentelor
de la respectivele posturi, în conformitate cu prevederile
legislației în vigoare.

TITLUL III
Obligațiile agenților economici pentru derularea
operațiunilor de import de produse de origine
nonanimală supuse supravegherii și controlului
privind siguranța alimentelor
Art. 3. — (1) La primul import de produse alimentare
de origine nonanimală importatorul are obligația să dea o
declarație, conform anexei nr. 2, inspectorilor autorității
sanitare veterinare și pentru siguranța alimentelor din
posturile de inspecție la frontieră.
(2) Dacă la următoarele operațiuni de import sunt
menținute toate datele declarate la operațiunea de import
anterioară (denumirea produselor importate, originea sau
proveniența lor, codul tarifar vamal, locul de depozitare),
importatorul nu mai este obligat să întocmească declarația
prevăzută în anexa nr. 2; în caz contrar, importatorul este
obligat să dea declarație conform anexei nr. 2.
(3) Originalul documentului întocmit de către inspectorul
Autorității Naționale Sanitare Veterinare și pentru Siguranța
Alimentelor din postul de inspecție la frontieră, conform
anexei nr. 3, se eliberează importatorului și trebuie
prezentat la solicitările organelor competente.
Art. 4. — În cazul produselor alimentare de origine
nonanimală pentru care se impun condiții speciale la
import, în conformitate cu legislația specifică, importatorii,
persoane fizice sau juridice, au următoarele obligații:
a) să prezinte inspectorilor autorității sanitare veterinare
și pentru siguranța alimentelor din posturile de inspecție la
frontiera de intrare documentele solicitate, respectiv
certificatul de sănătate și raportul însoțitor cuprinzând
rezultatele prelevărilor oficiale de probe și a analizelor
pentru determinarea nivelului de contaminare, în
conformitate cu legislația în vigoare;
b) să declare inspectorilor autorității sanitare veterinare
și pentru siguranța alimentelor din posturile de inspecție la
frontiera de intrare destinația, în conformitate cu modelul
prezentat în anexa nr. 2;
c) să prezinte, ori de câte ori i se solicită, documentul,
eliberat conform modelului din anexa nr. 4, care atestă că
importul a fost verificat și că respectă legislația specifică;
d) să prezinte la sosirea transportului la locul de
destinație inspectorului din cadrul compartimentului/
serviciului pentru siguranța alimentelor de la direcțiile
sanitar-veterinare și pentru siguranța alimentelor județene și
a municipiului București, în a căror rază teritorială se află
locul de destinație, documentele însoțitoare, respectiv

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 528/22.VI.2005

certificatul, raportul însoțitor cuprinzând rezultatele
prelevărilor oficiale de probe și ale analizelor pentru
determinarea nivelului de contaminare și documentul
prevăzut în anexa nr. 4;
e) să permită inspectorului din cadrul compartimentului/
serviciului pentru siguranța alimentelor de la direcțiile
sanitar-veterinare și pentru siguranța alimentelor județene și
a municipiului București, în a căror rază teritorială se află
locul de destinație, accesul pentru realizarea prelevării de
probe;
f) să păstreze contraprobele;
g) să respecte orice alte obligații stabilite prin legislația
specifică.

TITLUL IV
Obligațiile ce revin agenților economici pentru
derularea operațiunilor de export al produselor
de origine nonanimală supuse supravegherii și
controlului privind siguranța alimentelor
Art. 5. — Pentru efectuarea operațiunilor de export de
produse alimentare de origine nonanimală, exportatorii,
persoane fizice sau juridice, au obligația să se informeze
asupra condițiilor privind siguranța alimentelor pe care le
solicită autoritățile din țara de destinație.
Art. 6. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, exportatorul are obligația să
prezinte inspectorilor Autorității Naționale Sanitare
Veterinare și pentru Siguranța Alimentelor din cadrul
compartimentului/serviciului privind siguranța alimentelor de
la direcțiile sanitar-veterinare și pentru siguranța alimentelor
județene și a municipiului București, în a căror rază
teritorială sunt situați, modelul de certificat solicitat de țara
de destinație, precum și rezultatele analizelor efectuate.
Atribuțiile și responsabilitățile inspectorilor direcțiilor
sanitar-veterinare și pentru siguranța alimentelor
județene și a municipiului București și ale inspectorilor
Autorității Naționale Sanitare Veterinare și pentru
Siguranța Alimentelor din posturile de inspecție la
frontieră privind importul și exportul produselor de
origine nonanimală supuse supravegherii și controlului
privind siguranța alimentelor
SECȚIUNEA 1
Pentru import

1. Atribuțiile și responsabilitățile inspectorilor din
posturile de inspecție la frontieră
Art. 7. — (1) Inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră prin care se derulează operațiunea
de import al produselor de origine nonanimală au obligația

de a solicita importatorului o declarație în conformitate cu
art. 3 alin. (1).
(2) În baza declarației întocmite de către importator în
conformitate cu art. 3 alin. (1), inspectorul Autorității
Naționale Sanitare Veterinare și pentru Siguranța Alimentelor
din posturile de inspecție la frontieră va completa și va
elibera documentul prevăzut de anexa nr. 3; o copie a
acestui document se păstrează la postul de inspecție la
frontiera de intrare a importului.
(3) Inspectorii Autorității Naționale Sanitare Veterinare și
pentru Siguranța Alimentelor din posturile de inspecție la
frontieră notifică importul, conform anexei nr. 5, către
serviciul/compartimentul pentru siguranța alimentelor din
cadrul direcțiilor sanitar-veterinare și pentru siguranța
alimentelor județene și a municipiului București de la locul
de destinație.
Art. 8. — (1) În cazul în care se derulează operațiuni
de import, în condiții speciale, al anumitor produse de
origine nonanimală supuse supravegherii și controlului
privind siguranța alimentelor, inspectorii Autorității Naționale
Sanitare Veterinare și pentru Siguranța Alimentelor din
posturile de inspecție la frontieră au obligația să verifice
următoarele:
a) certificatul de sănătate eliberat de un reprezentant al
instituției abilitate din țara exportatoare, în original, în mod
obligatoriu în limba română și într-o limbă de circulație
internațională;
b) raportul însoțitor cuprinzând rezultatele prelevărilor
oficiale de probe și ale analizelor pentru determinarea
nivelului de contaminare;
c) conformitatea ștampilelor aplicate cu cele de pe
certificatele oficiale care identifică țara și firma exportatoare;
d) sigiliile mijloacelor de transport;
e) conformitatea datelor înscrise în documentele
însoțitoare cu produsul importat.
(2) Certificatul de sănătate și documentele însoțitoare, în
original, vor însoți transportul la destinație; copiile acestor
documente se păstrează de către inspectorul Autorității
Naționale Sanitare Veterinare și pentru Siguranța Alimentelor
din posturile de inspecție la frontieră, pe care menționează
îConform cu originalul“, le semnează și le parafează.
(3) În cazul în care toate condițiile de intrare în țară
sunt îndeplinite, inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră completează și eliberează un
document potrivit modelului prezentat în anexa nr. 4.
(4) Inspectorii Autorității Naționale Sanitare Veterinare și
pentru Siguranța Alimentelor din posturile de inspecție la
frontieră notifică, conform anexei nr. 5, direcția sanitarveterinară și pentru siguranța alimentelor județeană,
respectiv a municipiului București, de la locul de depozitare
a produselor importate.
(5) Dacă inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră constată neconformități în urma

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 528/22.VI.2005
controlului efectuat, interzic intrarea în țară a transporturilor
respective.
(6) Transporturile respinse sunt notificate Autorității
Naționale Sanitare Veterinare și pentru Siguranța
Alimentelor, conform anexei nr. 6.
2. Atribuțiile și responsabilitățile inspectorilor
direcțiilor sanitar-veterinare și pentru siguranța
alimentelor județene și a municipiului București
Art. 9. — Inspectorii direcțiilor sanitar-veterinare și
pentru siguranța alimentelor județene și a municipiului
București au obligația de a înregistra și îndosaria
notificările primite cu privire la importurile de produse de
origine nonanimală.
Art. 10. — (1) În cazul în care se derulează operațiuni
de import, în condiții speciale, al anumitor produse de
origine nonanimală supuse supravegherii și controlului
privind siguranța alimentelor, inspectorii direcțiilor sanitarveterinare și pentru siguranța alimentelor județene și a
municipiului București au următoarele obligații:
a) să se deplaseze la depozitul de destinație unde se
descarcă produsele importate, pentru a verifica următoarele:
certificatul de sănătate, raportul însoțitor cuprinzând
rezultatele prelevărilor oficiale de probe și ale analizelor
pentru determinarea nivelului de contaminare, conformitatea
specificațiilor din documente cu produsul importat,
concordanța dintre codurile de pe certificat, raportul
însoțitor și cele de pe ambalaje;
b) să preleveze probe și contraprobe pentru examenul
de laborator, conform procedurilor stabilite prin legislația în
vigoare;
c) să sigileze, să eticheteze probele și să sigileze marfa
importată din depozit până la obținerea rezultatelor
analizelor de laborator; pe etichetă se va menționa un cod
reprezentând numărul de înregistrare din registrul de probe
prelevate;
d) să întocmească un proces-verbal de prelevare a
probelor, conform anexei nr. 7, și o cerere de analiză
cuprinzând analizele solicitate laboratorului, conform anexei
nr. 8; probele care se transmit laboratorului specializat vor
fi însoțite de procesul-verbal semnat de către inspectorul
direcției sanitar-veterinare și pentru siguranța alimentelor
județene, respectiv a municipiului București, și de către
agentul economic, precum și de cererea de analiză,
conform anexei nr. 8;
e) să urmărească realizarea examenelor de laborator;
f) să rețină, să îndosarieze și să arhiveze documentele
întocmite, pe o durată de minimum 3 ani.
(2) În funcție de conformitatea rezultatelor analizelor,
inspectorii de la nivelul direcțiilor sanitar-veterinare și pentru
siguranța alimentelor județene, respectiv a municipiului
București, aprobă sau resping punerea pe piață a
produselor importate, astfel încât produsele să nu prezinte
risc pentru sănătatea populației.
(3) În cazul în care probele nu sunt corespunzătoare,
inspectorii de la nivelul direcțiilor sanitar-veterinare și pentru

7

siguranța alimentelor județene, respectiv a municipiului
București, iau următoarele măsuri:
a) interzic agentului economic importator/distribuitor
punerea pe piață a produselor importate;
b) notifică neconformitatea Autorității Naționale Sanitare
Veterinare și pentru Siguranța Alimentelor.
SECȚIUNEA a 2-a
Pentru export

1. Atribuțiile și responsabilitățile inspectorilor din
posturile de inspecție la frontieră
Art. 11. — Inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră prin care se derulează operațiunea de
export al produselor de origine nonanimală au obligația de
a verifica documentele, conform legislației în vigoare.
2. Atribuțiile și responsabilitățile inspectorilor
direcțiilor sanitar-veterinare și pentru siguranța
alimentelor județene și a municipiului București
Art. 12. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, inspectorii compartimentului/
serviciului pentru siguranța alimentelor din cadrul direcțiilor
sanitar-veterinare și pentru siguranța alimentelor județene,
respectiv a municipiului București, verifică rezultatele
analizelor efectuate de laboratoarele specializate și
eliberează un certificat conform modelului solicitat de
autoritățile țării importatoare.

TITLUL V
Dispoziții finale
Art. 13. — (1) În raport cu evoluția situației
epidemiologice naționale și internaționale, Autoritatea
Națională Sanitară Veterinară și pentru Siguranța
Alimentelor poate limita sau interzice, după caz, derularea
pe teritoriul României a operațiunilor de import și export de
produse de origine nonanimală cu impact asupra sănătății
publice și care sunt supuse supravegherii și controlului
sanitar veterinar și pentru siguranța alimentelor.
(2) În situația în care un transport de produse de
origine nonanimală supus supravegherii și controlului privind
siguranța alimentelor, ca urmare a inspecției efectuate la
postul de inspecție la frontieră sau la unitatea de
destinație, se constată că nu îndeplinește condițiile pentru
siguranța alimentelor la import, costurile pentru distrugerea
sau, după caz, returnarea transportului se suportă de către
agentul economic.
(3) În vederea aplicării unitare a prevederilor prezentei
norme, Autoritatea Națională Sanitară Veterinară și pentru
Siguranța Alimentelor poate emite dispoziții sau ghiduri de
aplicare.
(4) Anexele nr. 1—8 fac parte integrantă din prezenta
normă.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 528/22.VI.2005
ANEXA Nr. 11)
la normă
LISTA

produselor de origine nonanimală supuse supravegherii la import

1)

Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 528/22.VI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 528/22.VI.2005

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 528/22.VI.2005

ANEXA Nr. 2
la normă
DECLARAȚIE

Subscrisa ......................................................................................................................................,
(persoană juridică)

cu sediul în ................................, localitatea ........................., str. ........................ nr. ........, bl. ........,
ap. ........., sectorul .........., județul .............................................., înmatriculată la oficiul registrului
comerțului ......................... sub nr. ................., codul fiscal ................, reprezentată de ..................,
având BI/CI seria ...... nr. ........, CNP .........................., declar pe propria răspundere că transportul
de ...............................................................................................................................................................,
(denumirea produselor importate)

originare/provenind din ........................................................................................................................,
(denumirea țării exportatoare)

identificate cu codul ............................, se depozitează la ...............................................................,
(denumirea depozitului/societății)

având sediul în localitatea ........................................, str. .............................................. nr. ........,
sectorul ..........., județul ................... .
Transportul se realizează cu următorul mijloc de transport: ........................................................
................................................................................................................................................................... .
Data
......................

Semnătura
......................
ANEXA Nr. 3
la normă
FIȘA DE ÎNREGISTRARE

a importului de produse de origine nonanimală*)
Nr. ........../data ..........
Expeditor:

Postul de inspecție la frontieră:

Destinatar:

Biroul vamal:

Identificarea transportului:

Nr. crt.

Denumirea produsului

Nr. notificării către Direcția SanitarVeterinară și pentru Siguranța Alimentelor
a Județului ............/Municipiului București:

Codul tarifar

Țara de origine

Numele și prenumele inspectorului din cadrul
postului de inspecție la frontieră:
Semnătura:
Data:

*) Este valabilă pentru un singur an calendaristic (anul eliberării fișei) în condițiile în care nu se modifică firma
exportatoare, țara de origine și locul de destinație pentru produsele înregistrate. Orice modificare face necesară eliberarea
altei fișe.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 528/22.VI.2005
ANEXA Nr. 4
la normă
F I Ș A D E I M P O R T,

în condiții speciale, al produselor de origine nonanimală
Nr. .........../data ...........
Expeditor:

Postul de inspecție la frontieră:
Biroul vamal:

Destinatar:

Certificatul de sănătate
Nr. ........../data .........
Raportul analizelor de laborator
Nr. ........../data ............

Identificarea transportului:

Controlul documentar*):
Da
Nu

Numărul
și natura
coletelor

Control de identitate*):
Da
Nu

Denumirea produsului

Returnare*): Da
Motivul returnării:

Codul tarifar

Țara de origine

Cantitatea

Nu

Nr. notificării către Direcția SanitarVeterinară și pentru Siguranța Alimentelor
a Județului ............./Municipiului București:

Numele și prenumele inspectorului
din cadrul postului de inspecție la frontieră:
Semnătura și ștampila:
Data:

*) Se bifează căsuța corespunzătoare.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 528/22.VI.2005
ANEXA Nr. 5
la normă

AUTORITATEA NAȚIONALĂ
SANITARĂ VETERINARĂ
ȘI PENTRU SIGURANȚA ALIMENTELOR

Postul de inspecție la frontieră .....................
Către Direcția Sanitar-Veterinară
și pentru Siguranța Alimentelor
a Județului ................................/
Municipiului București
Serviciul pentru siguranța alimentelor

NOTIFICARE

privind importul produselor de origine nonanimală
Nr. .........................../................................

Având în vedere declarația importatorului/reprezentantul acestuia .............................................,
vă înștiințăm că a fost înregistrat la sosirea în postul de inspecție la frontieră transportul cu
următoarele referințe:
1. Firma importatoare ...................................................................................................................
2. Exportatorul ..............................................................................................................................
3. Data de intrare în țară a produsului ......................................................................................
4. Denumirea produsului importat ...............................................................................................
5. Țara de origine/proveniență ....................................................................................................
6. Cantitatea importată*) ..............................................................................................................
7. Codul produsului importat .......................................................................................................
8. Adresa depozitului de destinație .............................................................................................
9. Descrierea mijlocului de transport ..........................................................................................
10. Numărul fișei de înregistrare/fișei de import în condiții speciale .........................................

Întocmit
Inspector,
......................................

*) Se precizează cantitatea importată numai pentru produsele de origine nonanimală importate în condiții speciale.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 528/22.VI.2005
ANEXA Nr. 6
la normă
NOTIFICARE DE INTERCEPȚIE

Nr. ................./....................

Exportator
Denumirea firmei exportatoare:

Destinatar
Denumirea firmei importatoare:

Adresa:

Adresa:

Țara de origine/proveniență:

Locul de destinație:

Transport
Modul de transport:
Numărul mijlocului de transport:

Identificarea transportului
Tipul documentului:
Certificat*):
Da
Raportul însoțitor*): Da

Postul de inspecție la frontieră:

Numărul documentului:

Nu
Nu

Țara și locul eliberării:
Data eliberării:
Descrierea părții interceptate
Denumirea produsului:

Cauzele interceptării
Nonconformitate documentară*):
Da
Nu

Codul tarifar vamal:
Alte cauze (de precizat):
Natura coletelor:
Numărul coletelor:

Măsuri luate
Returnare*): Da

Nu

Întocmit
Numele și prenumele inspectorului:
Data:
Ștampila:
Postul de inspecție la frontieră:

*) Se bifează căsuța corespunzătoare.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 528/22.VI.2005
ANEXA Nr. 7
la normă

PROCES-VERBAL

nr. ........ din ..........
de prelevare a probelor în vederea efectuării analizelor de laborator
— Siguranța alimentelor —

Subsemnatul ................................., în calitate de inspector la Autoritatea Națională Sanitară
Veterinară și pentru Siguranța Alimentelor (ANSVSA) din cadrul ......................................., atest că
în ziua de .............................., ora ........., s-a realizat prelevarea de probe în vederea efectuării
analizelor de laborator, în conformitate cu legislația în vigoare, dintr-un lot de ...............................,
în cantitate de ..................................................................... .
Datele de identificare a lotului: .................................................................................................. .
Cantitatea de probe prelevate a fost de ................................................................................... .
Prelevarea probelor a fost făcută de la agentul economic .............., cu sediul în ..............,
înmatriculat la oficiul registrului comerțului ............... sub nr. ............, codul fiscal ..............,
reprezentat de domnul/doamna ..................., născut/născută la data de ................. în localitatea
................, județul/sectorul .............., domiciliat/domiciliată în localitatea ................., str. ..................
nr. ........, bl. ........, sc. ......, ap. ..........., județul/sectorul ............., cu reședința în ..............,
legitimat/legitimată cu actul de identitate ............ seria ........ nr. ............, eliberat de ............. la
data de ............... .
Mențiuni: .............................................................................................................................................
................................................................................................................................................................

Inspector ANSVSA,

Reprezentantul agentului economic,

..........................................

.............................................................
ANEXA Nr. 8
la normă

CERERE DE ANALIZĂ

pentru probele prelevate conform procesului-verbal
1. Către laboratorul

2. Informații despre expediere
Expeditorul probei:
Adresa:
Telefon/Fax:
E-mail:
Data expedierii probei:

Destinatarul răspunsului
Adresa:
Telefon/Fax:

3. Informații despre probe
Denumirea produsului:
Tipul produsului*):

primar

procesat

Tratamente fitosanitare*):

da

nu

Origine*):

producție autohtonă

import

export

Codul de prelevare a probelor:
*) Se bifează căsuța corespunzătoare.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 528/22.VI.2005
4. Natura probei*)
fructe proaspete
legume proaspete
cartofi
cereale boabe

fructe nucifere
semințe oleaginoase
semințe de leguminoase
condimente

fructe uscate
altele (de precizat)

5. Analize solicitate

6. Numele și semnătura expeditorului
7. Ștampila unității

*) Se bifează căsuța corespunzătoare.

MINISTERUL ECONOMIEI ȘI COMERȚULUI

ORDIN
privind abrogarea cerinței prezentării de către proprietar/utilizator a documentelor tehnice
de import/documentelor de luare în evidență a importului eliberate de Inspecția de Stat
pentru Controlul Cazanelor, Recipientelor sub Presiune și Instalațiilor de Ridicat,
prevăzută de prescripțiile tehnice ISCIR
În aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat, publicată în Monitorul Oficial al României,
Partea I, nr. 37 din 21 ianuarie 2002, modificată și completată prin Hotărârea Guvernului nr. 182/2005, publicată în
Monitorul Oficial al României, Partea I, nr. 254 din 28 martie 2005,
în temeiul Hotărârii Guvernului nr. 738/2003 privind organizarea și funcționarea Ministerului Economiei și Comerțului,
publicată în Monitorul Oficial al României, Partea I, nr. 485 din 7 iulie 2003, cu modificările și completările ulterioare,
având în vedere referatul de aprobare prezentat,
ministrul economiei și comerțului emite următorul ordin:
Art. 1. — Cerința prezentării de către proprietar/utilizator
a documentelor tehnice de import/documentelor de luare în
evidență a importului (aviz tehnic de import, dovada de
acceptare, dovada de exceptare) eliberate de Inspecția de
Stat pentru Controlul Cazanelor, Recipientelor sub Presiune

și Instalațiilor de Ridicat (ISCIR), prevăzută de prescripțiile
tehnice ISCIR, se abrogă.
Art. 2. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 20 iunie 2005.
Nr. 339.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 528/22.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032538]
ISSN 1453—4495

PDF compression, OCR, web-optimization with CVISION's PdfCompressor

