Anul 173 (XVII) — Nr. 25

PARTEA

I

LEGI, DECRETE, HOTĂRÂRI ȘI ALTE ACTE

Luni, 10 ianuarie 2005

SUMAR

Nr.

Pagina
HOTĂRÂRI ALE GUVERNULUI ROMÂNIEI

2.417/2004. — Hotărâre pentru aprobarea Protocolului
privind cooperarea dintre Ministerul Justiției al
României și Ministerul Justiției, Securității și
Drepturilor Omului al Republicii Argentina, semnat
la Buenos Aires la 1 august 2003 ........................
Protocol privind cooperarea dintre Ministerul Justiției al
României și Ministerul Justiției, Securității și
Drepturilor Omului al Republicii Argentina ............
2.418/2004. — Hotărâre pentru aprobarea Protocolului
privind căutarea-salvarea, semnat la Szolnok la
24 septembrie 2004, dintre Ministerul Apărării
Naționale din România și Ministerul Apărării din
Republica Ungară, adițional la Acordul dintre
Ministerul Apărării Naționale din România și
Ministerul Apărării din Republica Ungară privind

Nr.

Pagina
cooperarea între forțele aeriene, semnat la Arad la
17 octombrie 2002 ..................................................

2

2–3

3

Protocol privind căutarea-salvarea, adițional la Acordul
dintre Ministerul Apărării Naționale din România și
Ministerul Apărării din Republica Ungară privind
cooperarea între forțele aeriene, semnat la Arad la
17 octombrie 2002 ..................................................

4–5

2.419/2004. — Hotărâre pentru aprobarea Acordului
dintre Ministerul Mediului și Gospodăririi Apelor din
România și Ministerul Mediului și Apelor din
Republica Bulgaria privind cooperarea în domeniul
gospodăririi apelor, semnat la București la
12 noiembrie 2004 ....................................................

6

Acord între Ministerul Mediului și Gospodăririi Apelor din
România și Ministerul Mediului și Apelor din
Republica Bulgaria privind cooperarea în domeniul
gospodăririi apelor ....................................................

6–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 25/10.I.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Protocolului privind cooperarea dintre Ministerul Justiției al României
și Ministerul Justiției, Securității și Drepturilor Omului al Republicii Argentina,
semnat la Buenos Aires la 1 august 2003
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul privind cooperarea
dintre Ministerul Justiției al României și Ministerul Justiției,

Securității și Drepturilor Omului al Republicii Argentina,
semnat la Buenos Aires la 1 august 2003.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
Ministrul finanțelor publice,
Mihai Nicolae Tănăsescu
București, 21 decembrie 2004.
Nr. 2.417.

PROTOCOL
privind cooperarea dintre Ministerul Justiției al României și Ministerul Justiției, Securității
și Drepturilor Omului al Republicii Argentina
Ministerul Justiției al României și Ministerul Justiției, Securității și Drepturilor Omului al Republicii Argentina,
denumite în continuare părți,
dorind să întărească relațiile de prietenie dintre state,
fiind convinse de rolul important pe care îl au autoritățile de justiție în viața societății,
având în vedere faptul că schimbul de informații și experiență în domeniul juridic este în interesul ambelor state,
având în vedere angajamentele internaționale, legislația internă și competențele părților,
au convenit următoarele:
ARTICOLUL 1

Părțile vor promova schimbul de experiență în
următoarele domenii:

ARTICOLUL 2

Pentru ducerea la îndeplinire a prevederilor prezentului
protocol, părțile vor întocmi anual programe concrete de
cooperare.

1. schimbul reciproc de informații în problemele juridice;
2. schimbul de experiență privind organizarea și
activitățile părților și ale autorităților lor judiciare;
3. sprijin reciproc pentru formarea judecătorilor,
procurorilor și a personalului auxiliar din justiție;
4. schimbul de informații cu privire la proiecte de legi și
aplicarea dispozițiilor legale;
5. cooperarea în alte probleme juridice și judiciare de
interes pentru părți.

ARTICOLUL 3

Pentru soluționarea problemelor privind cooperarea,
dezvoltarea programelor de cooperare și aplicarea
programelor, părțile vor înființa grupuri de experți și de
lucru.
ARTICOLUL 4

Părțile vor crea condiții pentru stabilirea legăturilor și a
schimbului de experiență direct dintre autoritățile judiciare
ale ambelor state.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 25/10.I.2005
ARTICOLUL 5

ARTICOLUL 8

Părțile vor facilita realizarea de seminarii și conferințe
științifice pe probleme de interes comun.
ARTICOLUL 6

Prezentul

protocol

se

încheie

pe

o

perioadă

nedeterminată.
Fiecare parte poate denunța prezentul protocol printr-o

Părțile vor promova schimbul de experți care să
realizeze studii pe probleme de interes comun.
ARTICOLUL 7

notificare scrisă adresată celeilalte părți. Denunțarea va
produce efecte la 3 luni de la data primirii notificării de
către cealaltă parte.

Pe bază de reciprocitate, părțile vor suporta toate
cheltuielile ocazionate de aplicarea prezentului protocol
pentru activitățile care au loc pe teritoriile lor.
În cazul vizitelor de delegații, finanțarea se va face
după cum urmează:
— partea primitoare va acoperi cheltuielile referitoare la
șederea și transportul pe teritoriul statului său;
— partea trimițătoare va acoperi cheltuielile de transport
internațional.
Ministrul justiției din România,
Rodica Mihaela Stănoiu

Prezentul protocol va intra în vigoare la 30 de zile de
la data primirii ultimei notificări prin care părțile își
comunică reciproc îndeplinirea procedurilor legale interne
necesare pentru intrarea în vigoare a acestuia.
Semnat la Buenos Aires la 1 august 2003, în două
exemplare originale, fiecare în limbile română și spaniolă,
ambele texte fiind egal autentice.
Ministrul justiției, securității și drepturilor omului
din Republica Argentina,
Gustavo Beliz

GUVERNUL ROMÂNIEI

HOTĂRÂRE
pentru aprobarea Protocolului privind căutarea-salvarea, semnat la Szolnok la 24 septembrie 2004,
dintre Ministerul Apărării Naționale din România și Ministerul Apărării din Republica Ungară,
adițional la Acordul dintre Ministerul Apărării Naționale din România
și Ministerul Apărării din Republica Ungară privind cooperarea între forțele aeriene,
semnat la Arad la 17 octombrie 2002
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul privind
căutarea-salvarea, semnat la Szolnok la 24 septembrie
2004, dintre Ministerul Apărării Naționale din România
și Ministerul Apărării din Republica Ungară, adițional la

Acordul dintre Ministerul Apărării Naționale din
România și Ministerul Apărării din Republica Ungară
privind cooperarea între forțele aeriene, semnat la
Arad la 17 octombrie 2002.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Ministrul afacerilor externe,
Bogdan Lucian Aurescu,
secretar de stat

București, 21 decembrie 2004.
Nr. 2.418.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 25/10.I.2005

PROTOCOL
privind căutarea-salvarea, adițional la Acordul dintre Ministerul Apărării Naționale din România și Ministerul Apărării
din Republica Ungară privind cooperarea între forțele aeriene, semnat la Arad la 17 octombrie 2002
Ministerul Apărării Naționale din România și Ministerul Apărării din Republica Ungară, denumite în continuare părți,
luând în considerare prevederile Acordului dintre Guvernul României și Guvernul Republicii Ungare privind
cooperarea în domeniul militar, semnat la Budapesta la 7 aprilie 2003,
având drept scop aplicarea prevederilor Acordului dintre Ministerul Apărării Naționale din România și Ministerul
Apărării din Republica Ungară privind cooperarea între forțele aeriene, semnat la Arad la 17 octombrie 2002, denumit în
continuare Acord,
cunoscând importanța cooperării în domeniul căutării și salvării (SAR) și asigurării unor servicii de căutare și
salvare rapide și eficiente,
dorind să respecte prevederile Convenției privind aviația civilă internațională, semnată la Chicago la 7 decembrie 1944,
au convenit următoarele:
ARTICOLUL 1
Scop

1. Scopul prezentului protocol adițional este de a
completa prevederile art. 8 (Căutarea și salvarea
aeronavelor) din Acord.
2. În acest scop, prezentul protocol adițional asigură un
plan general pentru coordonarea SAR, folosirea resurselor
disponibile, asistența reciprocă și eforturile de a îmbunătăți
serviciile SAR.
ARTICOLUL 2

d) schimb de informații relevante privind SAR;
e) stabilirea unui comitet SAR care să asigure un mijloc
de cooperare pentru îmbunătățirea eficienței SAR.
ARTICOLUL 3
Ariile de căutare și salvare

Activitățile de căutare și salvare se desfășoară pe o arie
de 100 km în interiorul teritoriului statelor părților de la
granița comună. Părțile pot aduce modificări minore
întinderii ariilor SAR când acest lucru este cerut de
interesul superior al salvării vieților umane.

Conținutul asistenței
ARTICOLUL 4

1. În vederea îndeplinirii obligațiilor ce le revin cu privire
la SAR, părțile:
a) se vor sprijini reciproc prin punerea la dispoziție a
facilităților SAR după cum este necesar în propriile arii de
căutare și salvare;
b) vor adresa cereri și vor răspunde la cereri pentru
asistență operațională SAR prin centrele de coordonare a
salvării (RCC) desemnate sau subcentrele de salvare
(RSCs), în funcție de capabilitățile la dispoziție;
c) vor dezvolta proceduri și legături adecvate pentru
coordonarea între facilitățile ambelor părți care acționează
în cazul aceluiași incident și pentru coordonarea între RCC
și RSCs care le aparțin;
d) vor aplica în mod corespunzător îndrumările din
manualele aeronautice internaționale privind procedurile
operaționale SAR și comunicațiile;
e) vor colabora în vederea stabilirii procedurilor
acceptate pentru salvarea vieților, pentru intrarea diverselor
tipuri de facilități SAR pe teritoriul statului celeilalte părți
numai pentru operațiuni de căutare și salvare.
2. Părțile, prin structurile de cooperare stabilite prin
Acord, inițiază și alte demersuri de cooperare în domeniul
SAR, cum ar fi:
a) vizite reciproce ale personalului SAR al părților;
b) pregătire comună și exerciții;
c) cooperarea în dezvoltarea procedurilor, tehnicii,
echipamentului și facilităților SAR;

Responsabilitățile părților

Fiecare parte, prin structurile de cooperare stabilite prin
Acord:
a) va avea la dispoziție informații despre disponibilitatea
oricăror facilități SAR sau altor resurse care pot fi cerute
pentru aplicarea prezentului protocol adițional;
b) va informa cealaltă parte, complet și prompt, asupra
tuturor operațiunilor SAR de interes comun sau care pot
implica folosirea facilităților celeilalte părți;
c) va autoriza propriul RCC să solicite asistență de la
RCC al celeilalte părți prin punctele de contact stabilite prin
Acord și să asigure toate informațiile relevante în legătură
cu situația de pericol și cu întinderea asistenței de care
este nevoie;
d) va autoriza propriul RCC să răspundă prompt unei
cereri de asistență din partea RCC al celeilalte părți;
e) va autoriza propriul RCC să stabilească prompt sau
să stabilească în avans, cu alte autorități naționale, aspecte
privind intrarea pe teritoriu a facilităților SAR ale celeilalte
părți, incluzând survolul sau aterizarea aeronavelor SAR, în
funcție de circumstanțe, pentru alimentare, sprijin medical
sau alt tip de sprijin operațional disponibil ori ca răspuns
la o cerere a RCC al celeilalte părți privind asistența
pentru acele facilități care implică intrarea pe teritoriul
statelor părților.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 25/10.I.2005
ARTICOLUL 5
Aspecte juridice

Toate aspectele juridice referitoare la statutul
personalului oricăreia dintre părți atunci când se află pe
teritoriul statului celeilalte părți vor fi guvernate de Acordul
dintre statele părți la Tratatul Atlanticului de Nord cu privire
la statutul forțelor lor, semnat la Londra la 19 iunie 1951 —
NATO/SOFA.
ARTICOLUL 6
Schimbul de date și informații

1. Schimbul de date și informații privind domeniul
operațiunilor SAR va fi realizat prin punctele de contact
stabilite la art. 4 alin. (2) din Acord.
2. Părțile se informează reciproc prin punctele de
contact despre orice incident apărut în aria de căutaresalvare, când sprijinul celeilalte părți este necesar.
3. Detaliile legate de schimbul de date și informații, cum
ar fi formatul, periodicitatea și termenele, canalele,
confirmarea și, de asemenea, procedurile pentru informarea
reciprocă, sunt incluse într-un catalog comun elaborat și
actualizat la nevoie de către structurile de cooperare
stabilite prin Acord.
ARTICOLUL 7
Conducerea și executarea operațiunilor

1. Centrul Operațional Aerian Principal (MAOC) —
București și Centrul Operațional al Forțelor Aeriene
(AFOC) — Veszprem coordonează operațiunile SAR.
2. Părțile păstrează comanda deplină asupra propriilor
aeronave și echipaje puse la dispoziție pentru operațiuni
SAR.
3. MAOC — București deține controlul operațional când
incidentul se produce în aria românească de căutaresalvare și, când incidentul se produce în aria maghiară de
căutare-salvare, AFOC — Veszprem deține controlul
operațional.
4. Regulile și procedurile de conducere și executare a
operațiunilor vor fi în conformitate cu regulile NATO privind
SAR, cuprinse în ATP 10, și cu regulile privind SAR ale
Organizației Aeronautice Civile Internaționale.
5. Cooperarea cu celelalte organizații naționale implicate
în operațiunile SAR este o responsabilitate națională.
ARTICOLUL 8
Forțe, mijloace și infrastructură

1. Amploarea, încadrarea, starea de pregătire a forțelor
și mijloacelor implicate și, de asemenea, infrastructura, cum
ar fi spre exemplu aerodromuri de bază și de rezervă și
terenuri de aterizare îspital“, sunt o responsabilitate
națională.

5

2. Părțile se informează reciproc, periodic, prin punctele
de contact stabilite prin Acord, asupra forțelor disponibile,
mijloacelor și infrastructurii puse la dispoziție pentru
activități SAR.
ARTICOLUL 9
Pregătirea comună

Pregătirea comună se va desfășura în conformitate cu
prevederile Acordului dintre Guvernul României și Guvernul
Republicii Ungare privind cooperarea în domeniul militar,
semnat la Budapesta la 7 aprilie 2003.
ARTICOLUL 10
Aspecte financiare

În legătură cu prezentul protocol adițional, fiecare parte
va finanța, de regulă, activitățile SAR de pe teritoriul
propriului stat, dacă nu este altfel stabilit anterior de către
părți, și, în orice caz, nu se va permite ca o chestiune de
rambursare a costurilor să întârzie intervenția pentru
echipajele și aeronavele aflate în pericol.
ARTICOLUL 11
Soluționarea diferendelor

Orice eventuale diferende derivând din interpretarea sau
din aplicarea prezentului protocol adițional vor fi soluționate
pe canale diplomatice și nu vor fi supuse nici unei instanțe
internaționale sau terțe părți spre soluționare.
ARTICOLUL 12
Prevederi finale

1. Prezentul protocol adițional intră în vigoare în ziua
primirii ultimei notificări prin care părțile își vor comunica
reciproc faptul că au fost îndeplinite procedurile legale
interne necesare pentru intrarea acestuia în vigoare.
2. Prezentul protocol adițional este încheiat pentru o
perioadă nedeterminată, cu excepția cazului când o parte
notifică în formă scrisă celeilalte părți intenția sa de a-l
denunța. Denunțarea va produce efecte la 6 luni după
primirea unei asemenea notificări. În cazul denunțării,
prevederile relevante ale prezentului protocol adițional vor
rămâne în vigoare până când toate activitățile în curs de
desfășurare vor fi finalizate sau toate aspectele rezultând
din activitățile desfășurate în baza prezentului acord vor fi
soluționate.
3. Prezentul protocol adițional poate fi amendat în orice
moment în scris, prin consimțământul părților. Amendamentele
vor intra în vigoare în conformitate cu prevederile alin. 1
al prezentului articol.
Semnat la Szolnok la 24
exemplare originale, fiecare în
engleză, toate textele fiind
diferențe de interpretare, textul

septembrie 2004, în două
limbile română, maghiară și
egal autentice. În caz de
în limba engleză va prevala.

Pentru Ministerul Apărării Naționale din România,

Pentru Ministerul Apărării din Republica Ungară,

general-locotenent Gheorghe Catrina,

general-maior Janos Sagi,

șeful Statului Major al Forțelor Aeriene

comandantul Forțelor Aeriene

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 25/10.I.2005
GUVERNUL ROMÂNIEI

HOTĂRÂRE
pentru aprobarea Acordului dintre Ministerul Mediului și Gospodăririi Apelor din România
și Ministerul Mediului și Apelor din Republica Bulgaria
privind cooperarea în domeniul gospodăririi apelor, semnat la București la 12 noiembrie 2004
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Ministerul
Mediului și Gospodăririi Apelor din România și Ministerul
Mediului și Apelor din Republica Bulgaria privind

cooperarea în domeniul gospodăririi apelor, semnat la
București la 12 noiembrie 2004.

PRIM-MINISTRU

ADRIAN NĂSTASE
Contrasemnează:
Ministrul mediului și gospodăririi apelor,
Speranța Maria Ianculescu
p. Ministrul afacerilor externe,
Ferdinand Nagy,
secretar de stat
p. Ministrul finanțelor publice,
Gheorghe Gherghina,
secretar de stat
București, 21 decembrie 2004.
Nr. 2.419.

ACORD
între Ministerul Mediului și Gospodăririi Apelor din România
și Ministerul Mediului și Apelor din Republica Bulgaria
privind cooperarea în domeniul gospodăririi apelor
Ministerul Mediului și Gospodăririi Apelor din România și Ministerul Mediului și Apelor din Republica Bulgaria,
denumite în continuare părți,
recunoscând că multe dintre problemele de gospodărire a apelor au un caracter transfrontier și necesită o
cooperare internațională la nivel bilateral, regional și internațional pentru implementarea atât a acordurilor bilaterale, cât și
internaționale, iar cooperarea dintre autoritățile naționale competente poate genera beneficii reciproce,
recunoscând importanța abordării dezvoltării durabile în scopul protecției și îmbunătățirii cantitative și calitative a
resurselor de apă, precum și pentru sănătatea și bunăstarea generațiilor prezente și viitoare,
considerând faptul că teritoriile celor două state se află în bazinul hidrografic al fluviului Dunărea și bazinul
Mării Negre,
reamintind faptul că amândouă statele sunt părți la Convenția privind cooperarea pentru protecția și utilizarea
durabilă a fluviului Dunărea, semnată la Sofia la 29 iunie 1994, la Convenția privind protecția Mării Negre împotriva
poluării, semnată la București la 21 aprilie 1992, la Convenția privind protecția și utilizarea cursurilor de apă transfrontiere
și a lacurilor internaționale, semnată la Helsinki la 18 martie 1992, la Convenția dintre Guvernul Republicii Bulgaria și
Guvernul României privind cooperarea pentru protecția mediului, semnată la Sofia la 9 decembrie 1991, și la Convenția
privind regimul navigației pe Dunăre, semnată la Belgrad la 18 august 1948,
ca urmare a prevederilor Directivei 2000/60/CE a Parlamentului și Consiliului European, care stabilește cadrul
pentru acțiunile Comunității Europene în domeniul politicii apei (denumită în continuare Directiva-cadru a apei), intrată în
vigoare la 22 decembrie 2000,
dorind să întărească cooperarea în baza convențiilor internaționale relevante și a altor acorduri la care părțile
sau statele lor sunt părți și în conformitate cu documentele finale ale Summitului mondial privind dezvoltarea durabilă
(Johannesburg, 2002) și celei de-a cincea Conferințe paneuropene îMediu pentru Europa“ (Kiev, 2003),

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 25/10.I.2005

7

recunoscând necesitatea unei strânse cooperări tehnice și științifice în domeniul gospodăririi apelor,
convinse că o cooperare strânsă în domeniul menționat și eforturile comune pentru atingerea unei îstări bune“ a
apelor pot asigura o contribuție importantă pentru dezvoltarea relațiilor dintre cele două state și beneficii pentru bazinele
cursurilor de apă internaționale la care aparțin cele două state,
decise să încurajeze și să dezvolte cooperarea dintre cele două state în domeniul gospodăririi apelor,
au convenit următoarele:
ARTICOLUL 1

ARTICOLUL 4

Părțile vor dezvolta și vor promova, pe baza egalității,
reciprocității și avantajului reciproc, cooperarea în domeniul
gospodăririi apelor.

1. Părțile, acționând în cadrul competențelor lor și în
conformitate cu legislațiile lor naționale, vor sprijini stabilirea
de legături directe dintre alți factori interesați pentru
inițierea de programe și/sau de proiecte comune în
domeniul gospodăririi apelor.
2. Instituțiile implicate în fiecare program și/sau proiect
vor conveni termenii și condițiile pentru acestea.

ARTICOLUL 2

Principalele domenii de cooperare sunt:
a) gospodărirea apelor, în particular prevederile
Directivei-cadru a apei;
b) managementul integrat al zonelor de coastă;
c) protecția calității resurselor de apă, epurarea apelor
uzate urbane și industriale;
d) evaluarea impactului socioeconomic asupra apelor;
e) utilizarea instrumentelor economice în domeniul
apelor;
f) implementarea convențiilor și acordurilor regionale și
internaționale privind protecția și utilizarea cursurilor de apă,
la care România și Republica Bulgaria sunt părți;
g) cercetare științifică și proiectare în scopul dezvoltării
unor aspecte privind gospodărirea cantitativă și calitativă a
apelor.
ARTICOLUL 3

Părțile vor coopera în următoarele forme:
a) coordonarea și implementarea activităților comune ca
urmare a prevederilor Directivei-cadru a apei;
b) schimb de date de monitoring al apelor, de interes
reciproc pentru cele două părți;
c) schimb de informații și experiență privind epurarea
apelor uzate urbane și industriale;
d) dezvoltarea de programe și de proiecte comune
pentru implementarea convențiilor și acordurilor
internaționale și regionale privind protecția și utilizarea
cursurilor de apă, la care România și Republica Bulgaria
sunt părți;
e) schimb de informații și experiență privind impactul
dezvoltării socioeconomice asupra apelor și privind utilizarea
instrumentelor economice în domeniul gospodăririi apelor;
f) organizarea de întâlniri, conferințe, workshop-uri,
simpozioane și expoziții;
g) instruiri și schimb de experți, cercetători științifici și
reprezentanți ai organizațiilor nonguvernamentale cu
activitate relevantă în domeniul gospodăririi apelor;
h) schimb de date și de informații științifice și tehnice
disponibile, precum și rezultate relevante privind aspecte
ale gospodăririi apelor care prezintă interes pentru ambele
părți;
i) cercetare comună tehnico-științifică și elaborarea de
proiecte comune, necesare pentru gospodărirea integrată a
apelor atât privind aspectele cantitative, cât și calitative;
j) orice alte forme de cooperare considerate necesare
de părți.

ARTICOLUL 5

1. Pentru implementarea prevederilor prezentului acord
va fi stabilită o comisie mixtă privind gospodărirea apelor
(denumită în continuare Comisia mixtă), alcătuită din
reprezentanți ai celor două părți.
2. În termen de 30 de zile de la intrarea în vigoare a
prezentului acord, părțile își vor notifica reciproc numele
președinților Comisiei mixte și ai membrilor acesteia.
3. Fiecare parte poate desemna în orice moment un
înlocuitor al președintelui său, în baza unei notificări scrise
transmise celeilalte părți.
4. Comisia mixtă va aproba programe anuale de lucru,
care includ acțiunile de colaborare în diferite domenii
stabilite în baza prezentului acord.
5. Întâlniri ale Comisiei mixte pentru evaluarea stadiului
implementării programelor anuale de lucru vor fi organizate
anual. Dacă nu s-a convenit altfel, aceste întâlniri vor fi
organizate alternativ în România și în Republica Bulgaria.
6. Ca urmare a acordului scris al uneia dintre părți, ca
răspuns la cererea celeilalte părți, vor avea loc întâlniri
extraordinare ale Comisiei mixte. Întâlnirea extraordinară va
fi organizată de partea care a solicitat-o.
7. Comisia mixtă va stabili grupe de lucru pentru
realizarea programelor anuale de lucru. Grupele de lucru
vor prezenta Comisiei mixte rapoarte privind progresul în
activități și rezultatele obținute.
8. Întâlnirile Comisiei mixte se vor desfășura în limba
engleză, dacă nu se va conveni în alt mod. Limba engleză
va fi limba de lucru pentru reprezentanții celor două părți
implicate în implementarea activităților în baza prezentului
acord.
ARTICOLUL 6

1. Costurile de transport extern, cazare și diurnă pentru
membrii Comisiei mixte și experții participanți la
implementarea programelor anuale de lucru sau în alte
acțiuni convenite în cadrul prezentului acord vor fi
suportate, dacă nu se convine altfel, de partea trimițătoare.
2. Costurile de transport local în statul gazdă vor fi
suportate de partea primitoare.
ARTICOLUL 7

Prezentul acord nu va fi interpretat astfel încât să
prejudicieze drepturile și obligațiile care rezultă din alte
acorduri și convenții în vigoare, încheiate de fiecare dintre

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 25/10.I.2005

cele două părți sau statele lor, în conformitate cu dreptul
internațional.
ARTICOLUL 8

Orice diferend care poate apărea în legătură cu
interpretarea sau aplicarea prezentului acord va fi soluționat
prin consultări între părți.
ARTICOLUL 9

1. Prezentul acord va intra în vigoare în ziua următoare
datei primirii ultimei notificări scrise prin care părțile se
informează reciproc asupra îndeplinirii procedurilor legale
interne pentru intrarea în vigoare a acestuia.
2. Prezentul acord se încheie pe o perioadă de 5 ani,
după care valabilitatea sa va fi prelungită în mod automat
pe noi perioade succesive de câte 5 ani fiecare. Oricare
Pentru Ministerul Mediului
și Gospodăririi Apelor din România,
Florin Stadiu,
secretar de stat

dintre părți are dreptul de a denunța prezentul acord în
orice moment printr-o notificare scrisă adresată celeilalte
părți. Acordul își va înceta valabilitatea în termen de 3 luni
de la data primirii notificării de denunțare.
3. Prezentul acord poate fi completat sau amendat în
baza acordului părților. Aceste modificări vor fi încheiate ca
protocoale la prezentul acord și vor fi parte integrantă a
acestuia. Amendamentele vor intra în vigoare în
conformitate cu procedura prevăzută la paragraful 1 al
acestui articol.
Semnat la București la 12 noiembrie 2004, în două
exemplare originale, fiecare în limbile română, bulgară și
engleză, toate textele fiind egal autentice. În caz de
divergență în interpretare, versiunea în limba engleză va
prevala.
Pentru Ministerul Mediului
și Apelor din Republica Bulgaria,
Nikolai Kouyumdzhiev,
ministru adjunct

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 25/10.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

