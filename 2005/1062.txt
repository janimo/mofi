PARTEA

Anul 173 (XVII) — Nr. 1.062

I

Luni, 28 noiembrie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 591 din 8 noiembrie 2005 referitoare la
excepția de neconstituționalitate a dispozițiilor
art. 332 alin. 3 și art. 3851 alin. 2 din Codul de
procedură penală.......................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.440. — Ordin al ministrului educației și cercetării
privind aprobarea Metodologiei de organizare și
desfășurare a concursului pentru ocuparea
posturilor/catedrelor didactice declarate vacante în
unitățile de învățământ preuniversitar din județelepilot ...........................................................................

DECIZII

ALE

CURȚII

3–16

CONSTITUȚIONALE

CURTEA CONSTITUȚIONALĂ

D E C I Z I A Nr. 591
din 8 noiembrie 2005

referitoare la excepția de neconstituționalitate a dispozițiilor art. 332 alin. 3 și art. 3851 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 332 alin. 3 și ale art. 3851
alin. 2 din Codul de procedură penală, excepție ridicată de
Liliana Sime în Dosarul nr. 564/2005 al Tribunalului Bihor.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca nefondată,
arătând că textele de lege criticate nu încalcă prevederile
constituționale invocate de autoarea excepției.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.062/28.XI.2005
C U R T E A,

având în vedere actele și lucrările dosarului, reține
următoarele:
Prin Încheierea din 4 mai 2005, pronunțată în Dosarul
nr. 564/2005, Tribunalul Bihor a sesizat Curtea
Constituțională cu excepția de neconstituționalitate a
dispozițiilor art. 332 alin. 3 și art. 3851 alin. 2 din Codul de
procedură penală, excepție ridicată de Liliana Sime, prin
apărător, autoarea excepției având calitatea de inculpat în
dosarul menționat.
În motivarea excepției de neconstituționalitate se
susține că dispozițiile art. 332 alin. 3 din Codul de
procedură penală sunt neconstituționale, deoarece prevăd
posibilitatea recursului numai împotriva hotărârii prin care
instanța se desesizează, nu și împotriva încheierii prin care
instanța respinge cererea de desesizare, care nu poate fi
atacată cu recurs decât odată cu hotărârea asupra fondului
cauzei. În mod corespunzător sunt criticate și dispozițiile
art. 3851 alin. 2 din Codul de procedură penală, conform
cărora încheierile pot fi atacate cu recurs numai odată cu
sentința sau decizia recurată, cu excepția cazurilor când
legea prevede că pot fi atacate separat cu recurs. Aceste
dispoziții contravin, în opinia autoarei excepției, prevederilor
constituționale ale art. 21 alin. (1), privind accesul liber la
justiție, ale art. 24, privind garantarea dreptului la apărare,
precum și ale art. 129, referitoare la folosirea căilor de
atac împotriva hotărârilor judecătorești. De asemenea,
autoarea excepției consideră că textele de lege criticate
încalcă și prevederile art. 13 din Convenția pentru apărarea
drepturilor omului și a libertăților fundamentale și pe cele
ale art. 2 din Protocolul adițional nr. 7 la Convenție.
Tribunalul Bihor apreciază că dispozițiile art. 332
alin. 3 și ale art. 3851 alin. 2 din Codul de procedură
penală nu contravin prevederilor art. 21, 24 și 129 din
Constituție. Dimpotrivă, din conținutul art. 129 din
Constituție rezultă că reglementarea căilor de atac, a
procedurii de exercitare și de judecată în aceste căi este
dată în competența exclusivă a legiuitorului, ca unică
autoritate competentă în materie. Determinarea cazurilor în
care încheierile de ședință pot fi atacate separat și nu
odată cu sentința sau decizia aparține, de asemenea,
legiuitorului. Aceste cazuri sunt excepții de la regula
conform căreia încheierile de ședință în procesul penal pot
fi atacate numai odată cu fondul. Această regulă este
recunoscută și în Convenția pentru apărarea drepturilor
omului și a libertăților fundamentale, iar scopul ei este
acela de a asigura desfășurarea cu celeritate a procesului,
pentru ca fiecare persoană să beneficieze de acces liber
la justiție și de dreptul la un proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul arată că dispozițiile art. 332 alin. 3 și ale
art. 3851 alin. 2 din Codul de procedură penală sunt în
concordanță cu prevederile constituționale privitoare la
dreptul la apărare și la exercitarea căilor de atac împotriva
hotărârilor judecătorești. De asemenea, consideră că textele
de lege criticate nu înfrâng nici dispozițiile art. 21 din
Constituție, deoarece accesul liber la justiție nu înseamnă
accesul la toate structurile judecătorești și la toate căile de
atac prevăzute de lege. Mai arată că atât prevederile din
Convenția pentru apărarea drepturilor omului și a libertăților
fundamentale, cât și cele ale art. 2 din Protocolul adițional
nr. 7 la Convenție impun cerința existenței unei căi de
atac, dar lasă la latitudinea legislațiilor naționale
reglementarea modului de exercitare a acestei căi de atac.
În consecință, se apreciază că excepția de neconstituționalitate este neîntemeiată.
Avocatul Poporului apreciază că textele de lege
criticate sunt constituționale. În acest sens, arată că

dispozițiile art. 332 alin. 3 și ale art. 3851 alin. 2 din Codul
de procedură penală nu conțin norme contrare dreptului
părților de a se adresa justiției pentru apărarea drepturilor,
libertăților și intereselor lor legitime. Totodată apreciază că
prevederile legale criticate constituie garanții ale respectării
dreptului la apărare al părților în tot cursul procesului
penal. Cât privește critica de neconstituționalitate în raport
cu prevederile art. 129 din Constituție, consideră că
aceasta nu poate fi reținută, deoarece legiuitorul este unica
autoritate competentă să reglementeze procedura de
judecată, precum și căile de atac și condițiile exercitării
acestora, fiind atributul său exclusiv.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 332 alin. 3 și ale art. 3851 alin. 2 din Codul
de procedură penală, care au următorul conținut:
— Art. 332 alin. 3: îÎmpotriva hotărârii de desesizare se
poate face recurs de către procuror și de orice persoană ale
cărei interese au fost vătămate prin hotărâre.“
— Art. 3851 alin. 2: îÎncheierile pot fi atacate cu recurs
numai o dată cu sentința sau decizia recurată, cu excepția
cazurilor când, potrivit legii, pot fi atacate separat cu recurs.“
Autoarea excepției de neconstituționalitate susține că
prin aceste dispoziții legale sunt încălcate prevederile
constituționale ale art. 21 alin. (1), privind accesul liber la
justiție, ale art. 24, privind garantarea dreptului la apărare,
precum și ale art. 129, referitoare la folosirea căilor de
atac împotriva hotărârilor judecătorești. De asemenea,
autoarea excepției consideră că textele de lege criticate
încalcă și prevederile art. 13 din Convenția pentru apărarea
drepturilor omului și a libertăților fundamentale, referitoare
la dreptul persoanei de a se plânge unei instanțe, precum
și pe cele ale art. 2 din Protocolul adițional nr. 7 la
Convenție, privind dreptul la două grade de jurisdicție în
materie penală.
Examinând excepția de neconstituționalitate, Curtea
constată că deși criticile de neconstituționalitate se referă,
în principal, la dispozițiile art. 332 alin. 3 din Codul de
procedură penală, excepția privește în esență dispozițiile
art. 385 1 alin. 2 din același cod, care prevăd că, de
regulă, încheierile de ședință nu pot fi atacate separat cu
recurs, dar pot fi atacate odată cu sentința sau decizia
recurată. În fond, dispozițiile art. 332 alin. 3 din Codul de
procedură penală sunt criticate pentru că nu prevăd și
posibilitatea atacării cu recurs a încheierii prin care instanța
respinge cererea părții de a se dispune desesizarea și
restituirea cauzei la procuror.
Asupra excepției de neconstituționalitate a dispozițiilor
art. 3851 alin. 2 din Codul de procedură penală, Curtea
Constituțională s-a pronunțat prin Decizia nr. 121 din
1 martie 2005 (publicată în Monitorul Oficial al României,
Partea I, nr. 239 din 22 martie 2005), respingând excepția
și statuând că aceste dispoziții nu sunt contrare
prevederilor art. 21, 24 și 129 din Constituție. Curtea a
reținut că, potrivit art. 126 și 129 din Constituție, legiuitorul
este unica autoritate competentă să reglementeze căile de
atac împotriva hotărârilor judecătorești în cadrul procedurii
de judecată, precum și modul de exercitare a acestora. În
virtutea acestei competențe, legiuitorul stabilește hotărârile

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005
judecătorești împotriva cărora pot fi exercitate căile de
atac. Acest mod de reglementare a exercitării căilor de
atac împotriva încheierilor se justifică prin necesitatea de a
se asigura celeritatea procesului penal într-un termen
rezonabil, exigență recunoscută cu valoare de principiu atât
în sistemul nostru constituțional, cât și în Convenția pentru
apărarea drepturilor omului și a libertăților fundamentale,
care consacră la art. 6 paragraful 1 dreptul oricărei
persoane îla judecarea în mod echitabil, în mod public și întrun termen rezonabil a cauzei sale“.
De asemenea, Curtea a reținut că nu sunt încălcate nici
prevederile art. 21 din Constituție, deoarece legea asigură
accesul persoanelor interesate la justiție, prin reglementarea
posibilității exercitării recursului împotriva încheierilor
pronunțate de instanță, odată cu exercitarea recursului
împotriva sentinței sau a deciziei atacate. Totodată nu sunt
încălcate prevederile art. 24 din Constituție, întrucât
persoana interesată își poate formula apărări în cadrul căii
de atac prevăzute de lege, care se exercită împotriva
hotărârii prin care s-a soluționat fondul cauzei.
Soluția adoptată, ca și considerentele pe care aceasta
se întemeiază își mențin valabilitatea și în cauza de față,
întrucât nu sunt elemente noi, care să determine

3

schimbarea jurisprudenței Curții Constituționale în această
materie.
În ceea ce privește invocarea, în susținerea excepției, a
încălcării dispozițiilor art. 13 din Convenția pentru apărarea
drepturilor omului și a libertăților fundamentale, referitoare
la dreptul persoanei de a se plânge unei instanțe, se
reține că textele legale criticate nu opresc părțile interesate
de a se adresa justiției pentru apărarea drepturilor,
libertăților și intereselor lor legitime și de a beneficia de
toate garanțiile procesuale care condiționează într-o
societate democratică procesul echitabil.
În sfârșit, se constată că nu sunt încălcate nici
prevederile art. 2 din Protocolul adițional nr. 7 la Convenția
pentru apărarea drepturilor omului și a libertăților
fundamentale, deoarece acestea se referă la situațiile în
care instanța de judecată a pronunțat o hotărâre de
condamnare; or, în speță, încheierea de ședință privind
respingerea cererii părții de a se dispune desesizarea și
restituirea cauzei la procuror aparține categoriei de
încheieri date în cursul judecății, prin care instanța de
judecată soluționează chestiuni prealabile judecării fondului
cauzei.

Față de cele arătate, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 332 alin. 3 și ale art. 3851 alin. 2 din Codul de
procedură penală, excepție ridicată de Liliana Sime în Dosarul nr. 564/2005 al Tribunalului Bihor.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de organizare și desfășurare a concursului pentru ocuparea posturilor/
catedrelor didactice declarate vacante în unitățile de învățământ preuniversitar din județele-pilot
În baza prevederilor art. 141 lit. p) și ale art. 142 lit. g) din Legea învățământului nr. 84/1995, republicată, cu
modificările și completările ulterioare, și ale art. 9 alin. (1)—(3) din Legea nr. 128/1997 privind Statutul personalului
didactic, cu modificările și completările ulterioare,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Metodologia de organizare și
desfășurare a concursului pentru ocuparea posturilor/
catedrelor didactice declarate vacante în unitățile de
învățământ preuniversitar din județele-pilot, cuprinsă în
anexa care face parte integrantă din prezentul ordin.
Art. 2. — Cu data intrării în vigoare a prezentului ordin
se abrogă orice dispoziție contrară metodologiei prevăzute
la art. 1.

Art. 3. — Direcția generală managementul resurselor
umane din Ministerul Educației și Cercetării și
inspectoratele școlare vor duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Mircea Miclea
București, 9 noiembrie 2005.
Nr. 5.440.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.062/28.XI.2005
ANEXĂ

METODOLOGIE
de organizare și desfășurare a concursului pentru ocuparea posturilor/catedrelor didactice declarate vacante
în unitățile de învățământ preuniversitar din județele-pilot
CAPITOLUL I
Dispoziții generale
Art. 1. — (1) a) Constituirea posturilor/catedrelor
didactice în unitățile de învățământ preuniversitar din
județele-pilot se face cu respectarea prevederilor
Metodologiei de mișcare a personalului didactic din
învățământul preuniversitar.
b) Declararea posturilor/catedrelor didactice vacante se
face după încadrarea titularilor pe posturile/catedrele de
bază și soluționarea completărilor de normă didactică, cu
respectarea prevederilor Metodologiei de mișcare a
personalului didactic din învățământul preuniversitar.
c) Lista cuprinzând posturile/catedrele didactice declarate
vacante/rezervate se afișează la inspectoratele școlare și la
unitățile de învățământ cu cel puțin 30 de zile înaintea
declanșării acțiunilor prevăzute la art. 10 alin. (1) din Legea
nr. 128/1997 privind Statutul personalului didactic, cu
modificările și completările ulterioare.
d) Ocuparea posturilor/catedrelor didactice vacante/
rezervate din unitățile de învățământ preuniversitar în
județele-pilot prin pretransferare și transferare pentru
restrângere de activitate, prin detașare în interesul
învățământului, prin detașare la cerere și suplinire în baza
principiului continuității se face cu respectarea prevederilor
Metodologiei de mișcare a personalului didactic din
învățământul preuniversitar.
(2) În conformitate cu prevederile Legii învățământului
nr. 84/1995, republicată, cu modificările și completările
ulterioare, și ale Legii nr. 128/1997, cu modificările și
completările ulterioare, în învățământul preuniversitar de stat
posturile/catedrele didactice se ocupă prin concurs.
(3) Coordonarea metodologică a concursurilor pentru
ocuparea posturilor/catedrelor didactice declarate vacante/
rezervate în unitățile de învățământ preuniversitar din
județele-pilot este asigurată de Ministerul Educației și
Cercetării, iar organizarea și desfășurarea acestora sunt
asigurate de inspectoratele școlare, precum și de
conducerile unităților de învățământ preuniversitar din
județele-pilot, stabilite de Ministerul Educației și Cercetării,
conform art. 9 alin. (3) din Legea nr. 128/1997, cu
modificările și completările ulterioare.
(4) În baza acestor reglementări legale, în scopul
descentralizării procesului de încadrare a unităților de
învățământ cu personal didactic, în scopul consolidării
autonomiei instituționale a unităților de învățământ și al
creșterii răspunderii acestora în privința asigurării unei
educații de calitate, unitățile de învățământ preuniversitar
din județele-pilot vor organiza concursuri în vederea
ocupării posturilor/catedrelor didactice vacante/rezervate.
(5) Ocuparea posturilor/catedrelor didactice vacante în
unitățile de învățământ preuniversitar din județele-pilot se
face pe bază de concurs cu probe scrise și practice, cu
subiecte elaborate în conformitate cu programele specifice
la specialitatea postului didactic. Proba scrisă va cuprinde
subiecte mixte din specialitate și din metodica predării
specialității respective. Proba practică, constând într-o
activitate didactică la clasă/grupă, se va susține numai
pentru posturi didactice vacante, titularizabile. Candidații
care ocupă posturi didactice netitularizabile vor susține
activitate didactică la clasă în primul semestru al anului
școlar 2006—2007.

(6) Concursul pentru ocuparea posturilor/catedrelor didactice
declarate vacante/rezervate în unitățile de învățământ
preuniversitar din județele-pilot, pentru anul școlar 2006—
2007, se va organiza în perioada 11 mai — 11 august
2006. Posturile/catedrele didactice vacante/rezervate se
publică pentru toate unitățile de învățământ preuniversitar
din județele-pilot în perioada 11—13 mai 2006.
Art. 2. — (1) Posturile/catedrele didactice vacante/
rezervate vor fi publicate, cu respectarea strictă a
Centralizatorului privind disciplinele de învățământ,
domeniile și specializările, precum și probele de concurs,
valabil pentru încadrarea personalului didactic din
învățământul preuniversitar, denumit în continuare
Centralizator.
(2) a) Posturile/catedrele didactice vacante, pentru
ocuparea prin concurs, vor fi constituite numai într-o
singură unitate de învățământ.
b) În învățământul gimnazial din mediul rural se pot
constitui și catedre compuse din ore în specialitate, în cel
mult două unități de învățământ, cu respectarea
prevederilor art. 44 alin. (1) din Legea nr. 128/1997, cu
modificările și completările ulterioare.
c) În unitățile de învățământ în care se regăsesc mai
multe niveluri de învățământ (cu clase I—XII/XIII, clase V—
XII/XIII, grupuri școlare), posturile/catedrele didactice
vacante, titularizabile pentru concurs, se publică pentru
nivelul de învățământ cel mai înalt, corespunzător unității
de învățământ și postului didactic vacant.
(3) a) Posturile/catedrele didactice vacante din mediul
rural, stabilite de inspectoratul școlar pentru a fi ocupate de
absolvenții învățământului superior care au încheiat
contracte cu Ministerul Educației și Cercetării, vor fi
publicate cu mențiunea îcontract M.E.C.“.
b) Absolvenții învățământului superior care au contract
cu Ministerul Educației și Cercetării pentru mediul rural
ocupă, cu prioritate, în baza rezultatelor obținute la
concurs, posturile/catedrele didactice vacante, stabilite de
inspectoratul școlar. În cazul în care aceștia vor face alte
opțiuni (în mediul urban), sunt obligați să ramburseze bursa
acordată de Ministerul Educației și Cercetării conform
Normelor metodologice de aplicare a Hotărârii Guvernului
nr. 769/2005 privind acordarea unor burse de studii unor
studenți cu domiciliul în mediul rural, aprobate prin Ordinul
ministrului educației și cercetării nr. 4.923/2005.
c) Studenții aflați în ultimul an de studii, care au
contract cu Ministerul Educației și Cercetării pentru mediul
rural, au obligația de a se prezenta la inspectoratele
școlare din județele-pilot până la data de 17 martie 2006,
pentru a-și exprima intenția de a participa la concursul
organizat pentru ocuparea posturilor/catedrelor didactice
declarate vacante în unități de învățământ preuniversitar din
județele-pilot, conform Normelor metodologice de aplicare a
Hotărârii Guvernului nr. 769/2005 privind acordarea unor
burse de studii unor studenți cu domiciliul în mediul rural,
aprobate prin Ordinul ministrului educației și cercetării
nr. 4.923/2005.
(4) La concursul pentru ocuparea posturilor/catedrelor
didactice declarate vacante/rezervate în unitățile de
învățământ preuniversitar din județele-pilot au dreptul să
participe persoanele care îndeplinesc condițiile de studii
prevăzute de art. 7, raportate la prevederile art. 44 din
Legea nr. 128/1997, cu modificările și completările
ulterioare, și în conformitate cu Centralizatorul.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005
(5) Nu au dreptul să participe la concurs persoanele
care au fost înlăturate din învățământ printr-o hotărâre
judecătorească definitivă de condamnare penală.
(6) Candidații care au obținut la concurs minimum
media 7 (șapte) se pot titulariza în ordinea descrescătoare
a mediilor, pe posturi/catedre vacante, în limita numărului
de posturi/catedre din lista afișată pentru concurs.
(7) Cadrul didactic titular, prezent la concursul pentru
ocuparea posturilor/catedrelor didactice declarate vacante în
unitățile de învățământ preuniversitar din județele-pilot, care
nu ocupă post/catedră, își păstrează calitatea de titular în
unitatea de învățământ din care provine.
Art. 3. — (1) În cazul mediilor egale obținute la
concursul pentru ocuparea posturilor/catedrelor didactice
declarate vacante în unitățile de învățământ preuniversitar
din județele-pilot, departajarea candidaților, absolvenți cu
studii superioare, se face pe baza mediei aritmetice cu
4 zecimale, calculată prin trunchiere, dintre media anilor de
studii și media examenului de licență/examenului de stat.
Pentru absolvenții liceelor pedagogice/școlilor echivalente,
departajarea se face pe baza mediei aritmetice cu
4 zecimale, calculată prin trunchiere, dintre media anilor de
studii și media examenului de bacalaureat.
(2) Dacă egalitatea se menține, pentru candidații care
optează pe posturi care nu necesită susținerea examenului
scris la limba maternă, departajarea se face în următoarea
ordine:
a) nota la examenul scris de limbă maternă,
descrescător (pentru candidații care susțin o astfel de
probă);
b) domiciliul stabil în localitatea unde se află postul
vacant. Dacă un candidat are domiciliul stabil în localitatea
postului, atunci este avantajat. Dacă postul este într-un sat
ce aparține de o comună/oraș, candidatul din comuna/
orașul respectivă/respectiv este avantajat. Dacă postul este
într-un sat ce aparține de o comună/oraș, candidatul cu
domiciliul într-un alt sat ce aparține de acea comună/acel
oraș este avantajat. Dacă postul este într-o comună/oraș,
candidatul cu domiciliul stabil într-o localitate ce aparține de
localitatea postului este avantajat. Toate celelalte cazuri
sunt cazuri de egalitate;
c) gradul didactic: un candidat cu gradul didactic I (sau
doctorat) are prioritate față de candidații cu gradul II, față
de candidații cu definitivat și față de candidații fără grad.
Un candidat cu gradul didactic II are prioritate față de
candidații cu definitivat și față de candidații fără grad. Un
candidat cu definitivat are prioritate față de candidații fără
grad;
d) cuprinderea în cadrul programului de formare
cofinanțat de Banca Mondială îProiect pentru învățământul
rural“;
e) media examenului de bacalaureat sau licență,
descrescător;
f) soț/soție în învățământ: un candidat cu soțul/soția în
învățământ va avea prioritate față de un candidat care nu
are soțul/soția în învățământ;
g) fiu/fiică sau părinte/părinți în învățământ: un candidat
cu fiul/fiica sau cu unul dintre părinți în învățământ va
avea prioritate față de un candidat care nu are fiul/fiica
sau cel puțin unul dintre părinți în învățământ.
Art. 4. — Datele de organizare și desfășurare a
concursului sunt stabilite de conducerile unităților de
învățământ preuniversitar din județele-pilot, după
consultarea conducerii inspectoratului școlar. La data
publicării posturilor/catedrelor, inspectoratul școlar va
comunica Ministerului Educației și Cercetării (Direcția
generală managementul resurselor umane) data programată
pentru susținerea concursului. Concursul va avea loc
după cel puțin 30 de zile de la publicarea în presa locală
și centrală a posturilor/catedrelor pentru care unitățile de
învățământ preuniversitar din județele-pilot organizează
concurs.

5

CAPITOLUL II
Înscrierea candidaților și disciplinele de concurs
Art. 5. — Cererile de înscriere la concursul pentru
ocuparea posturilor/catedrelor didactice vacante/rezervate în
unitățile de învățământ preuniversitar din județele-pilot,
însoțite de copii de pe documentele solicitate, se
înregistrează la secretariatul unității de învățământ care
organizează concursul. Candidații au obligația de a
respecta cu strictețe graficul afișat. Actele de studii se
depun în copie legalizată, iar celelalte documente sunt
certificate pentru conformitate cu originalul de către un
membru al comisiei de concurs. În cererea de înscriere la
concurs candidatul va preciza disciplina de concurs și
specialitatea postului didactic pentru care optează. Comisia
de concurs împreună cu consilierul juridic al inspectoratului
școlar au obligația de a verifica legalitatea documentelor.
Art. 6. — Pentru ocuparea posturilor/catedrelor didactice
vacante/rezervate din învățământul alternativ, candidații
anexează la cererea de înscriere la concurs avizul privind
parcurgerea modulului de pedagogie specifică, eliberat de
federațiile, asociațiile, centrele care organizează alternative
educaționale în România (Waldorf, Step by Step,
Montessori, Freinet, Planul Jena, pedagogie curativă etc.).
Art. 7. — (1) Pentru ocuparea posturilor/catedrelor
didactice vacante/rezervate la disciplina religie, candidații
anexează la cererea de înscriere avizul cultului respectiv,
în baza Protocolului încheiat între Ministerul Educației și
Cercetării și Secretariatul de Stat pentru Culte.
(2) Pentru posturile/catedrele didactice vacante/rezervate
de la seminariile/liceele teologice și disciplinele teologice,
candidații anexează la cererea de înscriere avizul special
al cultului respectiv, în baza protocolului semnat cu
Ministerul Educației și Cercetării.
(3) În unitățile de învățământ în care funcționează și
clase cu profil teologic, avizul cultului respectiv se solicită
numai pentru disciplinele teologice.
Art. 8. — Pentru ocuparea posturilor didactice de
învățători vacante de la liceele cu profil pedagogic,
candidații anexează la cererea de înscriere la concurs
avizul directorului liceului pedagogic privind practica
pedagogică.
Art. 9. — Pentru ocuparea posturilor vacante/rezervate
de la cabinetele școlare și interșcolare de asistență
psihopedagogică, se pot înscrie la concurs absolvenți ai
învățământului superior cu specializarea psihologie,
sociologie, pedagogie, psihosociologie, psihopedagogie
specială, pedagogie socială, precum și absolvenți ai
învățământului superior cu specializările filozofie-istorie,
istorie-filozofie, promoțiile 1978—1989, care fac dovada că
au fost în grupele pentru psihologie, pedagogie, sociologie,
conform Centralizatorului.
Art. 10. — (1) a) Pentru ocuparea posturilor/catedrelor
didactice vacante/rezervate, se pot înscrie la concurs
absolvenți ai învățământului superior de lungă/scurtă durată,
mediu/postliceal, care au înscrise pe diplomă specializările
corespunzătoare posturilor/catedrelor respective, conform
Centralizatorului.
b) Pentru ocuparea acestor posturi/catedre, proba scrisă
se susține în specializarea/specializările postului/catedrei,
conform Centralizatorului, potrivit programelor specifice
pentru concursul național, aprobate prin Ordinul ministrului
educației și cercetării nr. 5.287/2004.
(2) Pentru ocuparea posturilor didactice vacante/
rezervate de educatoare, proba scrisă se susține la limba
și literatura română și metodica predării activităților
instructiv-educative în grădinița de copii, potrivit programei
specifice pentru concursul național, aprobată prin Ordinul
ministrului educației și cercetării nr. 5.287/2004.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.062/28.XI.2005

(3) Pentru ocuparea posturilor didactice vacante/
rezervate de învățător/institutor, proba scrisă se susține la
limba și literatura română și la metodica predării acesteia,
potrivit programei specifice concursului național, aprobată
prin Ordinul ministrului educației și cercetării
nr. 5.287/2004.
(4) Pentru ocuparea catedrelor vacante de educație
tehnologică, se pot înscrie numai absolvenți ai
învățământului superior cu specializarea educație
tehnologică. Pentru ocuparea acestor catedre, proba scrisă
se susține la disciplina educație tehnologică, potrivit
programei specifice concursului, aprobată prin Ordinul
ministrului educației și cercetării nr. 5.287/2004.
(5) a) Pentru ocuparea posturilor vacante de profesor
preparator (nevăzător) din învățământul special, se pot
înscrie numai profesori nevăzători absolvenți ai instituțiilor
de învățământ superior, care îndeplinesc condițiile
prevăzute la art. 7 alin. (1) lit. e) și alin. (2) din Legea
nr. 128/1997, cu modificările și completările ulterioare, cu
excepția personalului didactic prevăzut în prezenta
metodologie. Pentru ocuparea acestor posturi, candidații
susțin proba scrisă în specialitatea înscrisă pe diplomă,
conform Centralizatorului, potrivit programelor specifice
concursului, aprobate prin Ordinul ministrului educației și
cercetării nr. 5.287/2004.
b) Pentru ocuparea posturilor/catedrelor didactice
vacante de specialitate de la unitățile de învățământ
special pentru deficienți de vedere, se pot înscrie la
concurs și candidați nevăzători absolvenți ai învățământului
superior de lungă/scurtă durată, mediu/postliceal, care
îndeplinesc condițiile prevăzute la art. 7 alin. (2) din
Legea nr. 128/1997, cu modificările și completările
ulterioare, cu excepția personalului didactic prevăzut în
prezenta metodologie, care are înscrise pe diplomă
specializările
corespunzătoare
posturilor/catedrelor
respective, conform Centralizatorului, potrivit programelor
specifice ale concursului, aprobate prin Ordinul ministrului
educației și cercetării nr. 5.287/2004.
(6) a) Pentru ocuparea posturilor didactice vacante/
rezervate de pregătire/instruire practică și activități de
preprofesionalizare, se pot înscrie la concurs absolvenți ai
unei școli postliceale sau absolvenți ai învățământului
superior de lungă/scurtă durată în domeniu, conform
Centralizatorului.
b) Pentru ocuparea posturilor didactice vacante/rezervate
de
pregătire/instruire
practică
și
activități
de
preprofesionalizare, proba scrisă se susține la disciplina
cuprinsă în Centralizator, conform programelor specifice
pentru concursul național, pentru maiștrii-instructori,
aprobate prin Ordinul ministrului educației și cercetării
nr. 5.287/2004.
(7) Pentru ocuparea posturilor didactice vacante/
rezervate de educatoare/învățători din unitățile de
învățământ, clase sau grupe cu predare în limbile
minorităților naționale, concursul se desfășoară în două zile
consecutive și constă în susținerea următoarelor probe:
limba și literatura română (în prima zi), limba și literatura
maternă (a doua zi). Nota pentru promovare se face din
media aritmetică a celor două probe, calculată cu
3 zecimale. Notele pentru fiecare probă trebuie să fie
minimum 5 (cinci).
Art. 11. — Pentru disciplinele socioumane, deoarece nu
se pot constitui catedre dintr-o singură disciplină, profilul
acestora se stabilește în funcție de numărul dominant de
ore, conform Centralizatorului.
Art. 12. — Pentru ocuparea catedrelor, cu excepția
celor de limbă și literatură română, din unități de
învățământ și de la clasele cu predare în limbile

minorităților naționale, precum și din unitățile/clasele/grupele
cu predare parțială în limbile minorităților naționale (inclusiv
pentru limba maternă ori disciplinele predate în limba
maternă), concursul se susține în limba maternă, la
solicitarea candidatului prin fișa de înscriere la concurs.
Unitatea organizatoare asigură traducerea subiectelor în
limbile minorităților naționale.
Art. 13. — (1) Pentru ocuparea posturilor/catedrelor
didactice vacante/rezervate, candidații vor susține, înaintea
probei scrise, cu cel puțin 48 de ore, o probă practică în
profilul postului didactic solicitat.
(2) Pentru ocuparea catedrelor vacante/rezervate de
educație muzicală și a posturilor didactice de specialitate
din unitățile cu profil artistic (specializările muzică,
coregrafie și arta actorului), proba practică se desfășoară
conform anexei nr. 1.
(3) Pentru ocuparea posturilor didactice vacante/
rezervate din unitățile cu clase speciale de limbi străine cu
program intensiv și bilingv, proba practică se desfășoară
conform anexei nr. 2.
(4) Pentru ocuparea posturilor didactice vacante/
rezervate de informatică, tehnologia informației, informaticătehnologii asistate pe calculator, proba practică se
desfășoară conform anexei nr. 3.
(5) Pentru ocuparea posturilor/catedrelor vacante/
rezervate de specialitate din unitățile de învățământ cu
profil sportiv și din cluburile sportive școlare, proba practică
se desfășoară conform anexei nr. 4.
(6) Pentru ocuparea posturilor/catedrelor vacante/
rezervate de specialitate din unitățile de învățământ cu
profil de arte plastice, proba practică se desfășoară
conform anexei nr. 5.
(7) Pentru ocuparea catedrelor vacante/rezervate din
palatele și cluburile elevilor, proba practică se desfășoară
conform anexei nr. 6.
(8) Pentru ocuparea catedrelor vacante/rezervate de
instruire practică, proba practică se desfășoară în
specialitatea postului, conform anexei nr. 7.
(9) Pentru ocuparea posturilor/catedrelor didactice
vacante/rezervate, cu predare în altă limbă decât aceea în
care candidații și-au făcut studiile, candidații vor susține un
test de cunoaștere a limbii respective.
(10) La toate specialitățile, pentru ocuparea
posturilor/catedrelor didactice vacante titularizabile, candidații
vor susține o probă practică în specialitatea postului, care
constă în elaborarea unui proiect de lecție și susținerea
unei ore de curs.
(11) Cadrele didactice titulare pe posturi similare
postului vacant solicitat sunt exceptate de la susținerea
probei practice în cadrul concursului național pentru
ocuparea posturilor/catedrelor didactice declarate vacante în
învățământul preuniversitar de stat.
(12) Rezultatul probei practice sau testului se
consemnează prin îadmis“ sau îrespins“, această probă
fiind eliminatorie. Contestațiile la proba practică sau orală
nu se admit, hotărârea comisiei de concurs rămânând
definitivă.
CAPITOLUL III
Comisiile de concurs
Art. 14. — (1) Coordonarea metodologică a concursului,
conform prevederilor art. 9 alin. (3) din Legea
nr. 128/1997, cu modificările și completările ulterioare, este
asigurată de Ministerul Educației și Cercetării, iar
organizarea concursului se realizează de inspectoratul
școlar și unitatea de învățământ preuniversitar din județulpilot.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005
(2) a) Pentru pregătirea, organizarea și desfășurarea
concursului, se constituie comisia de concurs la nivelul
unităților școlare, având următoarea componență:
• președinte — directorul unității de învățământ;
• membri — 2 profesori, responsabili ai comisiilor
metodice sau profesori cu gradul didactic I sau II;
• secretar — un cadru didactic.
b) În cazul în care în unitățile de învățământ
preuniversitar din județele-pilot care organizează concurs nu
există profesori cu gradul didactic I sau II, conducerea
unității va apela la metodiștii de specialitate ai
inspectoratului școlar. Aceste situații sunt soluționate de
inspectoratul școlar.
(3) a) Proba practică se susține în fața unei comisii
alcătuite din:
• președinte — directorul unității de învățământ;
• 2 membri — inspectori de specialitate/metodiști ai
inspectoratului școlar/responsabili ai comisiilor metodice sau
profesori cu gradul didactic I sau II (profesorii din comisie
trebuie să aibă cel puțin același grad didactic cu cel al
candidatului);
• secretar — un cadru didactic.
b) Evaluarea testului pentru ocuparea posturilor didactice
cu predare în altă limbă decât aceea în care candidații
și-au făcut studiile se va face de către o comisie numită
prin decizie a inspectorului școlar general, formată din:
• președinte — un inspector de specialitate;
• 2 membri — profesori de specialitate în profilul
postului având gradul didactic I/metodiști ai inspectoratului
școlar;
• secretar — un cadru didactic.
c) Comisiile de concurs și pentru proba practică/orală
sunt numite prin decizie a inspectorului școlar general, la
propunerea conducerii unității de învățământ preuniversitar
care organizează concursul.
Art. 15. — Comisia de concurs are următoarele atribuții:
1. afișează lista posturilor didactice vacante cu cel puțin
30 de zile înaintea concursului, conform prevederilor art. 10
alin. (2) din Legea nr. 128/1997, cu modificările și
completările ulterioare;
2. înregistrează și verifică cererile și documentele
anexate necesare înscrierii;
3. stabilește și afișează graficul desfășurării probei
practice;
4. repartizează nominal candidații în sălile de concurs;
5. întocmește listele cu personalul didactic care va
asigura supravegherea candidaților, verificarea identității
acestora și sigilarea lucrărilor scrise. Numește prin tragere
la sorți, pentru fiecare sală, 2—3 supraveghetori care au
altă specialitate decât candidații din sala de concurs și
care nu au rude printre candidați (rude sau afini până la
gradul al IV-lea inclusiv). În acest sens supraveghetorii vor
depune o declarație scrisă. Unul dintre ei va fi numit
responsabil de sală;
6. asigură transcrierea sau multiplicarea subiectelor
pentru toți candidații din toate sălile de concurs, dacă este
cazul;
7. verifică exactitatea și corectitudinea transcrierii
subiectelor;
8. asigură afișarea la loc vizibil a baremului de
corectare pentru toate specialitățile la care s-a dat concurs;
9. verifică dacă numărul lucrărilor și numărul paginilor
acestora, predate de candidați supraveghetorilor de sală,
corespund înscrisurilor din borderoul de predare a lucrărilor;
10. predă, sub semnătură, comisiilor de evaluare
lucrările candidaților, însoțite de un borderou pe specialități,
menționând numărul lucrărilor și al paginilor acestora;

7

11. întocmește și afișează, pe specialități, tabelul
nominal cu rezultatele concursului, în ordinea
descrescătoare a mediilor;
12. primește contestațiile și le transmite, sub semnătură,
comisiei de rezolvare a contestațiilor;
13. după primirea rezultatelor la contestații, pe baza
rezultatelor concursului, întocmește clasificarea finală a
candidaților în funcție de postul didactic și propune
inspectoratului școlar lista pentru validarea rezultatelor;
14. răspunde din punct de vedere material și financiar
de organizarea și desfășurarea concursului.
Art. 16. — Membrii comisiei de concurs care au
asigurat multiplicarea subiectelor nu vor părăsi încăperea în
care a fost asigurată multiplicarea decât după o oră de la
începerea efectivă a probei scrise. Toți membrii comisiei de
concurs, înainte de începerea concursului, vor depune o
declarație prin care se angajează să păstreze secretul
subiectelor de concurs până la afișarea baremului de
corectare. Nerespectarea confidențialității atrage sancțiuni
administrativ-disciplinare, civile sau penale, după caz.
CAPITOLUL IV
Desfășurarea concursului
Art. 17. — (1) La solicitarea conducerilor unităților de
învățământ preuniversitar, consiliul de administrație al
inspectoratului școlar poate aproba organizarea și
desfășurarea concursului pe grupuri de unități de
învățământ.
(2) a) Lucrarea scrisă se desfășoară în ziua stabilită de
fiecare unitate de învățământ preuniversitar din județelepilot/centru care organizează concurs, începând cu
ora 10,00. Candidații vor fi prezenți în sala de concurs cel
mai devreme la ora 8,00 și cel mai târziu la ora 9,00,
înainte de a fi deschis plicul cu subiectele de concurs.
După primirea subiectelor de concurs de către candidați,
durata de redactare a lucrărilor este de 4 ore, timp ce nu
poate fi depășit.
b) Pentru redactarea lucrărilor se folosește cerneală sau
pix de culoare albastră; desenele/graficele se pot executa
și cu creionul negru.
(3) Se interzice accesul în sala de concurs al
candidaților care au asupra lor mijloace de comunicare la
distanță.
(4) În vederea desfășurării probelor scrise va fi
asigurată supravegherea fiecărei săli de către
2 supraveghetori, care verifică identitatea candidaților cu
buletinul/cartea de identitate sau pașaportul.
(5) Pe ușa fiecărei săli vor fi afișate tabele nominale cu
candidații repartizați în săli și disciplina la care susțin
concurs.
(6) Responsabilii de săli primesc, sub semnătură, de la
secretariatul comisiei tabelul nominal cu candidații
repartizați în sala respectivă, precum și colile de examen și
ciornele necesare, în funcție de numărul concurenților.
(7) Membrii comisiei de concurs, desemnați pentru
multiplicarea subiectelor, asigură numărul necesar de
exemplare care se introduc în plicuri și se vor secretiza.
(8) Președintele comisiei de concurs împreună cu
secretarul acesteia distribuie la sălile de concurs plicurile
cu subiecte, astfel încât la ora 10,00 plicurile să se poată
deschide în prezența candidaților.
(9) Din momentul deschiderii plicului cu subiecte nici un
candidat nu mai poate intra sau ieși din sală decât dacă
predă lucrarea și semnează de predare.
(10) Candidații care nu se află în sală în momentul
deschiderii plicului cu subiecte pierd dreptul de a mai
susține proba respectivă.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.062/28.XI.2005

(11) După înmânarea subiectelor candidaților, un
membru al comisiei de concurs, însoțit de un membru al
comisiei de elaborare a subiectelor, verifică dacă toți
candidații
au
primit
subiectul
corespunzător
specializării/probei de concurs.
(12) În timpul desfășurării probei responsabilul de sală
și ceilalți supraveghetori nu vor discuta între ei și nu vor
rezolva subiectele.
(13) Înscrierea numelui candidaților în afara spațiului
care se sigilează, precum și orice alte semne distinctive pe
colile-tip destinate lucrărilor scrise sau pe ciorne determină
anularea lucrărilor scrise.
(14) Candidații care în timpul desfășurării probelor de
concurs sunt surprinși copiind sau transmițând soluții cu
privire la subiecte sunt eliminați din concurs, încheindu-se
un proces-verbal în acest sens.
(15) Cadrele didactice supraveghetoare care furnizează
soluții ale subiectelor de concurs, falsifică lucrări sau au
manifestări de neglijență în îndeplinirea atribuțiilor de
supraveghetor (tolerarea unor acțiuni sau intenții de fraudă
ale candidaților, părăsirea nejustificată a sălii de concurs
etc.) vor fi sancționate administrativ, civil sau penal.
(16) Sigilarea lucrărilor scrise se efectuează de către
candidați, în prezența supraveghetorului de sală, după care
se aplică ștampila unității școlare care organizează
concursul și semnătura președintelui comisiei.
(17) După ce termină redactarea lucrărilor, candidații le
predau responsabilului de sală și semnează în borderoul
de predare a lucrărilor, menționând numărul de pagini.
Spațiile libere ale întregii lucrări se anulează cu linie frântă
în forma literei îZ“ de către un supraveghetor, în fața
candidatului.
(18) Ciornele se predau separat, odată cu lucrarea,
responsabilului de sală, fără să aibă valabilitate în
evaluarea lucrării și la eventualele contestații. Ciornele se
păstrează în arhiva unității școlare care organizează
concursul timp de un an.
(19) La ieșirea candidaților din sală, aceștia vor putea
consulta baremele de corectare la fiecare disciplină de
concurs, afișate la loc vizibil.
(20) După ieșirea candidaților din sala în care s-a
desfășurat proba, supraveghetorii de sală vor preda
comisiei lucrările candidaților, borderourile de predare a
lucrărilor, tipizatele anulate și cele nefolosite.
(21) Lucrările scrise, pe discipline de învățământ, sunt
amestecate și numerotate de la 1 la n, după caz, de către
comisia de concurs. Apoi sunt depozitate în condiții de
securitate maximă, astfel încât o singură persoană,
acționând independent, să nu poată avea acces la lucrări
până la predarea acestora cu proces-verbal comisiilor de
corectare, dar nu mai târziu de următoarea zi. Rezultatele
concursului se afișează la sediul unității de învățământ la
care s-a desfășurat concursul, cel mai târziu după 3 zile
de la susținerea acestuia.
(22) Contestațiile se depun la secretariatul comisiei de
rezolvare a contestațiilor în termen de cel mult 48 de ore
de la afișarea rezultatelor.
CAPITOLUL V
Comisia de elaborare a subiectelor, a baremelor
de evaluare și de evaluare a lucrărilor scrise
Art. 18. — (1) Comisia de elaborare a subiectelor, a
baremelor de evaluare și de evaluare a lucrărilor scrise se
constituie la nivelul unităților de învățământ, la propunerea
conducerii unității de învățământ, prin decizie a
inspectoratului școlar, având următoarea componență:

• președinte — cadru didactic universitar cu gradul
didactic cel puțin de lector sau șef de lucrări/inspector
școlar general adjunct (pentru maiștri instructori);
• membri — câte 2 profesori având cel puțin gradul
didactic I sau II pentru fiecare specialitate;
• secretar — un cadru didactic.
(2) Consiliul de administrație al unității de învățământ va
decide dacă cei 2 membri vor fi:
a) unul din învățământul universitar, cu gradul didactic
cel puțin de lector/șef de lucrări, și unul din învățământul
preuniversitar, de preferință inspector de specialitate,
metodist al inspectoratului școlar sau responsabil de
comisie metodică;
b) ambii din învățământul preuniversitar, de preferință
inspectori de specialitate, metodiști ai inspectoratului școlar
sau responsabili de comisii metodice.
(3) Subiectele și baremele de evaluare sunt elaborate
de comisia de elaborare a subiectelor, în dimineața
concursului, și se vor prezenta la ora 7,00 președintelui trei
variante sigilate din care se extrage una.
(4) Evaluarea și notarea lucrărilor scrise se desfășoară
în săli prestabilite, în care nu este permis accesul altor
persoane în afara membrilor comisiei de evaluare. Fiecare
lucrare scrisă este verificată independent, în săli separate,
de cei 2 membri ai comisiei și apreciată separat, cu note
de la 10 la 1, incluzând și punctul din oficiu, conform
baremului de corectare. Fiecare corector trece punctele
acordate pentru fiecare subiect, precum și nota finală în
borderoul de notare, după terminarea evaluării. La evaluare
nu se fac însemnări pe lucrare. Un corector nu are acces
la borderoul celuilalt.
(5) Președintele comisiei verifică borderourile și
semnalează diferențele mai mari de un punct dintre notele
acordate de cei 2 corectori. În această situație cei 2
corectori vor reverifica împreună lucrarea și vor acorda o
nouă notă care va fi înregistrată într-un alt borderou.
Acestă notă trebuie să fie cuprinsă între notele inițiale. În
caz de divergențe între corectori, lucrarea va fi recorectată
de un al treilea corector, numit de inspectorul școlar
general, la propunerea președintelui comisiei de evaluare.
Nota acestuia este definitivă și va fi semnată de cei 3
corectori.
(6) Când nu s-au semnalat diferențe mai mari de un
punct, fiecare corector își înscrie propria notă pe lucrare,
semnează în dreptul notei, iar președintele calculează
media aritmetică cu două zecimale, fără rotunjire, o trece
pe lucrare și semnează.
(7) Lucrările candidaților, împreună cu borderourile de
corectare și procesele-verbale cu mediile obținute, se vor
preda președintelui comisiei de concurs.
(8) După stabilirea mediei, președintele comisiei de
evaluare deschide lucrările în prezența corectorilor și
consemnează mediile într-un proces-verbal tip, ce cuprinde
numele candidaților, numărul lucrării și media obținută.
(9) Evaluarea lucrărilor de concurs se va realiza într-un
interval ce nu poate depăși 48 de ore de la încheierea
probei scrise.
Art. 19. — Membrii comisiilor de elaborare a subiectelor
și a baremurilor de evaluare vor declara în scris că vor
păstra secretul cu privire la subiecte. În cazul divulgării
subiectelor, vor suporta consecințele legii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005
CAPITOLUL VI
Comisia de rezolvare a contestațiilor
Art. 20. — Lucrările pentru care s-au depus contestații
în termenul prevăzut se resigilează în vederea reevaluării,
secretizându-se și nota/notele acordată/acordate la prima
evaluare.
Art. 21. — (1) Comisia de rezolvare a contestațiilor va fi
formată în întregime din alte cadre didactice decât cele din
comisia de evaluare și se constituie la nivelul inspectoratului
școlar prin decizie a inspectorului școlar general. Comisia
de rezolvare a contestațiilor este formată din:
• președinte — un cadru didactic universitar cu gradul
didactic cel puțin de lector sau șef de lucrări/inspector
școlar general (pentru maiștrii instructori);
• membri — câte 2 profesori având cel puțin gradul
didactic I sau II pentru fiecare specialitate;
• secretar — un cadru didactic.
(2) Consiliul de administrație al inspectoratului școlar va
decide dacă cei 2 membri vor fi:
a) unul din învățământul universitar, cu gradul didactic
cel puțin de lector/șef de lucrări, și unul din învățământul
preuniversitar, de preferință inspector de specialitate,
metodist al inspectoratului școlar sau responsabil de
comisie metodică;
b) ambii din învățământul preuniversitar, de preferință
inspectori de specialitate, metodiști ai inspectoratului școlar
sau responsabili de comisii metodice.
Art. 22. — (1) Recorectarea lucrărilor se face conform
instrucțiunilor prevăzute la cap. V, în termen de cel mult
48 de ore de la termenul limită de înregistrare a
contestației.
(2) În cazul în care diferența dintre nota acordată de
comisia de rezolvare a contestațiilor și nota acordată de
comisia de evaluare este de cel mult 0,5 puncte, diferență
care poate fi în plus sau în minus, rămâne definitivă nota
acordată de ultima comisie menționată.
(3) Dacă diferența dintre nota acordată de comisia de
rezolvare a contestațiilor și nota stabilită în urma evaluării
inițiale este mai mare de 0,5 puncte, nota acordată de
comisia de rezolvare a contestațiilor este definitivă. În
situația lucrărilor cu nota inițială între 9,50 și 10,00, nota
finală este cea atribuită la recorectare.
(4) Hotărârile comisiei de rezolvarea a contestațiilor sunt
definitive și se afișează cel mai târziu în termen de 3 zile
de la data limită de depunere a contestațiilor.
(5) Dacă diferența dintre media stabilită de comisia de
concurs și de comisia de rezolvare a contestațiilor este mai
mare de 1,5 puncte, inspectorul școlar general este
autorizat să decidă constituirea unei noi comisii de
recorectare, formată din alți membri decât cei din comisiile
anterioare. Rezultatul acestei ultime corectări este definitiv.
Inspectorul școlar general va dispune aplicarea măsurilor
legale asupra celor care nu și-au îndeplinit atribuțiile în
cadrul concursului.
Art. 23. — (1) Inspectoratul școlar monitorizează
concursul pentru ocuparea posturilor/catedrelor didactice
declarate vacante/rezervate în unitățile de învățământ
preuniversitar din județele-pilot. Inspectoratul școlar și
conducerile unităților de învățământ răspund integral de
buna desfășurare a concursului, potrivit Legii nr. 84/1995,
republicată, cu modificările și completările ulterioare, Legii
nr. 128/1997, cu modificările și completările ulterioare, și
prezentei metodologii.
(2) Organizarea și desfășurarea concursului pentru
ocuparea posturilor/catedrelor didactice declarate
vacante/rezervate în unitățile de învățământ preuniversitar
din județele-pilot pot fi monitorizate și de reprezentanți ai
Ministerului Educației și Cercetării, delegați în acest scop.

9

(3) La toate etapele concursului participă, cu statut de
observator, reprezentantul/reprezentanții organizației/
organizațiilor sindicale reprezentative din unitatea de
învățământ preuniversitar care organizează concursul.
Aceștia au acces la toate documentele comisiei și vor
consemna în procesul-verbal propriile observații.
CAPITOLUL VII
Repartizarea pe posturi a candidaților
Art. 24. — Imediat după soluționarea tuturor
contestațiilor, comisia de concurs afișează la unitățile de
învățământ preuniversitar listele finale, în ordinea
descrescătoare a mediilor, pentru fiecare post didactic.
Art. 25. — (1) Ordinea ocupării posturilor, pentru fiecare
unitate de învățământ preuniversitar, este următoarea:
a) ocuparea cu statut de cadru didactic titular de către
candidații care au obținut la concurs cel puțin nota/media
7 (șapte) pe posturile/catedrele titularizabile, în ordinea
descrescătoare a notelor/mediilor;
b) posturile/catedrele didactice vacante din mediul rural
titularizabile, publicate cu mențiunea îcontract M.E.C.“, se
ocupă cu prioritate de absolvenți ai învățământului superior
care au contract cu Ministerul Educației și Cercetării pentru
mediul rural;
c) în cazul notelor/mediilor egale obținute la concurs se
aplică prevederile art. 3.
(2) a) Posturile/catedrele rămase vacante devin
netitularizabile și se ocupă, împreună cu celelalte
posturi/catedre netitularizabile, prin detașare la cerere, de
către candidații titulari în învățământ care au obținut la
concurs cel puțin nota/media 5 (cinci) și care îndeplinesc
condițiile legale pentru a fi detașați la cerere, conform
art. 15 din Legea nr. 128/1997, cu modificările și
completările ulterioare, în ordinea descrescătoare a
notelor/mediilor.
b) Posturile/catedrele didactice vacante din mediul rural
netitularizabile, publicate cu mențiunea îcontract M.E.C.“, se
ocupă cu prioritate de absolvenți ai învățământului superior
care au contract cu Ministerul Educației și Cercetării pentru
mediul rural.
(3) În cazul notelor/mediilor egale are prioritate în
următoarea ordine:
a) persoana al cărei soț/soție este cadru didactic titular
în localitatea în care se solicită detașarea;
b) persoana, cadru didactic titular, care are domiciliul
sau reședința în localitatea în care se află postul/catedra
solicitat/solicitată;
c) persoana al cărei soț/soție este ales/aleasă în
Parlament, este numit/numită în Guvern sau îndeplinește
funcții de specialitate specifice în aparatul Parlamentului, al
Președinției, al Guvernului ori în Ministerul Educației și
Cercetării, este ales/aleasă de Parlament în organismele
centrale ale statului, precum și persoana al cărei soț/soție
îndeplinește funcția de prefect, subprefect, președinte și
vicepreședinte al consiliului județean, o funcție de
îndrumare și control în sistemul de învățământ, de cultură,
de tineret și sport. De asemenea, au prioritate soțul/soția
persoanei care îndeplinește funcții de conducere și de
specialitate la casa corpului didactic, precum și soțul/soția
cadrelor didactice numite în funcții de conducere sau de
specialitate la comisiile și agențiile din subordinea
Președinției, a Parlamentului sau a Guvernului, al/a liderilor
sindicatelor din învățământ, care au drept de rezervare de
catedră, și al/a cadrelor active ale Ministerului Apărării
Naționale, ale Ministerului Administrației și Internelor, ale
Serviciului Român de Informații și altor servicii speciale la
nivel național, mutate, la ordin, în altă localitate.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.062/28.XI.2005

(4) Dacă după aplicarea criteriilor prevăzute la alin. (3)
se menține egalitatea, departajarea se face luându-se în
considerare, în ordinea următoarelor criterii:
a) media de departajare, calculată cu 4 zecimale;
b) nota la examenul scris de limbă maternă (pentru
candidații care au susținut o astfel de probă);
c) apropierea de domiciliu;
d) gradul didactic;
e) media la examenul pentru obținerea gradului didactic;
f) cuprinderea în programul de formare cofinanțat de
Banca Mondială îProiect pentru învățământul rural“;
g) media la examenul de bacalaureat/absolvire/licență
(stat);
h) vechimea în învățământ.
(5) a) Posturile/catedrele rămase vacante/rezervate se
ocupă prin suplinire de către candidații care nu sunt titulari
în învățământ și care au obținut la concurs cel puțin
nota/media 5 (cinci), în ordinea descrescătoare a
notelor/mediilor.
b) Posturile/catedrele didactice vacante din mediul rural,
netitularizabile, publicate cu mențiunea îcontract M.E.C.“, se
ocupă cu prioritate de absolvenți ai învățământului superior
care au contract cu Ministerul Educației și Cercetării pentru
mediul rural.
c) La medii egale departajarea se face luându-se în
considerare, în ordine: apropierea de domiciliu, media de
departajare (calculată cu 4 zecimale), nota la examenul
scris de limbă maternă (pentru candidații care au susținut
o astfel de probă), gradul didactic, media la examenul
pentru obținerea gradului didactic, media la examenul de
bacalaureat/absolvire/licență (stat), vechimea în învățământ.
Art. 26. — (1) Comisia de organizare și desfășurare a
concursului va transmite la inspectoratul școlar lista
posturilor/catedrelor didactice rămase vacante/rezervate,
lista candidaților nerepartizați, precum și lista candidaților
repartizați conform modelului prevăzut în anexa nr. 8.
(2)
Posturile/catedrele
netitularizabile
rămase
vacante/rezervate după operațiunile prevăzute la art. 25 se
repartizează în ședință publică organizată de inspectoratul
școlar.
(3) Candidații rămași nerepartizați vor fi ierarhizați într-o
listă unică în ordinea descrescătoare a notelor/mediilor
obținute la unul dintre concursurile organizate de unitățile
de învățământ preuniversitar din județele-pilot. Pentru
candidații care au participat la concurs în mai multe unități
de învățământ preuniversitar din județele-pilot se alege
nota/media cea mai mare.
Art. 27. — Validarea concursurilor pentru ocuparea
posturilor didactice din unitățile de învățământ preuniversitar
din județele-pilot se face prin decizie a inspectorului școlar
general.
Art. 28. — (1) Angajarea pe post/catedră se face de
către directorul unității de învățământ, pe baza deciziei de
repartizare semnate de inspectorul școlar general, cu data
de 1 septembrie 2006.
(2) Încadrarea personalului didactic în cumul/plata cu
ora și a suplinitorilor fără studii corespunzătoare în unitățile
de învățământ preuniversitar din județele-pilot se face în
conformitate cu prevederile Metodologiei de mișcare a
personalului didactic din învățământul preuniversitar.
CAPITOLUL VIII
Dispoziții finale
Art. 29. — (1) Cheltuielile pentru organizarea și
desfășurarea concursului pentru ocuparea posturilor/

catedrelor în unitățile de învățământ preuniversitar din
județele-pilot, precum și plata cadrelor didactice care fac
parte din comisiile de concurs pentru ocuparea
posturilor/catedrelor în unitățile de învățământ preuniversitar
din județele-pilot se suportă de Ministerul Educației și
Cercetării prin inspectoratele școlare.
(2) Normarea activității și salarizarea membrilor
comisiilor de concurs se fac în conformitate cu precizările
aprobate prin ordin al ministrului educației și cercetării.
Art. 30. — La organizarea/desfășurarea concursului nu
pot participa persoanele care concurează sau care au în
rândul candidaților rude ori afini până la gradul al IV-lea
inclusiv.
Art. 31. — Lucrările de concurs și borderourile de
corectare se păstrează în arhiva unităților organizatoare
timp de un an, iar celelalte documente, conform
normativelor în vigoare.
Art. 32. — Unitățile de învățământ preuniversitar din
județele-pilot, care organizează concursul, vor înainta
inspectoratelor școlare tabele nominale cu cadrele didactice
prezentate la concurs, cu rezultatele concursului și dosarele
candidaților admiși, în termen de 5 zile de la finalizarea
acestuia.
Art. 33. — Pentru fiecare cadru didactic care în urma
concursului ocupă postul/catedra vacant/vacantă,
conducerea unității de învățământ preuniversitar din județulpilot va menționa, în tabelul care se înaintează la
inspectoratul școlar, situația încadrării candidatului.
Art. 34. — (1) Președinții comisiilor de concurs, de
elaborare a subiectelor, a baremelor de corectare, de
evaluare a lucrărilor și de rezolvare a contestațiilor poartă
răspunderea principală pentru corectitudinea desfășurării
concursului, conform atribuțiilor specifice.
(2) Concursul pentru ocuparea posturilor/catedrelor
didactice declarate vacante/rezervate în unitățile de
învățământ preuniversitar din județele-pilot se desfășoară
conform graficului prevăzut în anexa nr. 9.
Art. 35. — Președintele comisiei de concurs și al
comisiei de rezolvare a contestațiilor sunt direct
răspunzători de respectarea prezentelor precizări și de
corectitudinea desfășurării concursului pentru ocuparea
posturilor/catedrelor didactice de către candidații cu studii
corespunzătoare, precum și de transmiterea la
inspectoratele școlare a documentelor prevăzute la art. 32.
Art. 36. — Anexele nr. 1—9*) fac parte integrantă din
prezenta metodologie.
Art. 37. — Nerespectarea prevederilor Legii nr. 84/1995,
republicată, cu modificările și completările ulterioare, ale
Legii nr. 128/1997, cu modificările și completările ulterioare,
și ale prezentei metodologii atrage răspunderea disciplinară,
conform Legii nr. 128/1997, cu modificările și completările
ulterioare, civilă, potrivit dispozițiilor Codului civil, sau
penală, conform dispozițiilor Codului penal, în funcție de
gravitatea faptei.
Art. 38. — La data intrării în vigoare a prezentei
metodologii se abrogă Metodologia de organizare și
desfășurare a concursului pentru ocuparea posturilor/
catedrelor didactice vacante din unitățile de învățământ
preuniversitar din județele-pilot, aprobată prin Ordinul
ministrului educației și cercetării nr. 5.262/2004, publicat în
Monitorul Oficial al României, Partea I, nr. 230 din
18 martie 2005.

*) Anexele nr. 1—9 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005

11
ANEXA Nr. 1
la metodologie

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.062/28.XI.2005

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 1.062/28.XI.2005

ANEXA Nr. 2
la metodologie

ANEXA Nr. 3
la metodologie

N O T Ă:
1) Unitățile de învățământ și numărul acestora, unde candidații vor susține proba practică, vor fi stabilite de
inspectoratele școlare județene/al municipiului București.
2) Prevederile prezentei anexe, parte integrantă din metodologia de concurs, sunt valabile și pentru candidații
care vor opta pentru un post/catedră vacant/ă din palate și cluburi ale elevilor.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.062/28.XI.2005
ANEXA Nr. 4
la metodologie

ANEXA Nr. 5
la metodologie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.062/28.XI.2005

15
ANEXA Nr. 6
la metodologie

ANEXA Nr. 7
la metodologie

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.062/28.XI.2005
ANEXA Nr. 8
la metodologie

ANEXA Nr. 9
la metodologie

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.062/28.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064744]
ISSN 1453—4495

PDF compression, OCR, web-optimization with CVISION's PdfCompressor

