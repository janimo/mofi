PARTEA

Anul 173 (XVII) — Nr. 74

I

LEGI, DECRETE, HOTĂRÂRI ȘI ALTE ACTE

Vineri, 21 ianuarie 2005

SUMAR
Nr.

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 536 din 7 decembrie 2004 referitoare la
excepția de neconstituționalitate a dispozițiilor
art. 31 alin. (1) din Legea nr. 137/2002 privind
unele măsuri pentru accelerarea privatizării ...........
Decizia nr. 537 din 7 decembrie 2004 referitoare la
excepția de neconstituționalitate a dispozițiilor
art. 12 din Ordonanța Guvernului nr. 2/2001
privind regimul juridic al contravențiilor ...................

3.

— Ordin al directorului general al Oficiului
Registrului Național al Informațiilor Secrete de Stat
pentru aprobarea Ghidului INFOSEC privind
analiza naturii și proporțiilor amenințărilor și
vulnerabilităților la adresa sistemelor informatice și
de comunicații (SIC) — DS 4 .................................

14

4.

— Ordin al directorului general al Oficiului
Registrului Național al Informațiilor Secrete de Stat
pentru aprobarea Ghidului general de securitate a
sistemelor informatice și de comunicații — DS 5.....

15

— Ordin al ministrului administrației și internelor
pentru nominalizarea structurilor proprii prin care
Ministerul Administrației și Internelor poate să
vândă locuințe de serviciu, precum și a celor
abilitate să soluționeze contestațiile la deciziile
asupra cererilor de cumpărare ...............................

15–16

1–3

3–4

HOTĂRÂRI ALE GUVERNULUI ROMÂNIEI
1.973/2004. — Hotărâre pentru modificarea și
completarea Hotărârii Guvernului nr. 970/2002
privind atestarea domeniului public al județului
Bihor, precum și al municipiilor, orașelor și
comunelor din județul Bihor .....................................

DECIZII

ALE

478.

5–14

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 536
din 7 decembrie 2004

referitoare la excepția de neconstituționalitate a dispozițiilor art. 31 alin. (1) din Legea nr. 137/2002
privind unele măsuri pentru accelerarea privatizării
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Ion Tiucă
Benke Károly

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 alin. (1) din Legea nr. 137/2002
privind unele măsuri pentru accelerarea privatizării, excepție
ridicată de Cornel Cocan, Maria Cocan, Adrian Mihai,
Flaviu Mircea Moldovan, Petrișor Vasile Sfărășan și

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 74/21.I.2005

Ana Bob în Dosarul nr. 3.348/2004 al Tribunalului Cluj —
Secția comercială și de contencios administrativ.
La apelul nominal răspunde Autoritatea pentru
Valorificarea Activelor Statului, prin consilier juridic, lipsind
celelalte părți, față de care procedura de citare a fost legal
îndeplinită.
Cauza fiind în stare de judecată, reprezentantul părții
prezente arată că posibilitatea instituției publice implicate
de a solicita consiliului de administrație sau administratorilor
societății convocarea adunării generale a acționarilor,
adunare în care se va putea adopta orice hotărâre în ceea
ce privește fuziunea, divizarea sau lichidarea societății, nu
impietează nici asupra libertății comerțului, nici asupra
protecției concurenței loiale și nici asupra valorificării
plenare a factorilor de producție. Prin urmare, se solicită
respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstitutițonalitate, arătând că
prevederile criticate nu contravin textului constituțional al
art. 135 alin. (2) lit. a).
C U R T E A,

având în vedere actele și lucrările dosarului, constată
următoarele:
Prin Încheierea din 1 iunie 2004, pronunțată în Dosarul
nr. 3.348/2004, Tribunalul Cluj — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 31 din
Legea nr. 137/2002 privind unele măsuri pentru accelerarea
privatizării, excepție ridicată de Cornel Cocan, Maria Cocan,
Adrian Mihai, Flaviu Mircea Moldovan, Petrișor Vasile
Sfărășan și Ana Bob. Excepția de neconstituționalitate a fost
ridicată într-un litigiu având ca obiect anularea unei hotărâri
a adunării generale a acționarilor.
În motivarea excepției autorul acesteia susține că
prevederile art. 31 din Legea nr. 137/2002 privind unele
măsuri pentru accelerarea privatizării contravin textului
constituțional al art. 135 alin. (2) lit. a). Se arată că,
îindiferent de situația în care o societate comercială are sau
nu posibilitatea reală de a se redresa pe baza unui proiect
de reorganizare“, dispoziția legală criticată instituie în
favoarea instituției publice implicate, prin posibilitatea
acesteia de a cere măsura lichidării societății, îun drept
discreționar în raport cu ceilalți acționari, fiind astfel posibil
ca voința societății să se supună în mod discreționar unuia
dintre acționari“. Totodată, se susține că îar putea fi luate
în considerare și alte soluții referitoare la redresarea
societății comerciale, cum ar fi, de exemplu, privatizarea
individuală sau reorganizarea acesteia“, iar soluția lichidării
unei societăți comerciale la inițiativa instituției publice
implicate îa fost prevăzută de abia în capitolul VI, fiind
foarte clară intenția legiuitorului în sensul prevederii acestei
măsuri, ca o soluție finală în situația în care procedurile
prevăzute în capitolele anterioare nu au dat rezultate“. Se
mai apreciază că, dacă nu s-ar da posibilitatea adoptării de
către instituția publică implicată a îunor măsuri discreționare,
contrare intereselor societății pe acțiuni, aceasta ar fi
obligată să procedeze la adoptarea unor măsuri de
redresare reală a societății și, doar în situația în care
aceste măsuri de redresare nu ar da rezultate, s-ar putea
proceda la lichidarea voluntară a societății pe acțiuni“.
Tribunalul Cluj — Secția comercială și de contencios
administrativ nu și-a exprimat opinia în legătură cu
excepția de neconstituționalitate ridicată, încălcând astfel
dispozițiile art. 29 alin. (4) din Legea nr. 47/1992.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată.

În argumentarea acestui punct de vedere, Guvernul
arată că îinstituția publică implicată, ca reprezentant al
statului în calitatea acestuia de acționar, poate solicita, în
condițiile legii, ca adunarea generală să decidă, în raport
cu situația de fapt existentă în societatea comercială
supusă privatizării, asupra fuziunii, divizării ori dizolvării și
lichidării, după caz, și nu este obligată să solicite numai
dizolvarea sau lichidarea societăților cu capital majoritar de
stat, indiferent de situația acestora“.
De asemenea, potrivit punctului de vedere exprimat,
îcriticile de neconstituționalitate [...] se întemeiază pe
interpretarea eronată a textelor criticate“ și nesocotesc
celelalte prevederi ale Legii nr. 137/2002, precum și
reglementările cuprinse în Normele metodologice de
aplicare a Ordonanței de urgență a Guvernului nr. 88/1997
privind privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, aprobate prin
Hotărârea Guvernului nr. 577/2002, care la art. 167 prevăd
că îInstituția publică implicată poate decide încetarea
procedurii de lichidare voluntară în situația în care se
înregistrează o scrisoare de intenție prin care se solicită
cumpărarea pachetului majoritar de acțiuni“.
Avocatul Poporului consideră că excepția de
neconstituționalitate ridicată este neîntemeiată. Se susține
că îdin sesizarea pe care instanța de judecată a înaintat-o
Curții Constituționale nu rezultă textele constituționale
presupuse a fi încălcate de art. 31 din Legea nr. 137/2002“.
Se apreciază că, îavând în vedere dispozițiile imperative ale
art. 12 alin. (2) din Legea nr. 47/1992 privind organizarea și
funcționarea Curții Constituționale, modificată și completată,
[...] numai Curtea Constituțională poate decide cadrul
constituțional în care urmează să fie examinată excepția de
neconstituționalitate“. În concluzie, Avocatul Poporului
consideră totuși că dispozițiile criticate nu contravin nici unui
text din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulată de autorul acesteia, îl constituie dispozițiile
art. 31 din Legea nr. 137/2002 privind unele măsuri pentru
accelerarea privatizării, publicată în Monitorul Oficial al
României, Partea I, nr. 215 din 28 martie 2002, cu
modificările și completările ulterioare. În realitate, astfel cum
rezultă din întreaga motivare a excepției de neconstituționalitate, critica vizează numai dispozițiile alin. (1) al
art. 31 din Legea nr. 137/2002, acestea având următorul
cuprins:
— Art. 31 alin. (1): îInstituția publică implicată va solicita
consiliului de administrație sau administratorilor convocarea
adunării generale a acționarilor din societățile comerciale cu
capital majoritar de stat, care se va întruni în termen de 5 zile
de la data solicitării pentru a decide asupra fuziunii, divizării ori
dizolvării și lichidării.“
Textul constituțional invocat în susținerea excepției este
art. 135 alin. (2) lit. a), care are următorul cuprins:
— Art. 135 alin. (2) lit. a): î(2) Statul trebuie să asigure:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție; [...]“.
În esență, autorul excepției apreciază că lichidarea unei
societăți comerciale cu capital majoritar de stat din inițiativa
instituției publice implicate, fără ca textul legal să pună la
dispoziția acesteia și alte soluții cu privire la redresarea
societății în cauză, astfel cum prevede dreptul comun în
materie, este de natură a încălca prevederile art. 135
alin. (2) lit. a) din Constituție. De asemenea, se mai
susține că, în aceste condiții, instituția publică implicată are
îun drept discreționar în raport cu ceilalți acționari“.
Examinând excepția de neconstituționalitate ridicată,
Curtea observă că Legea nr. 137/2002 instituie o
procedură specială în materia dizolvării și lichidării
voluntare a societăților comerciale cu capital majoritar de
stat, iar textul criticat prin excepția de neconstituționalitate
prevede doar posibilitatea instituției publice implicate, care
reprezintă statul, ca acționar majoritar, să ceară consiliului

3

de administrație sau administratorilor convocarea adunării
generale a acționarilor, urmând ca aceasta să decidă
asupra fuziunii, divizării ori dizolvării și lichidării. În
consecință, nu este cu nimic afectată autonomia de decizie
a organelor de conducere ale societății comerciale în
cauză, acestea având deplină putere să hotărască cu
privire la cererea instituției publice implicate.
Curtea constată că dispoziția criticată nu contravine
textului constituțional al art. 135 alin. (2) lit. a), întrucât, în
cauză, nu se pune problema încălcării obligației statului de
a asigura libertatea comerțului, a protecției concurenței ori
a creării cadrului favorabil pentru valorificarea tuturor
factorilor de producție, ci aceea a drepturilor pe care le are
acționarul majoritar de a cere convocarea adunării generale
a acționarilor pentru luarea măsurii care se impune în
raport cu situația concretă a societății comerciale, ceea ce
este absolut firesc, chiar și în lumina dispozițiilor Legii
nr. 31/1990 privind societățile comerciale, care reprezintă
reglementarea generală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. (1) din Legea nr. 137/2002 privind unele
măsuri pentru accelerarea privatizării, excepție ridicată de Cornel Cocan, Maria Cocan, Adrian Mihai, Flaviu Mircea
Moldovan, Petrișor Vasile Sfărășan și Ana Bob în Dosarul nr. 3.348/2004 al Tribunalului Cluj — Secția comercială și de
contencios administrativ.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 537
din 7 decembrie 2004

referitoare la excepția de neconstituționalitate a dispozițiilor art. 12
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 12 din Ordonanța Guvernului nr. 2/2001
privind regimul juridic al contravențiilor, excepție ridicată de
Garda Financiară Maramureș în Dosarul nr. 2.423/2004 al
Tribunalului Maramureș — Secția comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
prevederile legale criticate sunt în concordanță cu
dispozițiile art. 15 alin. (2) din Constituție.

C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2004, pronunțată în Dosarul
nr. 2.423/2004, Tribunalul Maramureș — Secția comercială
a sesizat Curtea Constituțională cu excepția de
neconstituționalitate a dispozițiilor art. 12 din Ordonanța
Guvernului nr. 2/2001 privind regimul juridic al
contravențiilor, excepție ridicată de Garda Financiară
Maramureș într-un litigiu având ca obiect judecarea
recursului împotriva unei sentințe prin care a fost
soluționată plângerea împotriva procesului-verbal de
constatare și sancționare a unei contravenții.
În motivarea excepției autorul acesteia susține că
prevederile art. 12 din Ordonanța Guvernului nr. 2/2001
privind regimul juridic al contravențiilor contravin textului
constituțional al art. 15, întrucât textul criticat înu conține
nici o dispoziție cu privire la executarea sancțiunii aplicate
o dată cu constatarea contravenției“, ceea ce înseamnă că
îo dată aplicată sancțiunea, înainte de apariția Constituției,
modificată, aceasta trebuie executată nemaiexistând temei
legal pentru anularea acesteia, chiar dacă o lege nouă nu
mai sancționează fapta“.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 74/21.I.2005

Tribunalul Maramureș — Secția comercială consideră
că excepția de neconstituționalitate ridicată este întemeiată,
îîn măsura în care sintagma «nu se mai sancționează» nu
include și executarea sancțiunii și se limitează numai la
aplicarea ei“. Se arată că dispozițiile legale în vigoare
înainte de adoptarea Ordonanței Guvernului nr. 2/2001
îerau mai complete decât cele actuale“, prevăzând că
îsancțiunea aplicată și neexecutată până la această dată
nu se mai execută“, iar cum textul art. 12 din Ordonanța
Guvernului nr. 2/2001 nu conține prevederi asemănătoare
contravine principiului consacrat de art. 15 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată. În acest sens, se arată că
prevederile criticate îinstituie, în materia faptelor ce constituie
contravenții, o soluție similară celei existente în dreptul penal
cu privire la aplicarea retroactivă a legii penale mai
favorabile“. Totodată, se apreciază că textul constituțional al
art. 15 nu este încălcat atât timp cât dispozițiile criticate îfac
referire la nesancționarea faptelor ce nu mai sunt calificate
drept contravenții, fără a se face distincție dacă această
nesancționare privește aplicarea sau executarea sancțiunii“.
În punctul de vedere comunicat, Guvernul mai arată că
în condițiile în care dispozițiile criticate înu conțin dispoziții
exprese cu privire la sancțiunea aplicată, dar rămasă
neexecutată, poate fi apreciază ca o lacună a legii, iar
analizarea și eventuala completare a dispozițiilor legale în
cauză revin legiuitorului“.
Avocatul Poporului consideră că excepția de
neconstituționalitate ridicată este neîntemeiată. Se arată că
îtextul criticat instituie o soluție similară celei existente în
dreptul penal cu privire la aplicarea retroactivă a legii
penale mai favorabile“, ceea ce este în deplină
concordanță cu prevederile art. 15 alin. (2) din Constituție.
Se apreciază că susținerea conform căreia textul în cauză
nu cuprinde nici o prevedere referitoare la sancțiunea
aplicată, dar rămasă neexecutată, în condițiile în care,
ulterior, fapta pentru care s-a aplicat sancțiunea respectivă
nu mai este considerată contravenție, îreprezintă o
problemă de interpretare și de aplicare a legii de către
instanțele de judecată“. În acest sens se invocă și Decizia
Curții Constituționale nr. 245 din 17 septembrie 2002.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art.12 din Ordonanța Guvernului nr. 2/2001
privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie
2001, aprobată cu modificări prin Legea nr. 180/2002,
publicată în Monitorul Oficial al României, Patea I, nr. 268
din 22 aprilie 2002, cu modificările și completările ulterioare.
Dispozițiile criticate ca fiind neconstituționale au
următorul cuprins:
— Art. 12: î(1) Dacă printr-un act normativ fapta nu mai
este considerată contravenție, ea nu se mai sancționează,
chiar dacă a fost săvârșită înainte de data intrării în vigoare a
noului act normativ.
(2) Dacă sancțiunea prevăzută în noul act normativ este
mai ușoară se va aplica aceasta. În cazul în care noul act
normativ prevede o sancțiune mai gravă, contravenția
săvârșită anterior va fi sancționată conform dispozițiilor actului
normativ în vigoare la data săvârșirii acesteia.“
Textul constituțional invocat în susținerea excepției este
art. 15. În realitate, astfel cum rezultă din motivarea
excepției, autorul acesteia se referă exclusiv la principiul
neretroactivității legii, consacrat de art. 15 alin. (2) din
Constituție, care are următorul cuprins:
î(2) Legea dispune numai pentru viitor, cu excepția legii
penale sau contravenționale mai favorabile.“
Examinând excepția de neconstituționalitate ridicată,
Curtea reține că, în esență, autorul acesteia apreciază că
dispozițiile criticate încalcă principiul legii contravenționale
mai favorabile, consacrat de art. 15 din Constituție, întrucât
nu conțin nici o dispoziție cu privire la executarea sancțiunii
aplicate o dată cu constatarea contravenției în condițiile în
care, ulterior, fapta pentru care s-a aplicat sancțiunea nu
mai este considerată contravenție.
Curtea constată că între dispoziția legală criticată și
textul constituțional invocat nu există incompatibilitate. În
realitate, autorul excepției nu ridică o problemă de
constituționalitate, ci o problemă de aplicare a legii, de
competența instanței de judecată, eventual, de completare
a acesteia, ceea ce excedează competenței Curții
Constituționale, întrucât, potrivit dispozițiilor art. 2 alin. (3)
din Legea nr. 47/1992 privind organizarea și funcționarea
Curții Constituționale, îCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile
supuse controlului“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 din Ordonanța Guvernului nr. 2/2001 privind
regimul juridic al contravențiilor, excepție ridicată de Garda Financiară Maramureș în Dosarul nr. 2.423/2004 al Tribunalului
Maramureș — Secția comercială.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

H O T Ă R Â R E*)
pentru modificarea și completarea Hotărârii Guvernului nr. 970/2002
privind atestarea domeniului public al județului Bihor, precum și al municipiilor,
orașelor și comunelor din județul Bihor

*) Hotărârea Guvernului nr. 1.973/2004 este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 74/21.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 74/21.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 74/21.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 74/21.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/21.I.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 74/21.I.2005

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.973.
*) Anexele nr. 1—34 se publică ulterior în Monitorul Oficial al României, Partea I, nr. 74 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

GUVERNUL ROMÂNIEI
OFICIUL REGISTRULUI NAȚIONAL
AL INFORMAȚIILOR SECRETE DE STAT

ORDIN
pentru aprobarea Ghidului INFOSEC privind analiza naturii și proporțiilor amenințărilor
și vulnerabilităților la adresa sistemelor informatice și de comunicații (SIC) — DS 4
În temeiul prevederilor art. 1 alin. (4) lit. b) și ale art. 3 alin. (6) din Ordonanța de urgență a Guvernului
nr. 153/2002 privind organizarea și funcționarea Oficiului Registrului Național al Informațiilor Secrete de Stat, aprobată
prin Legea nr. 101/2003,
directorul general al Oficiului Registrului Național al Informațiilor Secrete de Stat emite prezentul ordin.
Art. 1. — Se aprobă Ghidul INFOSEC privind analiza
naturii și proporțiilor amenințărilor și vulnerabilităților la
adresa sistemelor informatice și de comunicații (SIC) —
DS 4, prevăzut în anexa*) care face parte integrantă din
prezentul ordin.
Art. 2. — Ghidul prevăzut la art. 1 este elaborat în
conformitate cu cerințele politicii de securitate naționale și
NATO de protecție a informațiilor clasificate și constituie un
îndrumar pentru autoritățile operaționale ale sistemelor

informatice și de comunicații (AOSIC) și administratorii de
securitate ai sistemelor informatice și de comunicații.
Art. 3. — Conținutul ghidului prevăzut la art. 1 va fi
revizuit periodic în vederea armonizării normelor naționale
cu reglementările NATO referitoare la domeniul INFOSEC.
Art. 4. — Oficiul Registrului Național al Informațiilor
Secrete de Stat urmărește ducerea la îndeplinire a
prevederilor prezentului ordin.

Directorul general al Oficiului Registrului Național al Informațiilor Secrete de Stat,
Marius Petrescu,
secretar de stat

București, 5 ianuarie 2005.
Nr. 3.

*) Anexa se comunică unităților și instituțiilor de drept public și privat îndreptățite.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 74/21.I.2005
GUVERNUL ROMÂNIEI
OFICIUL REGISTRULUI NAȚIONAL AL INFORMAȚIILOR SECRETE DE STAT

ORDIN
pentru aprobarea Ghidului general de securitate a sistemelor informatice și de comunicații — DS 5
În temeiul prevederilor art. 1 alin. (4) lit. b) și ale art. 3 alin. (6) din Ordonanța de urgență a Guvernului
nr. 153/2002 privind organizarea și funcționarea Oficiului Registrului Național al Informațiilor Secrete de Stat, aprobată prin
Legea nr. 101/2003,
directorul general al Oficiului Registrului Național al Informațiilor Secrete de Stat emite prezentul ordin.
Art. 1. — Se aprobă Ghidul general de securitate a
sistemelor informatice și de comunicații — DS 5, prevăzut
în anexa*) care face parte integrantă din prezentul ordin.
Art. 2. — Ghidul prevăzut la art. 1 a fost elaborat
pentru consilierea și sprijinirea autorităților operaționale ale
sistemelor informatice și de comunicații (AOSIC), în
vederea implementării cerințelor de protecție a informațiilor
clasificate, în limitele prevederilor legislației naționale.

Art. 3. — Conținutul ghidului prevăzut la art. 1 va fi
revizuit periodic, în vederea armonizării legislației naționale
cu reglementările NATO referitoare la domeniul INFOSEC.
Art. 4. — Oficiul Registrului Național al Informațiilor
Secrete de Stat urmărește ducerea la îndeplinire a
prevederilor prezentului ordin.

Directorul general al Oficiului Registrului Național al Informațiilor Secrete de Stat,
Marius Petrescu,
secretar de stat
București, 5 ianuarie 2005.
Nr. 4.
*) Anexa se comunică unităților și instituțiilor de drept public și privat îndreptățite.

MINISTERUL ADMINISTRAȚIEI ȘI INTERNELOR

ORDIN
pentru nominalizarea structurilor proprii prin care Ministerul Administrației și Internelor
poate să vândă locuințe de serviciu, precum și a celor abilitate să soluționeze contestațiile
la deciziile asupra cererilor de cumpărare
Având în vedere dispozițiile art. 3 alin. (3) din Legea nr. 562/2004 privind autorizarea instituțiilor publice din
sistemul de apărare, ordine publică și securitate națională de a vinde personalului propriu unele locuințe de serviciu pe
care acestea le au în administrare, precum și ale art. 1 alin. (2) și ale art. 6 alin. (2) din Normele metodologice privind
vânzarea unor locuințe de serviciu aflate în administrarea Ministerului Administrației și Internelor, aprobate prin Hotărârea
Guvernului nr. 2.333/2004,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările
ulterioare,
ministrul administrației și internelor emite următorul ordin:
Art. 1. — Vânzarea locuinței de serviciu se realizează
prin unitatea de administrare în evidența căreia aceasta
este înregistrată, respectiv:
a) inspectoratul județean de poliție;
b) inspectoratul județean de poliție de frontieră;
c) comandamentul județean de jandarmi;
d) inspectoratul județean pentru situații de urgență;
e) Direcția economico-administrativă a Ministerului
Administrației și Internelor.
Art. 2. — Structurile ierarhic superioare unităților de
administrare prevăzute la art. 1, competente pentru

soluționarea contestațiilor depuse potrivit art. 6 din
Normele metodologice privind vânzarea unor locuințe
de serviciu aflate în administrarea Ministerului Administrației
și

Internelor,

aprobate

prin

Hotărârea

Guvernului

nr. 2.333/2004, sunt:
a) Inspectoratul General al Poliției Române, pentru
inspectoratele județene de poliție;
b) Inspectoratul General al Poliției de Frontieră, pentru
inspectoratele județene de poliție de frontieră;

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 74/21.I.2005

c) Comandamentul Național al Jandarmeriei, pentru
comandamentele județene de jandarmi;
d) Inspectoratul General pentru Situații de Urgență,
pentru inspectoratele județene pentru situații de urgență;

e) Direcția management logistic, pentru Direcția
economico-administrativă a Ministerului Administrației și
Internelor.
Art. 3. — Prezentul ordin se publică în Monitorul Oficial
al României, Partea I.

Ministrul administrației și internelor,
Vasile Blaga

București, 10 ianuarie 2005.
Nr. 478.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 74/21.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

