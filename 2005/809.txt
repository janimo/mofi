Anul 173 (XVII) — Nr. 809

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 septembrie 2005

SUMAR

Nr.

882.

883.

120.

121.

958.

Pagina
DECRETE
— Decret pentru supunerea spre aprobare
Parlamentului a aderării României la Convenția
privind statutul apatrizilor, adoptată la New York la
28 septembrie 1954 ................................................
— Decret pentru supunerea spre ratificare
Parlamentului a Acordului anual de finanțare 2004
dintre România și Comisia Comunităților Europene
cu privire la Programul special de aderare pentru
agricultură și dezvoltare rurală în România,
semnat la Bruxelles și, respectiv, la București la
12 mai 2005 ............................................................
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență privind operaționalizarea
Direcției generale anticorupție din cadrul Ministerului
Administrației și Internelor .......................................
— Ordonanță de urgență pentru modificarea art. 6
alin. (4) din Ordonanța Guvernului nr. 22/2005
privind reorganizarea activității de consultanță
agricolă.......................................................................
— Hotărâre pentru modificarea Hotărârii Guvernului
nr. 443/2003 privind promovarea producției de
energie electrică din surse regenerabile de energie

Nr.

Pagina
și pentru modificarea și completarea Hotărârii
Guvernului nr. 1.892/2004 pentru stabilirea
sistemului de promovare a producerii energiei
electrice din surse regenerabile de energie ..........

2

2

3

4

4–5

978. — Hotărâre privind transmiterea unui imobil din
domeniul public al statului și din administrarea
Agenției Naționale pentru Sport în domeniul public
al municipiului Galați și în administrarea Consiliului
Local al Municipiului Galați, județul Galați..............

5–6

1.003. — Hotărâre pentru abrogarea unei poziții din
anexa la Hotărârea Guvernului nr. 556/2005
privind aprobarea renunțării la cetățenia română
unor persoane ..........................................................

6

1.006. — Hotărâre pentru aprobarea Normelor
metodologice de aplicare a prevederilor art. 2 din
Ordonanța Guvernului nr. 42/2005 privind
reglementarea unor măsuri financiare în domeniul
sanitar.........................................................................

6–8

1.019. — Hotărâre privind aprobarea bugetului de venituri
și cheltuieli rectificat pe anul 2005 al Companiei
Naționale îLoteria Română“ — S.A., aflată sub
autoritatea Ministerului Finanțelor Publice ...............

8

2

MONITORUL OFICIAL AL ROMÂNIEI, PARTEA I, Nr. 809/6.IX.2005

DECRETE
PREȘEDINTELE ROMÂNIEI

DECRET
pentru supunerea spre aprobare Parlamentului
a aderării României la Convenția privind statutul apatrizilor,
adoptată la New York la 28 septembrie 1954
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) și ale art. 21
alin. (1) din Legea nr. 590/2003 privind tratatele,
la propunerea Guvernului, potrivit Hotărârii nr. E 217 din 14 iulie 2005,
Președintele României

d e c r e t e a z ă:

Articol unic. — Se supune spre aprobare Parlamentului aderarea
României la Convenția privind statutul apatrizilor, adoptată la New York la
28 septembrie 1954, și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 882.
PREȘEDINTELE ROMÂNIEI

DECRET
pentru supunerea spre ratificare Parlamentului
a Acordului anual de finanțare 2004 dintre România
și Comisia Comunităților Europene cu privire
la Programul special de aderare pentru agricultură
și dezvoltare rurală în România, semnat la Bruxelles și,
respectiv, la București la 12 mai 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 303 din 25 august 2005,
Președintele României

d e c r e t e a z ă:

Articol unic. — Se supune spre ratificare Parlamentului Acordul anual
de finanțare 2004 dintre România și Comisia Comunităților Europene cu
privire la Programul special de aderare pentru agricultură și dezvoltare
rurală în România, semnat la Bruxelles și, respectiv, la București la 12 mai
2005, și se dispune publicarea prezentului decret în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 883.

MONITORUL OFICIAL AL ROMÂNIEI, PARTEA I, Nr. 809/6.IX.2005

3

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind operaționalizarea Direcției generale anticorupție
din cadrul Ministerului Administrației și Internelor
Ținând seama de prevederile Legii nr. 161/2005 privind stabilirea unor măsuri pentru prevenirea și combaterea
corupției în cadrul Ministerului Administrației și Internelor, prin care s-a înființat în subordinea ministrului administrației și
internelor Direcția generală anticorupție, ca structură specializată pentru prevenirea și combaterea corupției în rândul
personalului propriu,
luând în considerare faptul că accelerarea luptei împotriva corupției în administrația publică constituie una dintre
sarcinile prioritare pe Capitolul 24 îJustiție și afaceri interne“, a cărei neîndeplinire poate sta la baza activării clauzei de
amânare a aderării României la Uniunea Europeană,
pentru îndeplinirea angajamentelor asumate de țara noastră în cadrul procesului de integrare în Uniunea
Europeană, în contextul monitorizării stricte pe care Comisia Europeană o aplică,
se impune luarea unor măsuri imediate, extraordinare pentru ca ofițerii de poliție judiciară din cadrul Direcției
generale anticorupție să fie abilitați să efectueze activități de descoperire a infracțiunilor de corupție ce intră în
competența Parchetului Național Anticorupție, săvârșite de personalul Ministerului Administrației și Internelor, precum și
acordarea pentru personalul acestei structuri a unor sporuri specifice.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Ofițerii de poliție judiciară din cadrul Direcției
generale anticorupție a Ministerului Administrației și
Internelor sunt ofițerii de poliție judiciară competenți să
efectueze, în condițiile prevăzute de lege, activități de
prevenire și descoperire, precum și actele de cercetare
penală dispuse de procurorul competent, privind infracțiunile
prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu
modificările și completările ulterioare, săvârșite de
personalul Ministerului Administrației și Internelor.
Art. 2. — Magistrații, indiferent de funcția pe care o
dețin, detașați în funcții de conducere la Direcția generală
anticorupție și la structurile subordonate acesteia, din
Ministerul Administrației și Internelor, beneficiază, în mod
corespunzător, de drepturile prevăzute pentru judecătorii și
procurorii detașați în funcții de conducere în cadrul
Administrației Naționale a Penitenciarelor, potrivit art. 18 din
Ordonanța de urgență a Guvernului nr. 177/2002 privind
salarizarea și alte drepturi ale magistraților, aprobată cu
modificări și completări prin Legea nr. 347/2003, cu
modificările ulterioare.
Art. 3. — La articolul 21 din Ordonanța Guvernului
nr. 38/2003 privind salarizarea și alte drepturi ale polițiștilor,
publicată în Monitorul Oficial al României, Partea I, nr. 65
din 2 februarie 2003, aprobată cu modificări și completări

prin Legea nr. 353/2003, cu modificările și completările
ulterioare, după alineatul (1) se introduce un nou alineat,
alineatul (11), cu următorul cuprins:
î(11) Polițiștii care desfășoară activități privind prevenirea
și combaterea corupției în rândul personalului Ministerului
Administrației și Internelor beneficiază de un spor lunar de
30% din salariul de bază.“
Art. 4. — Articolul 23 din Ordonanța de urgență a
Guvernului nr. 43/2002 privind Parchetul Național
Anticorupție, publicată în Monitorul Oficial al României,
Partea I, nr. 244 din 11 aprilie 2002, aprobată cu modificări
și completări prin Legea nr. 503/2002, cu modificările și
completările ulterioare, se modifică și va avea următorul
cuprins:
îArt. 23. — Persoanele arestate preventiv în cauzele de
competența Parchetului Național Anticorupție sunt deținute
în locuri anume stabilite în cadrul Parchetului Național
Anticorupție, deservite de personal detașat de la
Administrația Națională a Penitenciarelor, sau, după caz, în
secțiile de arest preventiv ale penitenciarelor ori în arestul
Direcției generale anticorupție din cadrul Ministerului
Administrației și Internelor.“
Art. 5. — Acordarea drepturilor prevăzute la art. 2 și 3
se face în limita bugetului aprobat Ministerului Administrației
și Internelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 1 septembrie 2005.
Nr. 120.

4

MONITORUL OFICIAL AL ROMÂNIEI, PARTEA I, Nr. 809/6.IX.2005
GUVERNUL ROMÂNIEI

ORDONANȚĂ DE URGENȚĂ
pentru modificarea art. 6 alin. (4) din Ordonanța Guvernului nr. 22/2005
privind reorganizarea activității de consultanță agricolă
Având în vedere adoptarea unui cadru juridic în conformitate cu reglementările Uniunii Europene, necesitatea
adoptării unui cadru legal în vederea salarizării personalului din cadrul oficiilor de consultanță agricolă, precum și
eliminarea cât mai urgentă a neconcordanțelor legislative în ceea ce privește statutul personalului din cadrul acestora,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (4) al articolului 6 din
Ordonanța Guvernului nr. 22/2005 privind reorganizarea
activității de consultanță agricolă, publicată în Monitorul
Oficial al României, Partea I, nr. 102 din 31 ianuarie 2005,

aprobată cu modificări și completări prin Legea nr. 77/2005,
se modifică și va avea următorul cuprins:
î(4) Personalul preluat conform alin. (3) se consideră
transferat în interesul serviciului.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Președintele Agenției Naționale a Funcționarilor Publici,
József Birtalan
Ministrul finanțelor publice,
Sebastian Teodor Gheorghe Vlădescu

București, 1 septembrie 2005.
Nr. 121.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 443/2003
privind promovarea producției de energie electrică din surse regenerabile de energie
și pentru modificarea și completarea Hotărârii Guvernului nr. 1.892/2004
pentru stabilirea sistemului de promovare a producerii energiei electrice
din surse regenerabile de energie
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatul (2) al articolului 3 din Hotărârea
Guvernului nr. 443/2003 privind promovarea producției de
energie electrică din surse regenerabile de energie, publicată
în Monitorul Oficial al României, Partea I, nr. 288 din
24 aprilie 2003, se modifică și va avea următorul cuprins:
î(2) Ponderea energiei electrice produse din surse
regenerabile de energie la consumul național brut de
energie electrică urmează să ajungă la 33% până în anul
2010.“
Art. II. — Hotărârea Guvernului nr. 1.892/2004 pentru
stabilirea sistemului de promovare a producerii energiei
electrice din surse regenerabile de energie, publicată în
Monitorul Oficial al României, Partea I, nr. 1.056 din
15 noiembrie 2004, se modifică și se completează după
cum urmează:
1. Alineatul (2) al articolului 1 va avea următorul cuprins:
î(2) Prevederile prezentei hotărâri se aplică energiei
electrice produse din următoarele surse de energie
regenerabile: energie hidro produsă în centrale cu o putere
instalată mai mică sau egală cu 10 MW, puse în funcțiune
sau modernizate începând cu anul 2004, energie eoliană,
solară, geotermală, biomasă, a valurilor, precum și hidrogen
produs din surse regenerabile de energie.“
2. La articolul 2, după litera g) se introduce o nouă
literă, litera h), cu următorul cuprins:

îh) centrală modernizată — centrală la care a fost
executat un ansamblu de lucrări care au condus la
îmbunătățirea caracteristicilor tehnico-economice și de
mediu ale acesteia și a căror valoare a reprezentat cel
puțin 30% din valoarea de înlocuire a centralei.“
3. Articolul 4 va avea următorul cuprins:
îArt. 4. — (1) Se aprobă nivelul cotelor obligatorii ce se
vor utiliza până în anul 2010 în conformitate cu ținta
asumată de România în negocierile de aderare la Uniunea
Europeană privind ponderea energiei electrice produse din
surse regenerabile de energie în consumul intern brut de
energie electrică, după cum urmează: 0,7% pentru anul
2005, 2,22% pentru anul 2006, 3,74% pentru anul 2007,
5,26% pentru anul 2008, 6,78% pentru anul 2009 și 8,3%
pentru perioada 2010—2012.
(2) Valoarea anuală a cotei obligatorii poate fi modificată
în perioada 2005—2007, în prima decadă a lunii
decembrie, prin ordin al președintelui ANRE în cazul în
care capacitatea instalată în centrale de producere a
energiei electrice din surse regenerabile de energie nu
poate asigura cererea de certificate verzi, conform prezentei
hotărâri“.
4. Alineatul (2) al articolului 7 va avea următorul cuprins:
î(2) Pentru perioada 2005—2012 valoarea anuală
minimă și maximă de tranzacționare a certificatelor verzi
este echivalentul în lei al sumei de 24 euro/certificat,

MONITORUL OFICIAL AL ROMÂNIEI, PARTEA I, Nr. 809/6.IX.2005
respectiv echivalentul în lei al sumei de 42 euro/certificat,
calculată la cursul de schimb stabilit de Banca Națională a
României, pentru ultima zi lucrătoare a lunii decembrie din
anul precedent.“
5. Alineatul (2) al articolului 8 va avea următorul cuprins:
î(2) Furnizorul care nu realizează cota obligatorie
impusă plătește contravaloarea certificatelor verzi
neachiziționate, astfel:
a) în perioada 2005—2007, la o valoare reprezentând o
dată și jumătate valoarea maximă de tranzacționare a
certificatelor verzi stabilită conform art. 7 alin. (2);
b) de la 1 ianuarie 2008, la o valoare dublă față de
valoarea maximă de tranzacționare a certificatelor verzi
stabilită conform art. 7 alin. (2).“
6. La articolul 8, după alineatul (2) se introduce un
alineat nou, alineatul (21), cu următorul cuprins:
î(21) Furnizorului care nu respectă prevederile alin. (2)
i se suspendă licența de furnizare până la data achitării
integrale a contravalorii certificatelor verzi neachiziționate.“
7. Alineatul (3) al articolului 8 va avea următorul cuprins:
î(3) Sumele de bani rezultate din aplicarea prevederilor
alin. (2) sunt colectate de operatorul de transport și de
sistem și sunt alocate anual în baza unei proceduri
elaborate de către ANRE, pentru:
a) achiziția de la producători a certificatelor verzi oferite
pe piață dar netranzacționate, la valoarea minimă de

5

tranzacționare stabilită conform art. 7 alin. (2), pentru anii
în care cererea de certificate verzi este mai mare decât
oferta;
b) redistribuire către producătorii de energie electrică din
surse regenerabile de energie în funcție de numărul de
certificate verzi vândute și de tipul tehnologiei de
producere.“
Art. III. — Autoritatea Națională de Reglementare în
Domeniul Energiei va elabora procedura de alocare a
sumelor de bani rezultate din aplicarea prevederilor alin. (2)
al art. 8 din Hotărârea Guvernului nr. 1.892/2004, în
termen de 120 de zile de la data intrării în vigoare a
prezentei hotărâri.
Art. IV. — Hotărârea Guvernului nr. 443/2003 privind
promovarea producției de energie electrică din surse
regenerabile de energie, publicată în Monitorul Oficial al
României, Partea I, nr. 288 din 24 aprilie 2003, cu
modificările aduse prin prezenta hotărâre, și Hotărârea
Guvernului nr. 1.892/2004 pentru stabilirea sistemului de
promovare a producerii energiei electrice din surse
regenerabile de energie, publicată în Monitorul Oficial al
României, Partea I, nr. 1.056 din 15 noiembrie 2004, cu
modificările și completările aduse prin prezenta hotărâre, se
vor republica, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul integrării europene,
Adrian Ciocănea,
secretar de stat

București, 18 august 2005.
Nr. 958.
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Agenției
Naționale pentru Sport în domeniul public al municipiului Galați și în administrarea Consiliului
Local al Municipiului Galați, județul Galați
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului îSala
Sporturilor“, situat în municipiul Galați, județul Galați, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Agenției Naționale pentru
Sport — Direcția pentru Sport a Județului Galați în
domeniul public al municipiului Galați și în administrarea
Consiliului Local al Municipiului Galați, județul Galați.
Art. 2. — (1) Consiliul Local al Municipiului Galați are
obligația de a menține destinația actuală a imobilului,
respectiv desfășurarea activităților de educație fizică și sport.

(2) Consiliul Local al Municipiului Galați se obligă să
respecte desfășurarea normală a programelor și activităților
prevăzute în calendarele naționale pentru competițiile
interne și internaționale, inclusiv programele de
antrenament, acordând cu titlu gratuit structurilor sportive și
Direcției pentru Sport a Județului Galați folosirea acesteia
și a anexelor aferente.
Art. 3. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU

București, 25 august 2005.
Nr. 978.

Contrasemnează:
Ministrul administrației și internelor,
Paul Victor Dobre,
secretar de stat
p. Șeful Cancelariei Primului-Ministru,
Constantin Gheorghe
Președintele Agenției Naționale pentru Sport,
Florian Gheorghe
Ministrul finanțelor publice,
Sebastian Teodor Gheorghe Vlădescu

6

MONITORUL OFICIAL AL ROMÂNIEI, PARTEA I, Nr. 809/6.IX.2005
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Agenției Naționale pentru Sport în
domeniul public al municipiului Galați și în administrarea Consiliului Local al Municipiului Galați, județul Galați
Locul unde este situat
imobilul care
se transmite

Persoana juridică
de la care se
transmite imobilul

Persoana juridică
la care se
transmite imobilul

Municipiul Galați,
Statul român,
Str. Stadionului
Agenția Națională
nr. 1, județul Galați pentru Sport — Direcția
pentru Sport a
Județului Galați

Municipiul Galați,
Consiliul Local al
Municipiului Galați

Caracteristicile
tehnice
ale imobilului

Codul de clasificare
și numărul de inventar
atribuit de M.F.P.

Sala Sporturilor din Complexul Nr. M.F.P.: 26.698
Sportiv îDunărea“
Cod de clasificare:
— teren aferent sălii:
8.29.13
2.888,23 m2, din care:
— suprafața construită =
2.780,27 m2
— suprafața indiviză (comună) =
1.135,49 m2
— suprafața totală cedată =
5.668,50 m2

GUVERNUL ROMÂNIEI

HOTĂRÂRE
pentru abrogarea unei poziții din anexa la Hotărârea Guvernului nr. 556/2005
privind aprobarea renunțării la cetățenia română unor persoane
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Poziția nr. 235 din anexa la Hotărârea
Guvernului nr. 556/2005 privind aprobarea renunțării la
cetățenia română unor persoane, publicată în Monitorul Oficial

al României, Partea I, nr. 588 din 7 iulie 2005, se abrogă.
Art. 2. — Se constată că Trache Bogdan nu a pierdut
niciodată cetățenia română.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Valentin Naumescu,
secretar de stat
Ministrul administrației și internelor,
Vasile Blaga

București, 1 septembrie 2005.
Nr. 1.003.
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor art. 2 din Ordonanța
Guvernului nr. 42/2005 privind reglementarea unor măsuri financiare în domeniul sanitar
În temeiul art. 108 din Constituția României, republicată, și al art. 7 din Ordonanța Guvernului nr. 42/2005 privind
reglementarea unor măsuri financiare în domeniul sanitar,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a prevederilor art. 2 din Ordonanța Guvernului
nr. 42/2005 privind reglementarea unor măsuri financiare în

domeniul sanitar, publicată în Monitorul Oficial al României,
Partea I, nr. 667 din 26 iulie 2005, prevăzute în anexa
care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU

București, 1 septembrie 2005.
Nr. 1.006.

Contrasemnează:
Ministrul sănătății,
Gheorghe Eugen Nicolăescu
Președintele Casei Naționale de Asigurări de Sănătate,
Cristian Vlădescu
Ministrul finanțelor publice,
Sebastian Teodor Gheorghe Vlădescu

MONITORUL OFICIAL AL ROMÂNIEI, PARTEA I, Nr. 809/6.IX.2005

7
ANEXĂ

NORME METODOLOGICE
de aplicare a prevederilor art. 2 din Ordonanța Guvernului nr. 42/2005
privind reglementarea unor măsuri financiare în domeniul sanitar
1. În sensul prezentelor norme metodologice, prin
obligații de plată ale caselor de asigurări de sănătate se
înțelege contravaloarea medicamentelor acordate asiguraților
pentru tratamentul ambulatoriu și în spital, concretizată în
arierate către furnizorii de medicamente.
2. La unitățile sanitare publice cu paturi sunt
recunoscute de către casele de asigurări de sănătate drept
obligații de plată, în limita indicatorilor realizați peste
valoarea de contract a anului 2004, sumele datorate
furnizorilor pentru medicamentele care au fost procurate
prin aplicarea procedurilor legale privind achizițiile publice,
evidențiate în contabilitate pe baza documentelor
justificative, avizate și aprobate de persoanele în drept, și
neachitate până la data intrării în vigoare a prezentelor
norme metodologice.
3. Contravaloarea medicamentelor cu și fără contribuție
personală eliberate în tratamentul ambulatoriu peste
valoarea anuală de contract în 2004, neachitată până la
data intrării în vigoare a prezentelor norme metodologice,
este recunoscută drept obligație de plată a caselor de
asigurări de sănătate.
4. În anul 2005 se vor deconta medicamentele eliberate
în anul 2004 peste valoarea anuală de contract, utilizate în
tratamentul ambulatoriu și în spital și rămase nedecontate
până la data intrării în vigoare a prezentelor norme
metodologice, în condițiile prevăzute în Memorandumul
încheiat între Ministerul Sănătății, Ministerul Finanțelor
Publice, Casa Națională de Asigurări de Sănătate și
reprezentanții industriei farmaceutice în scopul găsirii unor
soluții viabile pentru reforma sistemului sanitar, în vederea
asigurării accesului populației la produsele medicamentoase,
prin care furnizorii acceptă să suporte o reducere de 6,5%
din arieratele nedecontate. Valoarea totală a arieratelor
plătite furnizorilor respectivi nu trebuie să depășească suma
de 150.000 mii lei RON.
Împărțirea reducerii de maximum 6,5% va fi realizată
între farmacii, distribuitori și producători pe baza unor
acorduri între diferitele paliere din sistemul de distribuție a
medicamentelor, în considerarea contractelor comerciale
încheiate între aceste părți.
5. Din sumele cu care au fost suplimentate cheltuielile
și deficitul bugetului Fondului național unic de asigurări
sociale de sănătate, potrivit Ordonanței Guvernului
nr. 42/2005 privind reglementarea unor măsuri financiare în
domeniul sanitar, vor fi plătite arierate la medicamentele
acordate asiguraților în tratamentul ambulatoriu și în spital,
în cuantumul prevăzut la pct. 4.
6. Casele de asigurări de sănătate vor transmite Casei
Naționale de Asigurări de Sănătate, în termen de 5 zile de
la data intrării în vigoare a prezentelor norme metodologice,
obligațiile de plată aferente medicamentelor eliberate pentru
tratamentul ambulatoriu și în spital, confirmate și defalcate
pe fiecare furnizor de medicamente care a acceptat
reducerea prevăzută la pct. 4. După centralizare, în limita
sumei de 150.000 mii lei RON, Casa Națională de
Asigurări de Sănătate repartizează fondurile caselor de
asigurări de sănătate. Criteriile de repartizare vor fi stabilite
prin ordin al președintelui Casei Naționale de Asigurări de
Sănătate.
7. Sumele aferente obligațiilor de plată datorate
furnizorilor se alocă prin încheierea de acte adiționale la
contractele cu furnizorii de servicii medicale și medicamente
și reprezintă angajamente legale suplimentare ale anului
2005.
8.1. Actele adiționale încheiate de casele de asigurări
de sănătate cu furnizorii de servicii medicale și

medicamente, care acceptă reducerea de 6,5% a valorii
arieratelor nedecontate, vor conține o clauză expresă în
acest sens și vor avea în anexă lista facturilor validate la
plată, în ordine cronologică, precum și o copie a facturii de
stornare reprezentând suma aferentă procentului de
reducere acceptat de furnizor.
8.2. Casele de asigurări de sănătate și, respectiv,
unitățile sanitare publice cu paturi, pe baza facturilor de
stornare, diminuează valoarea datoriilor pentru medicamente
din evidențele contabile proprii, după care efectuează
plățile.
9. În termen de 5 zile de la intrarea în vigoare a
prezentelor norme metodologice, casele de asigurări de
sănătate au obligația să valideze serviciile medicale ale
unităților sanitare publice cu paturi, efectuate peste valoarea
de contract în anul 2004, în limita sumelor datorate
furnizorilor de medicamente, care au fost procurate prin
aplicarea procedurilor legale privind achizițiile publice,
evidențiate în contabilitate pe baza documentelor
justificative, avizate și aprobate de persoanele în drept, și
neachitate până la data intrării în vigoare a prezentelor
norme metodologice. În limita acestor sume casele de
asigurări de sănătate încheie acte adiționale la contractele
de servicii medicale, care sunt considerate angajamente
legale suplimentare pe anul 2005.
10. Unitățile sanitare publice cu paturi, care îndeplinesc
condițiile menționate mai sus, au obligația ca, în termen de
10 zile de la intrarea în vigoare a prezentelor norme
metodologice, să prezinte caselor de asigurări de sănătate
situația sumelor acceptate la plată pe furnizorii de
medicamente.
11. Situațiile se întocmesc pe răspunderea ordonatorului
de credite și a directorului financiar-contabil de la nivelul
fiecărei unități sanitare publice cu paturi, care vor semna
pentru exactitatea și realitatea datelor transmise. Aceste
situații vor fi avizate de către ordonatorul de credite ierarhic
superior.
12. Serviciul de audit intern al unităților sanitare publice
cu paturi prevăzute la pct. 11 va certifica prin semnătură
situația sumelor acceptate la plată, aplicarea de către
unitate a procedurilor legale privind achizițiile publice pentru
bunurile și serviciile procurate, precum și existența în
evidențele contabile a arieratelor la data de 31 decembrie
2004, rămase neachitate până la intrarea în vigoare a
prezentelor norme metodologice.
13. Casa Națională de Asigurări de Sănătate va
supraveghea derularea operațiunilor de stingere a obligațiilor
rămase neachitate până la data de 31 decembrie 2004.
14. În acest sens președinții—directori generali ai
caselor de asigurări de sănătate au obligația să informeze
permanent Casa Națională de Asigurări de Sănătate cu
privire la stadiul și modul de aplicare a prezentelor norme
metodologice.
15. Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești și
Casa Asigurărilor de Sănătate a Ministerului Transporturilor,
Construcțiilor și Turismului, respectiv furnizorii de servicii
medicale și medicamente aflați în relație contractuală cu
acestea, vor aplica în mod corespunzător prevederile
prezentelor norme metodologice.
16. Casele de asigurări de sănătate vor lua în evidență,
în afara bilanțului, în contul 979 îAlte operațiuni în afara
bilanțului“, facturile reprezentând arieratele definite conform
prevederilor prezentelor norme metodologice, în vederea
constituirii ulterioare de obligații certe.

8

MONITORUL OFICIAL AL ROMÂNIEI, PARTEA I, Nr. 809/6.IX.2005

17. Președinții—directori generali ai caselor de asigurări
de sănătate, în calitate de ordonatori de credite, răspund
conform prevederilor legale pentru neaplicarea dispozițiilor
cuprinse în prezentele norme metodologice.

18. Direcțiile de specialitate din cadrul Casei Naționale
de Asigurări de Sănătate și serviciile de specialitate din
cadrul caselor de asigurări de sănătate vor duce la
îndeplinire prevederile prezentelor norme metodologice.

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli rectificat pe anul 2005
al Companiei Naționale îLoteria Română“ — S.A.,
aflată sub autoritatea Ministerului Finanțelor Publice
În temeiul art. 108 din Constituția României, republicată, al Legii nr. 348/2004 privind denominarea monedei
naționale, cu modificările și completările ulterioare, și al Ordonanței de urgență a Guvernului nr. 79/2001 privind întărirea
disciplinei economico-financiare și alte dispoziții cu caracter financiar, aprobată cu modificări prin Legea nr. 59/2002, cu
completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli
rectificat pe anul 2005 al Companiei Naționale îLoteria
Română“ — S.A., aflată sub autoritatea Ministerului
Finanțelor Publice, prevăzut în anexa*) care face parte
integrantă din prezenta hotărâre.
(2) Defalcarea pe trimestre a indicatorilor aprobați,
prevăzuți în bugetul de venituri și cheltuieli rectificat al
Companiei Naționale îLoteria Română“ — S.A., se va face
de către Ministerul Finanțelor Publice în termen de 30 de
zile de la data intrării în vigoare a prezentei hotărâri.
Art. 2. — (1) Compania Națională îLoteria Română“ —
S.A. este abilitată să asigure fonduri în sumă totală de
8,0 milioane lei RON, necesare finanțării în continuare a
obiectivului îReabilitarea și modernizarea suprafeței de joc
a stadionului din incinta Complexului Sportiv Național «Lia
Manoliu» București“ și a studiului de fezabilitate pentru
îModernizare stadion național «Lia Manoliu»“, prevăzute pe
anul 2005. Derularea lucrărilor de reabilitare va fi
coordonată de Agenția Națională pentru Sport și de
Ministerul Transporturilor, Construcțiilor și Turismului, prin
ministrul delegat pentru lucrări publice și amenajarea
teritoriului.
(2) Compania Națională îLoteria Română“ — S.A. este
abilitată să asigure fonduri în sumă de 2,5 milioane lei
RON, necesare finanțării lucrărilor de modernizare la
Complexul Sportiv îIolanda Balaș Soter“, prevăzute a se
realiza în anul 2005.

(3) Fondurile alocate potrivit alin. (1) vor fi puse la
dispoziție de Compania Națională îLoteria Română“ — S.A.,
în baza convențiilor ce se vor încheia cu Agenția Națională
pentru Sport, potrivit situațiilor de lucru prezentate de
aceasta.
Art. 3. — (1) Cheltuielile totale aferente veniturilor
înscrise în bugetul de venituri și cheltuieli rectificat prevăzut
la art. 1 reprezintă limite maxime și nu pot fi depășite
decât în cazuri justificate și numai cu aprobarea
Guvernului, la propunerea Ministerului Finanțelor Publice și
cu avizul Ministerului Muncii, Solidarității Sociale și Familiei.
(2) În cazul în care în execuție se înregistrează depășiri
ale veniturilor aprobate, Compania Națională îLoteria
Română“ — S.A. va putea efectua cheltuieli, în funcție de
realizarea veniturilor, cu încadrarea în indicatorii de
eficiență aprobați.
Art. 4. — (1) Nerespectarea prevederilor art. 3 constituie
contravenție și se sancționează cu amendă de la 1.000 lei
RON la 5.000 lei RON.
(2) Contravenției prevăzute la alin. (1) i se aplică
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
(3) Contravenția se constată și amenda se aplică de
către organele de control financiar ale statului, împuternicite
potrivit legii, persoanelor vinovate de nerespectarea
prevederilor prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
București, 1 septembrie 2005.
Nr. 1.019.
*) Anexa se comunică Ministerului Finanțelor Publice.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 809/6.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047945]
ISSN 1453—4495

