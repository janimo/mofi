Anul 173 (XVII) — Nr. 30

PARTEA

I

LEGI, DECRETE, HOTĂRÂRI ȘI ALTE ACTE

Luni, 10 ianuarie 2005

SUMAR

Nr.

Pagina

DECIZII
1. — Decizie privind convocarea Senatului în sesiune
extraordinară ............................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
872/2004. — Ordin al ministrului de stat, ministrul
economiei și comerțului privind unele măsuri
pentru recunoașterea organismelor pentru
evaluarea conformității echipamentelor sub

1

Nr.
presiune transportabile noi, pentru reevaluarea
conformității și efectuarea inspecțiilor periodice ale
echipamentelor sub presiune transportabile
existente și pentru exercitarea funcției de
supraveghere ............................................................
905/2004. — Ordin al ministrului de stat, ministrul economiei
și comerțului pentru aprobarea Regulamentului
privind organizarea și desfășurarea examenului în
vederea atribuirii calității de expert tehnic
extrajudiciar ..............................................................

Pagina

2–7

7–8

DECIZII
PARLAMENTUL ROMÂNIEI
SENAT

DECIZIE
privind convocarea Senatului în sesiune extraordinară
În temeiul prevederilor art. 66 din Constituția României, republicată, și
ale art. 77 din Regulamentul Senatului,
se convoacă Senatul în sesiune extraordinară, în perioada
26—28 ianuarie 2005, în vederea dezbaterii și adoptării următoarelor proiecte
de lege:
• Proiect de lege privind aprobarea Ordonanței de urgență a
Guvernului nr. 138/2004 pentru modificarea și completarea Legii
nr. 571/2003 privind Codul fiscal;
• Proiect de lege privind aprobarea Ordonanței de urgență a
Guvernului nr. 141/2004 pentru prorogarea termenului prevăzut la art. 145
alin. (1) din Legea nr. 295/2004 privind regimul armelor și al munițiilor;
• Proiect de lege privind aprobarea Ordonanței de urgență a
Guvernului nr. 142/2004 pentru suspendarea aplicării prevederilor Ordonanței
de urgență a Guvernului nr. 101/2004 privind preluarea de către Autoritatea
pentru Valorificarea Activelor Statului a unor creanțe fiscale asupra
societăților comerciale îRAFO“ — S.A. și îCAROM“ — S.A. Onești.
PREȘEDINTELE SENATULUI

NICOLAE VĂCĂROIU
București, 4 ianuarie 2005.
Nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 30/10.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind unele măsuri pentru recunoașterea organismelor pentru evaluarea conformității
echipamentelor sub presiune transportabile noi, pentru reevaluarea conformității și efectuarea
inspecțiilor periodice ale echipamentelor sub presiune transportabile existente
și pentru exercitarea funcției de supraveghere
În conformitate cu prevederile art. 20 alin. (2) din Hotărârea Guvernului nr. 941/2003 privind stabilirea condițiilor
de introducere pe piață și utilizare repetată a echipamentelor sub presiune transportabile, publicată în Monitorul Oficial al
României, Partea I, nr. 636 din 5 septembrie 2003,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul de stat, ministrul economiei și comerțului emite următorul ordin:
Art. 1. — Se aprobă Normele metodologice privind
recunoașterea, în vederea desemnării, a organismelor
pentru evaluarea conformității echipamentelor sub presiune
transportabile noi, pentru reevaluarea conformității și
efectuarea inspecțiilor periodice ale echipamentelor sub
presiune transportabile existente și pentru efectuarea
funcției de supraveghere, prevăzute în anexa nr. 1.
Art. 2. — (1) Se înființează Comisia de recunoaștere a
organismelor pentru evaluarea conformității echipamentelor
sub presiune transportabile noi, pentru reevaluarea
conformității și efectuarea inspecțiilor periodice ale
echipamentelor sub presiune transportabile existente și

pentru efectuarea funcției de supraveghere, denumită în
continuare Comisia de recunoaștere, care funcționează în
cadrul Direcției generale politică industrială.
(2) Comisia de recunoaștere este organizată și
funcționează conform regulamentului de organizare și
funcționare prevăzut în anexa nr. 2.
(3) Componența nominală a Comisiei de recunoaștere
este prevăzută în anexa nr. 3*).
Art. 3. — Anexele nr. 1—3 fac parte integrantă din
prezentul ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Gavril Baican,
secretar de stat
București, 16 decembrie 2004.
Nr. 872.
*) Anexa nr. 3 se pune la dispoziție instituțiilor interesate.

ANEXA Nr. 1

NORME METODOLOGICE
privind recunoașterea, în vederea desemnării, a organismelor pentru evaluarea conformității echipamentelor
sub presiune transportabile noi, pentru reevaluarea conformității și efectuarea inspecțiilor periodice
ale echipamentelor sub presiune transportabile existente și pentru efectuarea funcției de supraveghere
A. Dispoziții generale
1. Prezentele norme metodologice stabilesc procedura
pentru recunoașterea, în vederea desemnării, a organismelor
pentru evaluarea conformității echipamentelor sub presiune
transportabile noi, pentru reevaluarea conformității și
efectuarea inspecțiilor periodice ale echipamentelor sub
presiune transportabile existente și pentru efectuarea
funcției de supraveghere.
2. Poate fi recunoscut drept organism care realizează:
— evaluarea conformității echipamentelor sub presiune
transportabile noi, conform prevederilor din anexa nr. 2
partea I și anexa nr. 6 la Hotărârea Guvernului
nr. 941/2003 privind stabilirea condițiilor de introducere pe
piață și utilizare repetată a echipamentelor sub presiune
transportabile, denumită în continuare hotărâre, și,
după caz,

— reevaluarea conformității echipamentelor sub presiune
transportabile existente, conform prevederilor din partea
a II-a a anexei nr. 2 la hotărâre; sau
— inspecțiile periodice ale echipamentelor sub presiune
transportabile existente, conform prevederilor din modulul 1,
partea a III-a a anexei nr. 2 la hotărâre; sau
— efectuarea funcției de supraveghere conform
prevederilor din modulul 2, partea a III-a a anexei nr. 2 la
hotărâre,
oricare persoană juridică sau entitate din cadrul unei
persoane juridice cu sediul în România, înregistrată la
Oficiul Național al Registrului Comerțului, care dovedește că
poate realiza sarcini specifice în legătură cu evaluarea
conformității echipamentelor sub presiune transportabile și
care respectă criteriile minime ce trebuie îndeplinite de
către organismele notificate sau aprobate prevăzute în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 30/10.I.2005
anexa nr. 3 și criteriile suplimentare ce trebuie îndeplinite
de organismele notificate prevăzute în anexa nr. 4 la
hotărâre, precum și cerințele prevăzute în prezentele norme
metodologice.
3. Poate fi recunoscut drept organism care realizează:
— reevaluarea conformității echipamentelor sub presiune
transportabile existente, conform prevederilor din partea
a II-a a anexei nr. 2 la hotărâre, și, după caz,
— inspecțiile periodice ale echipamentelor sub presiune
transportabile existente, conform prevederilor din modulul 2,
partea a III-a a anexei nr. 2 la hotărâre,
oricare persoană juridică sau entitate din cadrul unei
persoane juridice cu sediul în România, înregistrată la
Oficiul Național al Registrului Comerțului, care dovedește
că poate realiza sarcini specifice în legătură cu reevaluarea
conformității echipamentelor sub presiune transportabile
existente și care respectă criteriile minime ce trebuie
îndeplinite de către organismele notificate sau aprobate,
prevăzute în anexa nr. 3, și criteriile suplimentare ce
trebuie îndeplinite de organismele aprobate, prevăzute în
anexa nr. 5 la hotărâre, precum și cerințele prevăzute în
prezentele norme metodologice.
B. Documente solicitate organismelor prevăzute la
pct. 2 și 3, denumite în continuare organisme
4. Cererea al cărei model este redat în anexa nr. 1 la
prezentele norme metodologice se completează de către
organism și se transmite Ministerului Economiei și
Comerțului — Comisia de recunoaștere. Cererea trebuie să
fie însoțită de următoarele documente:
a) certificatul de înmatriculare la Oficiul Național al
Registrului Comerțului sau orice act juridic echivalent
privind înființarea, în copie;
b) certificatul de acreditare ca organism de inspecție,
emis de către organismul național de acreditare, în copie;
c) asigurarea de răspundere civilă, în copie, pentru
cazul în care răspunderea nu revine statului prin lege,
însoțită de o adresă emisă de societatea de asigurare, prin
care să se ateste că polița de asigurare acoperă
despăgubirile ce pot fi solicitate în urma activității pentru
care se solicită desemnarea;
d) prezentarea activității organismului, din care să
rezulte experiența și abilitățile acestuia în domeniul
evaluării echipamentelor sub presiune transportabile noi,
denumite în continuare echipamente noi și/sau al reevaluării
conformității echipamentelor sub presiune transportabile
existente, denumite în continuare echipamente existente,
sau procedura de inspecție periodică ori cea de
supraveghere, după caz, avându-se în vedere și
respectându-se cerințele tehnice din ADR sau RID, în
versiunile actualizate, cu indicarea detaliată a tipurilor de
echipamente sub presiune transportabile pentru care solicită
desemnarea, a codului și a clasei CAEN din care fac parte
aceste produse;
e) schema/schemele de evaluare, de reevaluare sau de
inspecție periodică ori de supraveghere, după caz, ce se
aplică de către organism și a dotărilor aferente de care
dispune; schema/schemele trebuie să facă referire la
cerințele și la procedurile aplicabile;
f) lista personalului implicat în activitatea de evaluare a
conformității echipamentelor noi, de reevaluare a
conformității echipamentelor existente sau de inspecție
periodică și, după caz, pentru supraveghere, din care să
rezulte experiența și expertiza personalului;
g) declarație scrisă prin care solicitantul este de acord
ca organismul național de acreditare să pună la dispoziție
autorității competente, la cerere, documente și informații în
legătură cu acreditarea sa;

3

h) raportul întocmit de către organismul național de
acreditare referitor la procedura de evaluare a conformității
echipamentelor noi, procedura de reevaluare a conformității
echipamentelor existente, procedura de inspecție periodică
sau procedura de supraveghere, după caz, documentată și
aplicată de către solicitant și la sistemul de management
al calității;
i) documentele încheiate pentru subcontractarea
activităților în legătură cu sarcinile pentru care se solicită
desemnarea, în copie, dacă este cazul;
j) după caz, documente care atestă că organismul
prevăzut la pct. 3, care realizează reevaluarea și/sau
inspecțiile periodice pentru echipamentele existente,
funcționează sub supravegherea unui organism pentru
evaluarea conformității echipamentelor noi.
C. Evaluarea solicitării, acordarea, limitarea,
suspendarea sau retragerea recunoașterii
5. Comisia de recunoaștere evaluează solicitarea
organismului în urma examinării documentelor de la pct. 4
și verificării:
a) respectării criteriilor pentru evaluarea organismelor
prevăzute în anexele nr. 3—5 la hotărâre, după caz;
b) respectării prevederilor art. 16 din Legea
nr. 608/2001 privind evaluarea conformității produselor, cu
modificările și completările ulterioare;
c) competenței tehnice și capabilității organismului de a
evalua sau reevalua, după caz, conformitatea
echipamentelor sub presiune transportabile cu cerințele
aplicabile din anexele tehnice la ADR sau RID, după caz;
d)
respectării
sarcinilor
în
legătură
cu
procedura/procedurile de evaluare/reevaluare a conformității
sau inspecție periodică ori supraveghere, după caz, pentru
care organismul solicită desemnarea, prevăzute în anexa
nr. 2 la hotărâre;
e) valorii minime a asigurării de răspundere civilă,
conform pct. 4 lit. c);
f) oricăror alte cerințe aplicabile organismelor sau
organismelor aprobate conform prezentelor norme
metodologice.
6. În măsura în care este necesar pentru luarea deciziei
privind recunoașterea în vederea desemnării, Comisia de
recunoaștere poate întreprinde orice alte măsuri pentru
informarea sa completă și corectă. În vederea luării
deciziei, Comisia de recunoaștere poate realiza și o
evaluare a solicitantului la sediul acestuia. Cheltuielile
ocazionate de deplasarea membrilor Comisiei de
recunoaștere la sediul solicitantului (transport, cazare,
diurnă) se suportă de către solicitant.
7.1. Comisia de recunoaștere emite un certificat de
recunoaștere solicitantului care a dovedit conformitatea cu
cerințele prezentelor norme metodologice, stabilind scopul
și sarcinile pentru care acesta va fi desemnat, în termen
de 30 de zile de la data înregistrării cererii de desemnare.
Modelul certificatului de recunoaștere este prevăzut în
anexa nr. 2 la prezentele norme metodologice.
7.2. În situația în care solicitantul nu dovedește
conformitatea cu cerințele prevăzute în prezentele norme
metodologice, Comisia de recunoaștere, în termen de
30 de zile de la data întregistrării cererii de desemnare,
comunică solicitantului respingerea motivată a cererii.
7.3. Rezultatul evaluării realizate de Comisia de
recunoaștere și decizia acesteia se consemnează într-un
proces-verbal întocmit și păstrat conform Regulamentului de
organizare și funcționare a Comisiei de recunoaștere.
7.4. Până la data aderării României la Uniunea
Europeană, Comisia de recunoaștere solicită înscrierea
organismului în Registrul organismelor recunoscute.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 30/10.I.2005

8.1. La propunerea Comisiei de recunoaștere, ministrul
economiei și comerțului desemnează prin ordin organismele
care au primit certificat de recunoaștere.
8.2. Ordinul prevăzut la pct. 8.1 va conține pentru
fiecare organism informații privind denumirea completă,
sediul și sarcinile specifice pentru care a fost desemnat.
8.3. Până la data aderării României la Uniunea
Europeană, ordinul prevăzut la pct. 8.1 se publică în
Monitorul Oficial al României, Partea I, și va conține pentru
fiecare organism denumirea completă, sediul, produsele
sau grupele de produse care se supun evaluării, reevaluării
sau inspecției periodice, sarcinile specifice pentru care este
desemnat, precum și numărul de identificare alocat
acestuia de către Ministerul Economiei și Comerțului, ca
urmare a înregistrării în Registrul organismelor recunoscute.
8.4. În cazuri motivate, desemnarea poate fi acordată
pentru o perioadă limitată; în această situație, Comisia de
recunoaștere va decide ulterior în ceea ce privește
prelungirea, limitarea sau retragerea desemnării.
8.5. În termen de 5 zile lucrătoare de la data publicării
în Monitorul Oficial al României, Partea I, a ordinului
prevăzut la pct. 8.1, Comisia de recunoaștere solicită
organismului desemnat stabilirea, împreună cu organismul
național de acreditare, a programului de supraveghere;
organismul desemnat va transmite în copie programul de
supraveghere astfel convenit Comisiei de recunoaștere, în
termen de 20 de zile lucrătoare de la data la care
organismul a primit cererea.
9. De la data aderării României la Uniunea Europeană,
conform art. 10 și 11 din hotărâre, Ministerul Economiei și
Comerțului comunică Comisiei Europene și statelor membre
ale Uniunii Europene organismele pe care le-a desemnat
și sarcinile specifice pe care acestea le vor executa,
precum și numărul de identificare alocat anterior acestora
de Comisia Europeană sau, după caz, organismele
aprobate pe care le-a desemnat și sarcinile specifice
pentru care au fost aprobate.
10.1. Comisia de recunoaștere poate limita, suspenda
sau retrage desemnarea unui organism, în cazul
nerespectării cerințelor care au stat la baza desemnării sau
în situația în care organismul respectiv solicită acest lucru.
10.2. Solicitarea organismului privind limitarea,
suspendarea sau retragerea desemnării ori notificării trebuie
înaintată Comisiei de recunoaștere cu minimum 3 luni
înainte de încetarea activității organismului respectiv.
10.3. În situația prevăzută la pct. 10.1, organismul
trebuie să asigure predarea, într-un mod corespunzător, a
documentelor și înregistrărilor în legătură cu evaluările
realizate sau în curs de realizare din perioada în care a
fost desemnat, cu acceptul clientului, către Comisia de
recunoaștere sau către un alt organism din domeniu,
stabilit de Comisia de recunoaștere.
10.4. Decizia privind limitarea, suspendarea sau
retragerea desemnării determină actualizarea ordinului
prevăzut la pct. 8.1, iar în cazul organismelor notificate,
Ministerul Economiei și Comerțului comunică această
decizie Comisiei Europene și statelor membre ale Uniunii
Europene.
10.5. Limitarea, suspendarea sau retragerea desemnării
ori notificării, după caz, a unui organism nu afectează
valabilitatea documentelor emise de către acesta anterior
datei la care s-a luat decizia privind limitarea, suspendarea
sau retragerea desemnării ori notificării organismului,
respectiv organismului aprobat, până se dovedește că
acestea trebuie retrase.

11. Organismele pot contesta la instanța judecătorească
competentă decizia privind retragerea desemnării, în
conformitate cu legislația în vigoare.
D. Supravegherea organismelor desemnate
12.1. Organismele desemnate trebuie să îndeplinească
în mod permanent cerințele și condițiile care au stat la
baza deciziei privind desemnarea lor.
12.2. Organismele desemnate trebuie să facă cunoscute
Comisiei de recunoaștere și organismului național de
acreditare orice intenție de modificare a unora dintre
documentele prevăzute la pct. 4, precum și orice altă
măsură ce se dorește a fi implementată și care ar putea
afecta îndeplinirea cerințelor și respectarea condițiilor în
legătură cu desemnarea, cu cel puțin 10 zile lucrătoare
înainte de punerea în aplicare a modificării. Organismele
desemnate vor comunica totodată și data pentru punerea
în aplicare a modificării.
12.3. Organismele desemnate vor transmite Comisiei de
recunoaștere raportul organismului național de acreditare
referitor la impactul modificărilor, dacă acestea afectează
condițiile prevăzute la pct. 12.1. În situația în care
modificările privesc certificatul de înmatriculare la oficiul
registrului comerțului, organismul desemnat sau notificat va
transmite Comisiei de recunoaștere și copia documentului
actualizat.
13.1. Supravegherea organismelor desemnate se
realizează de către organismul național de acreditare în
conformitate cu procedura de supraveghere proprie.
13.2. În termen de 10 zile lucrătoare de la data
încheierii auditului de supraveghere, organismul desemnat
va informa Comisia de recunoaștere cu privire la rezultatul
auditului de supraveghere, prin transmiterea raportului
complet de audit, încheiat de echipa de evaluare a
organismului național de acreditare.
13.3. Organismele desemnate vor informa Comisia de
recunoaștere cu privire la limitarea, suspendarea,
retragerea, expirarea acreditării și/sau reînnoirea acesteia.
14.1. În caz de existență a oricărui dubiu privind
respectarea cerințelor care au stat la baza desemnării,
organismul desemnat va transmite, la solicitarea Comisiei
de recunoaștere, toate informațiile necesare pentru
clarificarea situației apărute. Dacă este cazul, la solicitarea
Comisiei de recunoaștere, organismul național de acreditare
va realiza un audit de supraveghere neplanificat la
organismul în cauză. Totodată Comisia de recunoaștere
poate întreprinde orice alte măsuri necesare clarificării
dubiilor existente.
14.2. Organismul național de acreditare va transmite
Comisiei de recunoaștere raportul și concluziile referitoare
la auditul de supraveghere prevăzut la pct. 14.1, în termen
de două zile lucrătoare de la finalizarea acestuia.
15.1. În situația în care în cadrul procesului de evaluare
a organismelor care solicită desemnarea sau de
supraveghere a celor care au fost desemnate se constată
neconformități față de cerințele prezentelor norme
metodologice, Comisia de recunoaștere împreună cu
organismul național de acreditare și cu organismul
desemnat în cauză vor stabili măsurile necesare și
programul pentru eliminarea neconformităților.
15.2. În funcție de natura neconformităților, Comisia de
recunoaștere poate decide ca pe o perioadă determinată,
până la eliminarea neconformităților, activitatea organismului
în domeniul în care este desemnat să fie limitată sau
suspendată.
16. Organismele desemnate trebuie să permită
necondiționat accesul reprezentanților Comisiei de
recunoaștere la documente, precum și participarea la

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 30/10.I.2005
activitățile care privesc încercările și/sau evaluările ce se
realizează de către acestea în legătură cu obiectul
desemnării și supravegherii, conform prevederilor
prezentelor norme metodologice.
17. Organismele desemnate vor transmite Comisiei de
recunoaștere în fiecare an, anterior datei de 1 martie, un
raport scris referitor la activitățile efectuate în anul
calendaristic anterior. Raportul anual va conține, în
principal, informații privind:
a) documentele emise, refuzate sau retrase, conform
sarcinilor atribuite ca urmare a desemnării;
b) reclamațiile și apelurile înregistrate împotriva deciziilor
organismului sau organizației de terță parte desemnate,
inclusiv informații privind negocierile și rezultatele în
legătură cu acestea;

c) experiența acumulată în urma realizării sarcinilor ce
i-au revenit ca urmare a desemnării și propuneri de
perfecționare a activității;
d) activitățile subcontractate, subcontractanții și
experiența dobândită ca urmare a subcontractării activităților
pentru realizarea sarcinilor ce i-au revenit ca urmare a
desemnării, după caz;
e) dificultățile întâmpinate în realizarea sarcinilor ce i-au
revenit ca urmare a desemnării și măsurile pe care le-a
luat pentru eliminarea acestora sau pe care urmează să le
ia în acest scop;
f) modul de participare la activitățile de standardizare
din domeniul în care a fost desemnat.
18. Anexele nr. 1 și 2 fac parte integrantă din
prezentele norme metodologice.

ANEXA Nr. 1
la normele metodologice

Modelul cererii de desemnare
Organismul ........................................................................................................................................................................
(denumire completă, adresă, tel./fax, e-mail, cod unic de înregistrare, număr de ordine în registrul comerțului)

Nr. ................/data .................1)
CERERE DE DESEMNARE
Organismul2) ......................................................................................, având sediul în3) ...............................................,
reprezentat prin director/președinte4) ..........................................................., în aplicarea prevederilor art. 5 alin. (1) din
Normele metodologice privind desemnarea laboratoarelor de încercări, precum și a organismelor de certificare și de
inspecție care realizează evaluarea conformității produselor din domeniile reglementate prevăzute în Legea nr. 608/2001
privind evaluarea conformității produselor, cu modificările și completările ulterioare, aprobate prin Hotărârea Guvernului
nr. 487/2002, cu modificările și completările ulterioare, și ale art. 10/art. 11 din Hotărârea Guvernului nr. 941/2003 privind
stabilirea condițiilor de introducere pe piață și utilizare repetată a echipamentelor sub presiune transportabile, solicită
Ministerului Economiei și Comerțului — Comisiei de recunoaștere a organismelor pentru evaluarea conformității
echipamentelor sub presiune transportabile noi, pentru reevaluarea conformității echipamentelor și efectuarea inspecțiilor
periodice ale echipamentelor sub presiune transportabile existente și pentru efectuarea funcției de supraveghere, să fie
evaluat în vederea aprobării în scopul de a realiza evaluarea/reevaluarea conformității/inspecții periodice/supraveghere,
pentru grupa de produse5) .............................................................................................................................................................
.........................................................................................................................................................................................................
prin6) ...............................................................................................................................................................................................
.........................................................................................................................................................................................................
Anexăm la prezenta următoarele documente7):
.........................................................................................................................................................................................................
.........................................................................................................................................................................................................
.........................................................................................................................................................................................................

Directorul/Președintele8)
organismului ..........................

1)
2)
3)
4)
5)
6)
7)
8)

Numărul/data de înregistrare la Comisia de recunoaștere.
Denumirea completă a organismului.
Adresa completă, codul poștal.
Numele și prenumele.
Denumirea și codul grupei de produse ce face obiectul evaluării/reevaluării/inspecției periodice/supravegherii asociate activităților CAEN.
Denumirea procedurilor.
Documentele conform prevederilor pct. 4/pct. 5 din normele metodologice.
Numele, prenumele, semnătura directorului/președintelui și ștampila organismului.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 30/10.I.2005
ANEXA Nr. 2
la normele metodologice

Modelul certificatului de recunoaștere

MINISTERUL ECONOMIEI ȘI COMERȚULUI
Comisia de recunoaștere a organismelor pentru evaluarea conformității echipamentelor sub presiune transportabile
noi, pentru reevaluarea conformității echipamentelor și efectuarea inspecțiilor periodice ale echipamentelor sub presiune
transportabile existente și pentru efectuarea funcției de supraveghere
CERTIFICAT DE RECUNOAȘTERE
Nr. ...../ data emiterii .........
În aplicarea prevederilor art. 7 din Normele metodologice privind desemnarea laboratoarelor de încercări, precum
și a organismelor de certificare și de inspecție care realizează evaluarea conformității produselor din domeniile
reglementate prevăzute în Legea nr. 608/2001 privind evaluarea conformității produselor, cu modificările și completările
ulterioare, aprobate prin Hotărârea Guvernului nr. 487/2002, cu modificările și completările ulterioare, și ca urmare a
cererii de desemnare înregistrate cu nr. .............................../............................, se emite prezentul certificat de
recunoaștere, prin care se atestă că organismul/organismul aprobat 1) ......................................., cu sediul în 2)
....................................................., respectă cerințele minime prevăzute la art. 14 din Legea nr. 608/2001 privind evaluarea
conformității produselor, cu modificările și completările ulterioare, și are competența, capacitatea și aptitudinea de a
realiza sarcinile specifice privind evaluarea/reevaluarea conformității produselor, inspecția periodică sau supravegherea
prin3) ................................................................ pentru produsele/grupa de produse4) ......................................................,
conform prevederilor aplicabile din Hotărârea Guvernului nr. 941/2003 privind stabilirea condițiilor de introducere pe
piață și utilizare repetată a echipamentelor sub presiune transportabile. La data retragerii desemnării
organismului ................................................ prezentul certificat se anulează.
Președintele5) Comisiei de recunoaștere,
...............................................................
1)
2)
3)
4)
5)

Denumirea completă a organismului.
Adresa completă, codul poștal.
Denumirea procedurii.
Denumirea și codul produselor sau grupei de produse asociate activităților CAEN.
Numele, prenumele, semnătura și ștampila autorității competente.
ANEXA Nr. 2

REGULAMENT DE ORGANIZARE ȘI FUNCȚIONARE
a Comisiei de recunoaștere a organismelor pentru evaluarea conformității echipamentelor sub presiune
transportabile noi, pentru reevaluarea conformității și efectuarea inspecțiilor periodice ale echipamentelor
sub presiune transportabile existente și pentru efectuarea funcției de supraveghere
1. Comisia de recunoaștere funcționează în cadrul
Direcției generale politică industrială și are componența
redată în anexa nr. 3.
2. Comisia de recunoaștere are următoarele atribuții
principale:
— evaluează conform prezentelor norme metodologice
organismele care realizează evaluarea conformității
echipamentelor noi sau reevaluarea conformității ori
inspecțiile periodice ale echipamentelor existente sau
efectuează funcția de supraveghere;
— stabilește pentru fiecare organism sarcinile specifice
pe care acesta le realizează în aplicarea prevederilor
Hotărârii Guvernului nr. 941/2003 privind stabilirea condițiilor
de introducere pe piață și utilizare repetată a
echipamentelor sub presiune transportabile;
— eliberează certificatul de recunoaștere;
— solicită înscrierea organismelor în Registrul organismelor
recunoscute;
— propune ministrului economiei și comerțului organismele
recunoscute pentru desemnare;
— supraveghează organismele desemnate;
— formulează cererea către Comisia Europeană pentru
alocarea numărului de identificare ca organism notificat,
după caz.

3. Convocarea Comisiei de recunoaștere se face ori de
câte ori este necesar de către președinte sau, în lipsa
acestuia, de către vicepreședinte.
4. Convocarea va fi însoțită de ordinea de zi.
5. Comisia de recunoaștere este legal întrunită dacă
sunt prezenți cel puțin 4 membri.
6. Deciziile se iau cu majoritatea simplă a membrilor
prezenți.
7. Comisia de recunoaștere analizează cererea de
recunoaștere și documentele prevăzute la lit. B din anexa
nr. 1 și poate decide în ceea ce privește efectuarea unor
vizite de verificare la sediul și în spațiile de încercare ale
solicitantului, acțiuni în urma cărora ia decizia de acceptare
sau de respingere a solicitării de recunoaștere.
8. Deciziile comisiei de recunoaștere se consemnează
într-un proces-verbal înscris într-un registru unic, gestionat
de Comisia de recunoaștere.
9. În termen de 3 zile lucrătoare de la data emiterii
certificatului de recunoaștere, Comisia de recunoaștere
solicită înscrierea organismului care a fost aprobat în
Registrul organismelor desemnate sau solicită atribuirea
numărului de identificare la Comisia Europeană pentru
organismele pe care le-a desemnat.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 30/10.I.2005
10. Până la data aderării României la Uniunea
Europeană, Comisia de recunoaștere propune spre
aprobare ministrului economiei și comerțului lista

7

organismelor recunoscute. Lista organismelor aprobate va fi
publicată în Monitorul Oficial al României, Partea I,
conform prevederilor Hotărârii Guvernului nr. 941/2003.

MINISTERUL ECONOMIEI ȘI COMERȚULUI

ORDIN
pentru aprobarea Regulamentului privind organizarea și desfășurarea examenului
în vederea atribuirii calității de expert tehnic extrajudiciar
În conformitate cu prevederile Ordonanței Guvernului nr. 2/2000 privind organizarea activității de expertiză tehnică
judiciară și extrajudiciară, aprobată prin Legea nr. 156/2002,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul de stat, ministrul economiei și comerțului emite următorul ordin:
Art. 1. — În temeiul prevederilor art. 27 și 28 din
Ordonanța Guvernului nr. 2/2000 privind organizarea
activității de expertiză tehnică judiciară și extrajudiciară,
aprobată prin Legea nr. 156/2002, se aprobă Regulamentul
privind organizarea și desfășurarea examenului în vederea

atribuirii calității de expert tehnic extrajudiciar, cuprins în
anexa care face parte integrantă din prezentul ordin.
Art. 2. — Direcția generală cooperare economică
internațională, sinteză și investiții împreună cu celelalte
direcții din minister vor duce la îndeplinire prevederile
prezentului ordin.

p. Ministrul de stat, ministrul economiei și comerțului,
Andrei Grigorescu,
secretar de stat
București, 28 decembrie 2004.
Nr. 905.
ANEXĂ

REGULAMENT
privind organizarea și desfășurarea examenului în vederea atribuirii calității de expert tehnic extrajudiciar
I. Prevederi generale
Art. 1. — Activitatea de expertiză tehnică extrajudiciară,
precum și modul de dobândire a calității de expert tehnic
se organizează și se desfășoară în condițiile prevăzute de
Ordonanța Guvernului nr. 2/2000, aprobată prin Legea
nr. 156/2002, și de prezentul ordin.
Art. 2. — În temeiul art. 3 din Ordonanța Guvernului
nr. 2/2000, expertiza tehnică efectuată la cererea
persoanelor fizice sau juridice cu privire la situații care nu
au legătură nemijlocită cu activitatea judiciară constituie
expertiză tehnică extrajudiciară.
II. Organizarea examenului pentru atribuirea calității de
expert tehnic extrajudiciar
Art. 3. — Calitatea de expert tehnic extrajudiciar se
dobândește pe bază de examen. Organizarea examenului
pentru atribuirea calității de expert tehnic extrajudiciar se
derulează în conformitate cu prevederile regulamentului
aprobat prin Ordinul ministrului industriei și resurselor
nr. 88/2003, coroborat cu prevederile prezentului ordin.
Art. 4. — Programa de pregătire și Comisia de atestare
tehnico-profesională pentru atestarea experților tehnici
pentru lucrările de montaj utilaje, echipamente și instalații
tehnologice industriale, aprobată prin Ordinul ministrului
economiei și comerțului nr. 291/2004, va sta la baza
examinării în vederea atribuirii calității de expert tehnic
extrajudiciar.

Art. 5. — Atât la proba scrisă, cât și la proba orală,
comisia numită prin Ordinul ministrului economiei și
comerțului nr. 291/2004 va verifica:
— pregătirea de specialitate;
— nivelul cunoașterii actelor normative referitoare la
specialitatea respectivă;
— nivelul cunoașterii prevederilor legale aferente
organizării activității de expertiză tehnică judiciară și
extrajudiciară.
Art. 6. — Dobândește calitatea de expert tehnic
extrajudiciar persoana care îndeplinește condițiile precizate
în regulamentul aprobat prin Ordinul ministrului industriei și
resurselor nr. 88/2003, inclusiv:
a) este cetățean român și cunoaște limba română;
b) are capacitate de exercițiu deplină;
c) are studii superioare în specialitatea pentru care se
prezintă la examenul de expert, dovedite cu diplomă;
d) nu are antecedente penale și se bucură de o bună
reputație profesională și socială;
e) este apt din punct de vedere medical pentru
îndeplinirea activității de expert;
f) a fost declarat admis la examenul organizat în acest
scop.
Art. 7. — Îndeplinirea condiției prevăzute la art. 6
trebuie dovedită, după promovarea examenului, cu certificat
medical de sănătate, eliberat pe baza constatărilor făcute
de către comisia medicală constituită potrivit Legii

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 30/10.I.2005

nr. 92/1992 pentru organizarea judecătorească, republicată,
cu modificările ulterioare.
Art. 8. — Persoana care a dobândit calitatea de expert
tehnic extrajudiciar, în condițiile prezentului ordin, poate
efectua expertize tehnice extrajudiciare numai în
specialitatea în care a fost atestată.
III. Efectuarea expertizei tehnice extrajudiciare
Art. 9. — Raportul de expertiză tehnică extrajudiciară
cuprinde:
a) partea introductivă, în care se menționează
persoanele fizice și juridice care au solicitat efectuarea
expertizei, data la care s-a dispus efectuarea acesteia,
numele și prenumele expertului extrajudiciar, specialitatea
acestuia, data întocmirii raportului de expertiză
extrajudiciară, obiectul acesteia și întrebările la care
expertul extrajudiciar urmează să răspundă, materialul pe
baza căruia expertiza extrajudiciară a fost efectuată și dacă
părțile care au participat la aceasta au dat explicații în
cursul expertizei;

b) descrierea operațiunilor de efectuare a expertizei
extrajudiciare, obiecțiile sau explicațiile părților, precum și
analiza acestor obiecții ori explicații pe baza celor
constatate de expertul extrajudiciar;
c) concluziile, care cuprind răspunsurile la întrebările
puse și părerea expertului extrajudiciar asupra obiectului
expertizei.
Art. 10. — Relațiile expertului tehnic cu solicitantul
expertizei tehnice extrajudiciare se stabilesc prin contract
scris de prestări de servicii, semnat de ambele părți.
Art. 11. — Obligația de a calcula și de a vărsa
impozitul aferent sumelor plătite cu titlu de onorariu de
către persoanele juridice pentru expertizele tehnice
extrajudiciare ce li s-au efectuat, în condițiile legii, revine
acestora.
Art. 12. — Pentru onorariile încasate de la persoanele
fizice, obligația de a stabili și de a vira la buget impozitul
aferent, potrivit legii, revine expertului tehnic extrajudiciar
care a executat lucrarea individual, cu respectarea
dispozițiilor legale privind impozitul pe venitul global.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 30/10.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

