PARTEA

Anul 173 (XVII) — Nr. 360

I

LEGI, DECRETE, HOTĂRÂRI ȘI ALTE ACTE

Miercuri, 27 aprilie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 83 din 10 februarie 2005 referitoare la
excepția de neconstituționalitate a dispozițiilor
art. 4 alin. 1 din anexa nr. 2 (Regulamentul-cadru
al asociațiilor de proprietari) la Legea locuinței
nr. 114/1996 ..............................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
27/324. — Ordin al președintelui Agenției Naționale
pentru Resurse Minerale și al ministrului mediului
și gospodăririi apelor pentru modificarea
Instrucțiunilor tehnice privind aplicarea și urmărirea
măsurilor stabilite în programul de conformare,
planul de refacere a mediului și proiectul tehnic,
precum și reglementarea modului de operare cu
garanția financiară pentru refacerea mediului
afectat de activitățile miniere....................................

DECIZII

ALE

Nr.
217.

1–3

507.

592.
3–5

CURȚII

Pagina
— Ordin al ministrului agriculturii, pădurilor și
dezvoltării rurale pentru înlocuirea anexei nr. 1 la
Ordinul ministrului agriculturii, pădurilor și
dezvoltării rurale nr. 257/2004 privind componența
Comisiei de atestare a agenților economici în
activitatea de exploatare forestieră și aprobarea
Regulamentului privind organizarea și funcționarea
Comisiei de atestare a agenților economici în
activitatea de exploatare forestieră ..........................
— Ordin al ministrului finanțelor publice privind
aprobarea Deciziei Comisiei fiscale centrale nr. 1
din 18 martie 2005 pentru aprobarea soluțiilor
privind aplicarea unitară a unor prevederi referitoare
la accize, taxa pe valoarea adăugată și probleme
de procedură fiscală .................................................
— Ordin al ministrului administrației și internelor
privind anularea titlului de parc industrial Societății
Comerciale îPro Roman“ — S.A. ............................

5–6

6–8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 83
din 10 februarie 2005

referitoare la excepția de neconstituționalitate a dispozițiilor art. 4 alin. 1 din anexa nr. 2
(Regulamentul-cadru al asociațiilor de proprietari) la Legea locuinței nr. 114/1996
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 4 alin. 1 din anexa nr. 2 (Regulamentulcadru al asociațiilor de proprietari) la Legea locuinței
nr. 114/1996, excepție ridicată de Adrian Roberth Golovka
în Dosarul nr. 2.027/2004 al Tribunalului București —
Secția a V-a civilă.
La apelul nominal răspunde, pentru autorul excepției, în
calitate de mandatar, Emilia Niculescu, lipsind cealaltă
parte, față de care procedura de citare este legal
îndeplinită.

2

MONITORUL OFICIAL AL ROMÂNIEI, PARTEA I, Nr. 360/27.IV.2005

Magistratul-asistent informează completul de judecată că
autorul excepției a depus concluzii scrise la dosar.
Președintele constată cauza în stare de judecată și
acordă cuvântul pe fond.
Reprezentantul autorului excepției solicită admiterea
excepției de neconstituționalitate, reiterând argumentele
invocate la instanța de fond.
Reprezentantul Ministerului Public pune concluzii de
respingere a acesteia, întrucât neconstituționalitatea
reglementării legale este dedusă din interpretarea și
aplicarea sa discutabilă în cauză.
C U R T E A,

având în vedere actele și lucrările dosarului, reține
următoarele:
Prin Încheierea din 29 septembrie 2004, pronunțată în
Dosarul nr. 2.027/2004, Tribunalul București — Secția
a V-a civilă a sesizat Curtea Constituțională cu excepția de
neconstituționalitate a dispozițiilor art. 4 alin. 1 din anexa
nr. 2 la Legea locuinței nr. 114/1996, excepție ridicată de
Adrian Roberth Golovka într-o cauză având ca obiect
acordarea de personalitate juridică Asociației de proprietari
Bloc 103 C.
În motivarea excepției de neconstituționalitate autorul
acesteia arată că dispozițiile art. 4 alin. 1 din anexa nr. 2
la Legea locuinței nr. 114/1996 încalcă prevederile art. 40
alin. (1) din Constituție privind dreptul de asociere și critică
modul în care instanța de fond a judecat cauza.
Tribunalul București — Secția a V-a civilă apreciază că
textul de lege criticat nu aduce atingere dreptului la liberă
asociere, conținutul său fiind justificat prin necesitatea
asigurării condițiilor de funcționare normală a locuințelor și
spațiilor cu altă destinație din condominiu, precum și a
părților comune care intră în alcătuirea acestora.
Asociația este compusă din proprietarii locuințelor din
imobil și are atribuții în privința administrării și funcționării
clădirii în întregul ei, iar modul în care se formează trebuie
să reflecte și să exprime voința tuturor proprietarilor de
locuințe sau cel puțin a majorității acestora. În aceste
condiții, instituirea prin lege a cvorumului necesar pentru
dobândirea personalității juridice de către asociația de
proprietari nu încalcă principiul constituțional al liberei
asocieri.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
este neîntemeiată, deoarece autorul acesteia nu arată în
ce constă neconstituționalitatea dispozițiilor art. 4 alin. 1 din
anexa nr. 2 la Legea locuinței nr. 114/1996, nemulțumirea
acestuia vizând aspectele procedurale ale soluționării
cauzei de către instanță.
Textul de lege criticat constituie expresia aplicării
principiului constituțional al liberei asocieri consacrat de
art. 40 alin. (1) din Legea fundamentală, întrucât cerințele
prevăzute de lege pentru înființarea asociației de proprietari
sunt justificate de necesitatea asigurării condițiilor de
funcționare normală a locuințelor și spațiilor cu altă
destinație decât aceea de locuință, din cadrul unei clădiri,
precum și a părților comune care intră în alcătuirea
acestora. Legiuitorul a avut în vedere faptul că această
formă de asociere se realizează în considerarea calității de
proprietar a fiecărui membru și a necesității asigurării și
menținerii unor raporturi de bună vecinătate, aspecte ce
trebuie să se completeze reciproc.

Principiul constituțional al liberei asocieri nu este înfrânt
prin instituirea unui cvorum legal, necesar pentru înființarea
asociației de proprietari, deoarece aceasta are atribuții în
privința administrării clădirii în întregul ei, iar deciziile pe
care le va lua trebuie să reflecte și să exprime voința
tuturor proprietarilor de locuințe sau cel puțin a majorității
proprietarilor.
Avocatul Poporului consideră că excepția de
neconstituționalitate este neîntemeiată, întrucât prevederile
art. 4 alin. 1 din anexa nr. 2 la Legea locuinței
nr. 114/1996 stabilesc condițiile de constituire a asociației
de proprietari, categorie creată prin lege în vederea
realizării unui scop de interes general, și anume
administrarea în bune condiții a clădirilor cu mai multe
apartamente, fără ca prin acestea să fie îngrădit dreptul de
asociere prevăzut de art. 40 din Constituție.
În sensul celor de mai sus, arată că prin Decizia nr. 26
din 28 ianuarie 2003, publicată în Monitorul Oficial al
României, Partea I, nr. 171 din 18 martie 2003, Curtea
Constituțională a statuat că îîn anumite situații legiuitorul
poate institui forme speciale de asociere ce urmăresc
salvgardarea unor interese de ordin general și care, în
perspectiva scopurilor pe care le urmăresc, nu reprezintă
în realitate modalități înscrise în conceptul de liberă
asociere,“ astfel cum acesta este conturat prin prevederile
nr. 40 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului autorului
excepției, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 4 alin. 1 din anexa nr. 2 (Regulamentulcadru al asociațiilor de proprietari) la Legea locuinței
nr. 114/1996, astfel cum au fost modificate prin art. I
pct. 20 din Legea nr. 145/1999 pentru modificarea și
completarea Legii locuinței nr. 114/1996, publicată în
Monitorul Oficial al României, Partea I, nr. 439 din
9 septembrie 1999, care are următorul conținut: îAsociația
de proprietari se constituie pe baza hotărârii a cel puțin
jumătate plus unul din numărul proprietarilor apartamentelor și
spațiilor cu altă destinație decât aceea de locuință, din cadrul
unei clădiri.“
Autorul excepției consideră că acestea aduc atingere
prevederilor art. 40 alin. (1) din Constituție, care au
următorul conținut: îCetățenii se pot asocia liber în partide
politice, în sindicate, în patronate și în alte forme de asociere.“
Examinând excepția de neconstituționalitate, Curtea reține
că, în accepțiunea textului constituțional prin care este
consacrat, dreptul de asociere constituie o prerogativă
recunoscută cetățeanului, a cărei valorificare este expresia
manifestării de voință conștientă și liberă a acestuia.
Asocierea are loc în considerarea unor rațiuni comune, care
apropie asociații și asigură o comunicare între aceștia, de
natură ideologică sau profesională etc., esențială fiind
existența unui sistem de valori comune ca premisă și a unor
interese și scopuri comune ca finalitate. Opțiunea asocierii

MONITORUL OFICIAL AL ROMÂNIEI, PARTEA I, Nr. 360/27.IV.2005
are la bază convingerea că realizarea finalității dorite nu
este posibilă decât ca urmare a acțiunii concertate a unei
colectivități organizate, structurată așadar logic și funcțional.
Concluzia care se desprinde din cele evidențiate mai sus
este aceea că într-un stat de drept nu este posibilă
convertirea dreptului de asociere într-o obligație.
Curtea observă că în speță se pune problema unei situații
particulare, și anume aceea în care persoana devenită
proprietar prin achiziționarea unei unități locative sau cu altă
destinație. care face parte integrantă dintr-o clădire ce
cuprinde mai multe asemenea unități cu proprietari diferiți, ca
urmare a manifestării de voință conștiente și libere, își asumă
implicit, dar indubitabil, prin actul de cumpărare statutul juridic
care decurge în mod necesar din propria sa opțiune.
Apartenența sa la o colectivitate, relațiile de vecinătate pe
care le implică, existența unor spații în proprietate comună și

3

perpetuă, imposibilitatea încheierii unor contracte individuale
cu marii furnizori de utilități sunt elemente care impun
constituirea unei structuri colective, organizată, care să
acționeze în numele și pentru interesul comun. Acestea sunt
rațiunile pentru care legiuitorul a impus constituirea asociațiilor
de proprietari.
Așa fiind, nu se poate reține că prin modul în care este
reglementată constituirea asociației de proprietari se încalcă
dreptul de asociere, prin convertirea sa într-o obligație. Prin
opțiunea pentru achiziționarea unui apartament într-o clădire
cu mai multe apartamente, autorul excepției și-a asumat în
deplină cunoștință de cauză drepturile și obligațiile pe care
legea le recunoaște și le impune proprietarilor, în vederea
constituirii asociației de proprietari, precum și cele care
decurg din existența acesteia.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/11992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. 1 din anexa nr. 2 (Regulamentul-cadru al
asociațiilor de proprietari) la Legea locuinței nr. 114/1996, excepție ridicată de Adrian Roberth Golovka în Dosarul
nr. 2.027/2004 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE
Nr. 27 din 25 martie 2005

MINISTERUL MEDIULUI ȘI GOSPODĂRIRII APELOR
Nr. 324 din 14 aprilie 2005

ORDIN
pentru modificarea Instrucțiunilor tehnice privind aplicarea și urmărirea măsurilor stabilite
în programul de conformare, planul de refacere a mediului și proiectul tehnic,
precum și reglementarea modului de operare cu garanția financiară
pentru refacerea mediului afectat de activitățile miniere
În temeiul Hotărârii Guvernului nr. 756/2003 privind organizarea și funcționarea Agenției Naționale pentru Resurse
Minerale și al Hotărârii Guvernului nr. 408/2004 privind organizarea și funcționarea Ministerului Mediului și Gospodăririi Apelor,
președintele Agenției Naționale pentru Resurse Minerale și ministrul mediului și gospodăririi apelor emit
prezentul ordin.
Art. I. — Anexa la Ordinul președintelui Agenției
Naționale pentru Resurse Minerale și al ministrului mediului
și gospodăririi apelor nr. 58/19/2004, publicat în Monitorul
Oficial al României, Partea I, nr. 408 din 6 mai 2004, se
modifică după cum urmează:
1. Articolul 9 va avea următorul cuprins:
îArt. 9. — Titularii permiselor de exploatare și titularii
licențelor de explorare/exploatare au obligația ca, anual, să
întocmească anexa nr. 1 «Valoarea garanției financiare
pentru refacerea mediului», care va fi avizată de
Compartimentul de inspecție teritorială al Agenției Naționale

pentru Resurse Minerale și de agenția județeană de
protecție a mediului și înaintată Direcției generale inspecție
și supraveghere teritorială a activităților miniere și a
operațiunilor petroliere din cadrul Agenției Naționale pentru
Resurse Minerale, cu cel puțin 30 de zile înaintea datei
constituirii garanției bancare pentru anul următor sau anului
contractual în cazul permiselor de exploatare și al licențelor
de explorare.“
2. Articolul 10 va avea următorul cuprins:
îArt. 10. — Constatarea îndeplinirii obligațiilor referitoare
la executarea lucrărilor de refacere a mediului se face pe

4

MONITORUL OFICIAL AL ROMÂNIEI, PARTEA I, Nr. 360/27.IV.2005

baza prezentării de către titularii permiselor de exploatare și
titularii licențelor de explorare/exploatare a anexei nr. II
«Situația lucrărilor executate pentru refacerea mediului
afectat de activitățile miniere», fundamentată de un raport
privind executarea acestor lucrări, verificată de agenția
județeană de protecție a mediului și de Compartimentul de
inspecție teritorială al Agenției Naționale pentru Resurse
Minerale și însușită de Direcția generală inspecție și
supraveghere teritorială a activităților miniere și a
operațiunilor petroliere din cadrul Agenției Naționale pentru
Resurse Minerale.“
3. Articolul 11 va avea următorul cuprins:
îArt. 11. — Direcția generală inspecție și supraveghere
teritorială a activităților miniere și a operațiunilor petroliere
din cadrul Agenției Naționale pentru Resurse Minerale, prin
compartimentele de inspecție teritorială ale agenției, va
urmări și va controla periodic, pe parcursul întregului an,
stadiul executării lucrărilor de refacere a mediului pe care

concesionarii și le-au asumat prin proiectul tehnic de
refacere a mediului. La efectuarea controalelor vor participa
și reprezentanți ai agențiilor județene de protecție a
mediului.“
Art. II. — Anexa nr. I îValoarea garanției financiare pentru
refacerea mediului“ și anexa nr. II îSituația lucrărilor executate
pentru refacerea mediului afectat de activitățile miniere“ se
înlocuiesc cu anexele nr. I și II la prezentul ordin.
Art. III. — Anexele nr. I și II fac parte integrantă din
prezentul ordin.
Art. IV. — Compartimentele de resort din cadrul
Agenției Naționale pentru Resurse Minerale, agenții
economici din industria minieră și geologie, precum și
direcțiile generale și agențiile teritoriale pentru protecția
mediului din subordinea Ministerului Mediului și Gospodăririi
Apelor vor duce la îndeplinire prevederile prezentului ordin.
Art. V. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Gheorghe Buliga

Ministrul mediului și gospodăririi apelor,
Sulfina Barbu

ANEXA Nr. I

Agentul economic ...........................
Perimetrul ........................................
Anul .................................................
VALOAREA GARANȚIEI FINANCIARE PENTRU REFACEREA MEDIULUI

Lucrări de refacere a mediului prevăzute în programul de conformare și în proiectul tehnic
Nr. crt.

Categoria de lucrări

Cantitatea

Prețul unitar

Valoarea totală

0

1

2

3

4

1. Lucrări executate în zona afectată de exploatare
1.1. Depunere de pământ pe berme și compactare
1.2. Plantare de arbuști
1.3. Lucrări de întreținere
.....................................................
2. Lucrări în zona haldelor de steril și/sau a iazurilor de decantare
2.1. Amenajare suprafață
2.2. Acoperirea terenului cu plasă
2.3. Transportul solului vegetal
2.4. Fertilizare
2.5. Semănat iarbă
2.6. Întreținere
....................................................
3. Alte lucrări pentru refacerea mediului
....................................................
T O T A L:

Agent economic
director general,
................................
Avizat
Agenția Națională pentru Resurse Minerale
Compartimentul de inspecție teritorială
...............................................................

Avizat
Ministerul Mediului și Gospodăririi Apelor
Agenția județeană de protecție a mediului
...............................................................

(numele, prenumele, semnătura)

(numele, prenumele, semnătura)

5

MONITORUL OFICIAL AL ROMÂNIEI, PARTEA I, Nr. 360/27.IV.2005

ANEXA Nr. II

Agent economic ...............................
Perimetrul .........................................
Anul ..................................................
SITUAȚIA

lucrărilor executate pentru refacerea mediului afectat de activitățile miniere
Nr. crt.

Obiectivul

U.M.

Cantitatea

Prețul unitar

Valoarea totală

0

1

2

3

4

5

1. Lucrări de remediere executate în zona afectată de exploatare
1.1. Depunere de pământ pe berme și compactare
1.2. Plantare de arbuști
1.3. Lucrări de întreținere
......................................................
2. Lucrări în zona haldelor de steril
2.1. Amenajare suprafață
2.2. Acoperirea terenului cu plasă
2.3. Transportul solului vegetal
2.4. Fertilizare
2.5. Semănat iarbă
2.6. Întreținere
......................................................
3. Alte lucrări pentru refacerea mediului
......................................................
TOTAL

Agent economic
director general,
................................
Verificat
Agenția Națională pentru Resurse Minerale
Compartimentul de inspecție teritorială
...............................................................

Verificat
Ministerul Mediului și Gospodăririi Apelor
Agenția județeană de protecție a mediului
...............................................................

(numele, prenumele, semnătura)

(numele, prenumele, semnătura)

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru înlocuirea anexei nr. 1 la Ordinul ministrului agriculturii, pădurilor și dezvoltării rurale
nr. 257/2004 privind componența Comisiei de atestare a agenților economici în activitatea
de exploatare forestieră și aprobarea Regulamentului privind organizarea și funcționarea
Comisiei de atestare a agenților economici în activitatea de exploatare forestieră
Având în vedere Nota nr. 160.435 din 21 februarie 2005,
în baza art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă înlocuirea anexei nr. 1 la Ordinul
ministrului agriculturii, pădurilor și dezvoltării rurale
nr. 257/2004 privind componența Comisiei de atestare a
agenților economici în activitatea de exploatare forestieră și
aprobarea Regulamentului privind organizarea și funcționarea
Comisiei de atestare a agenților economici în activitatea de

exploatare forestieră, publicat în Monitorul Oficial al
României, Partea I, nr. 392 din 4 mai 2004, cu anexa care
face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 15 aprilie 2005.
Nr. 217.

6

MONITORUL OFICIAL AL ROMÂNIEI, PARTEA I, Nr. 360/27.IV.2005
ANEXĂ
COMPONENȚA COMISIEI DE ATESTARE
Nr.
crt.

1.
2.
3.
4.
5.
6.
7.
8.
9.

Numele și prenumele

Mihalache Ilie
Rontea Ionel
Borlea Florin
Achimenco Petru Viorel
Predoiu Gheorghe
Crăciun Dorel Petru
Crețu Ovidiu
Ionașcu Gheorghiță
Sbera Ioan

Reprezentant

Ministerul Agriculturii, Pădurilor și Dezvoltării Rurale
Ministerul Agriculturii, Pădurilor și Dezvoltării Rurale
Regia Națională a Pădurilor — Romsilva
Regia Națională a Pădurilor — Romsilva
Asociația Proprietarilor de Păduri din România
Asociația Patronală a Forestierilor din România —
Asociația Patronală a Forestierilor din România —
Asociația Patronală a Forestierilor din România —
Asociația Patronală a Forestierilor din România —

ASFOR
ASFOR
ASFOR
ASFOR

MINISTERUL FINANȚELOR PUBLICE

ORDIN
privind aprobarea Deciziei Comisiei fiscale centrale nr. 1 din 18 martie 2005
pentru aprobarea soluțiilor privind aplicarea unitară a unor prevederi referitoare la accize,
taxa pe valoarea adăugată și probleme de procedură fiscală
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
în baza prevederilor art. 6 din Legea nr. 571/2003 privind Codul fiscal, publicată în Monitorul Oficial al României,
Partea I, nr. 927 din 23 decembrie 2003, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale
nr. 1 din 18 martie 2005 pentru aprobarea soluțiilor
privind aplicarea unitară a unor prevederi referitoare la
accize, taxa pe valoarea adăugată și probleme de

procedură fiscală, prevăzută în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Sebastian Bodu,
secretar de stat
București, 20 aprilie 2005.
Nr. 507.
ANEXĂ

DECIZIA
Comisiei fiscale centrale nr. 1 din 18 martie 2005
pentru aprobarea soluțiilor privind aplicarea unitară a unor prevederi referitoare la accize,
taxa pe valoarea adăugată și probleme de procedură fiscală
I. Art. 193 alin. (1) din Legea nr. 571/2003 privind Codul
fiscal, cu modificările și completările ulterioare, art. 70
alin. (1) lit. c) din Legea educației fizice și sportului
nr. 69/2000
1. Pentru contribuabilii, persoane fizice și juridice, care
au efectuat în termen plata sumelor reprezentând cota de
1% din taxele și accizele aplicate la nivel național pentru
țigări și băuturi alcoolice, la bugetul de stat și nu în contul
Ministerului Tineretului și Sportului 50.03 îDisponibil din
mijloace extrabugetare ale ministerelor și instituțiilor
subordonate“, plata sumelor datorate Ministerului Tineretului
și Sportului se consideră ca fiind efectuată în termen, fără
calcul de obligații fiscale accesorii.
2. Pentru rezolvarea cazurilor punctuale, contribuabilii
pot să depună declarații rectificative și să solicite virarea
sumelor vărsate în plus la bugetul de stat către bugetul
Ministerului Tineretului și Sportului.

II. Art. 1601 alin. (2) lit. a) din Legea nr. 571/2003, cu
modificările și completările ulterioare
1. Pentru bunurile achiziționate de societățile autorizate
ca valorificator în condițiile Ordonanței de urgență a
Guvernului nr. 16/2001 privind gestionarea deșeurilor
industriale reciclabile, republicată, cu modificările ulterioare,
de la persoane impozabile înregistrate ca plătitori de taxă
pe valoarea adăugată, în scopul dezmembrării și valorificării
deșeurilor de metale feroase și neferoase obținute, se
aplică în mod obligatoriu prevederile art. 160 1 alin. (2)
lit. a) din Legea nr. 571/2003, cu modificările și
completările ulterioare, și pct. 65 1 din Normele
metodologice de aplicare a Legii nr. 571/2003 privind Codul
fiscal, aprobate prin Hotărârea Guvernului nr. 44/2004, cu
modificările și completările ulterioare.
2. Obligația aplicării prevederilor menționate la pct. 1
revine atât furnizorilor, cât și beneficiarilor de astfel de
bunuri.

MONITORUL OFICIAL AL ROMÂNIEI, PARTEA I, Nr. 360/27.IV.2005
Art. 160 1 alin. (2) lit. d) din Legea nr. 571/2003, cu
modificările și completările ulterioare
În situația în care de la data de 1 ianuarie 2005 până
la data intrării în vigoare a Hotărârii Guvernului nr. 84/2005
pentru modificarea și completarea Normelor metodologice
de aplicare a Legii nr. 571/2003 privind Codul fiscal,
aprobate prin Hotărârea Guvernului nr. 44/2004, persoanele
impozabile înregistrate ca plătitori de taxă pe valoarea
adăugată au aplicat regimul normal de taxă pe valoarea
adăugată pentru orice livrare de material lemnos, acesta
rămâne valabil aplicat.
III. Art. 143 alin. (1) lit. l) din Legea nr. 571/2003, cu
modificările și completările ulterioare
1. În cazul livrărilor de bunuri și prestărilor de servicii
finanțate prin Ambasada Republicii Elene din București, în
limita a 1% din asistența financiară nerambursabilă
acordată Guvernului României conform Acordului privind
Programul de cooperare pentru dezvoltare pentru o
perioadă de cinci ani dintre Guvernul României și Guvernul
Republicii Elene, semnat la București la 20 iulie 2002,
ratificat prin Ordonanța Guvernului nr. 9/2003, aprobată prin
Legea nr. 163/2003, scutirea de taxă pe valoarea adăugată
prevăzută de art. 143 alin. (1) lit. l) din Legea
nr. 571/2003, cu modificările și completările ulterioare, se
realizează dacă sunt îndeplinite condițiile prevăzute la
art. 1 din Normele privind aplicarea scutirii de taxă pe
valoarea adăugată pentru livrările de bunuri și prestările de
servicii finanțate din ajutoare sau din împrumuturi
nerambursabile acordate de guverne străine, de organisme
internaționale și de organizații nonprofit și de caritate din
străinătate și din țară, inclusiv din donații ale persoanelor
fizice, prevăzută la art. 143 alin. (1) lit. l) din Legea
nr. 571/2003 privind Codul fiscal, aprobate prin Ordinul
ministrului finanțelor publice nr. 141/2004, prin facturarea
fără taxă pe valoarea adăugată de către furnizorii/prestatorii
persoane impozabile române, care participă la realizarea
obiectivelor sau proiectelor finanțate din fondurile
nerambursabile alocate prin ambasadă, denumiți contractori,
și de către furnizorii sau prestatorii acestora din România,
denumiți subcontractori, a bunurilor livrate și a serviciilor
prestate. Prin persoană impozabilă română se înțelege orice
furnizor/prestator care își are stabilit în România sediul
activității economice sau un sediu permanent ori, în lipsa
acestuia, domiciliul sau reședința sa obișnuită. Persoanele
impozabile stabilite în străinătate, care și-au desemnat
reprezentant fiscal în România, sunt considerate persoane
impozabile române. Operațiunile de natura celor prevăzute
la art. 133 alin. (2) lit. c) din Legea nr. 571/2003, cu
modificările și completările ulterioare, nu se facturează prin
reprezentantul fiscal, chiar dacă persoana impozabilă
stabilită în străinătate și-a desemnat un reprezentant fiscal
în România. Contractorii și subcontractorii își pot exercita
dreptul de deducere a taxei pe valoarea adăugată, aferentă
intrărilor destinate realizării obiectivului sau proiectului.
Facturarea fără taxă pe valoarea adăugată se poate
efectua numai pe baza unui certificat de scutire de taxă pe
valoarea adăugată, care se solicită de către contractori atât
pentru livrările și prestările proprii efectuate, cât și pentru
cele efectuate de subcontractori. Facturarea se efectuează
de către subcontractori către contractor și de către
contractor către Ambasada Republicii Elene din București.
2. Certificatele de scutire de taxă pe valoarea adăugată
se eliberează de către direcția generală a finanțelor publice
județeană sau a municipiului București în a cărei rază
teritorială își are sediul social solicitantul ori, după caz, de

7

către Direcția generală de administrare a marilor
contribuabili.
3. Contractorii trebuie să prezinte următoarea
documentație în vederea eliberării certificatului de scutire
de taxă pe valoarea adăugată:
a) cererea de eliberare a certificatului de scutire de taxă
pe valoarea adăugată;
b) copii de pe documentele care atestă calitatea de
plătitor de taxă pe valoarea adăugată a furnizorilor de
bunuri sau a prestatorilor de servicii, contractori ori
subcontractori, după caz;
c) documente din care să rezulte că obiectivele/
proiectele sunt finanțate prin Ambasada Republicii Elene
din București din 1% din fondurile nerambursabile acordate
Guvernului României, conform Acordului privind Programul
de cooperare pentru dezvoltare pentru o perioadă de cinci
ani dintre Guvernul României și Guvernul Republicii Elene,
semnat la București la 20 iulie 2002, ratificat prin
Ordonanța Guvernului nr. 9/2003, aprobată prin Legea
nr. 163/2003, însoțite de traducerea autorizată a acestora,
după caz;
d) copii de pe contractele încheiate între Ambasada
Republicii Elene din București, contractori și beneficiari,
însoțite de traducerea autorizată, după caz;
e) copii de pe contractele încheiate cu subcontractorii
din România.
4. Certificatul de scutire de taxă pe valoarea adăugată
eliberat este valabil pentru livrările de bunuri și prestările
de servicii efectuate de la data eliberării, pe toată durata
realizării obiectivului sau, după caz, a proiectului, în
condițiile în care se face dovada existenței sursei de
finanțare din 1% din fondurile nerambursabile acordate
României de Guvernul Republicii Elene. În situația în care
ulterior eliberării certificatului de scutire de taxă pe valoarea
adăugată se schimbă subcontractorii ori se suplimentează
fondurile inițiale și se încheie contracte noi pentru
realizarea obiectivului sau proiectului, certificatul inițial poate
fi modificat sau suplimentat în aceleași condiții,
menționându-se data de la care modificarea/suplimentarea
este valabilă.
5. Contractorii și/sau subcontractorii au obligația să
menționeze pe factură numărul și data certificatului în baza
căruia facturează în regim de scutire.
6. Modelul certificatului de scutire de taxă pe valoarea
adăugată este cel prezentat în anexa nr. 2 la Normele
privind aplicarea scutirii de taxă pe valoarea adăugată
pentru livrările de bunuri și prestările de servicii finanțate
din ajutoare sau din împrumuturi nerambursabile acordate
de guverne străine, de organisme internaționale și de
organizații nonprofit și de caritate din străinătate și din țară,
inclusiv din donații ale persoanelor fizice, prevăzută la
art. 143 alin. (1) lit. l) din Legea nr. 571/2003 privind
Codul fiscal, aprobate prin Ordinul ministrului finanțelor
publice nr. 141/2004, publicat în Monitorul Oficial al
României, Partea I, nr. 65 din 26 ianuarie 2004. În
conținutul certificatului nu se vor completa rubricile care fac
referire la beneficiari sau la agenția de implementare.
IV. Art. 109 din Ordonanța Guvernului nr. 92/2003
privind Codul de procedură fiscală, republicată, cu
modificările ulterioare
1. Plățile efectuate de către contribuabili în contul
impozitelor, taxelor, contribuțiilor sau al altor venituri ale
bugetului general consolidat, prin intermediul sistemului
bancar (inclusiv prin sistemul electronic de plăți), pe baza
ordinelor de plată întocmite corect de către plătitori, în
urma cărora s-a creditat, în termenul legal, bugetul
general consolidat, dar în contul altui venit bugetar decât

8

MONITORUL OFICIAL AL ROMÂNIEI, PARTEA I, Nr. 360/27.IV.2005

cel înscris de către plătitori pe documentele de plată
semnate de aceștia și confirmate prin ștampila și
semnătura autorizată a băncii inițiatoare, ca urmare a
unor erori datorate sistemului bancar în procesarea datelor
referitoare la decontarea obligațiilor fiscale dispuse în mod
corect de către plătitori, se consideră a fi efectuate în
termen, fără calcul de obligații fiscale accesorii după data

efectuării plății conform celor înscrise în documentele de
plată semnate de către plătitori și confirmate prin ștampila
și semnătura autorizată a băncii inițiatoare.
2. Reglarea evidenței analitice pe plătitori se va face pe
baza cererii depuse de contribuabil, însoțită de
documentația necesară.

MINISTERUL ADMINISTRAȚIEI ȘI INTERNELOR

ORDIN
privind anularea titlului de parc industrial Societății Comerciale îPro Roman“ — S.A.
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice,
aprobată și modificată prin Legea nr. 194/2004, cu modificările și completările ulterioare, ale art. 10 alin. (1) din
Ordonanța Guvernului nr. 65/2001 privind constituirea și funcționarea parcurilor industriale, aprobată cu modificări prin
Legea nr. 490/2002, și ale art. 8 din Instrucțiunile de acordare și anulare a titlului de parc industrial, aprobate prin Ordinul
ministrului dezvoltării și prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul administrației și internelor emite următorul ordin:
Articol unic. — (1) Se anulează titlul de parc industrial
acordat Societății Comerciale îPro Roman“ — S.A. prin
Ordinul ministrului administrației și internelor nr. 255/2004,

publicat în Monitorul Oficial al României, Partea I, nr. 980
din 25 octombrie 2004, care se abrogă.
(2) Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 14 aprilie 2005.
Nr. 592.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 360/27.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016132]
ISSN 1453—4495

