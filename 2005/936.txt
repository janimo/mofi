PARTEA

Anul 173 (XVII) — Nr. 936

I

LEGI, DECRETE, HOTĂRÂRI ȘI ALTE ACTE

Joi, 20 octombrie 2005

SUMAR
Pagina

Decizia nr. 457 din 20 septembrie 2005 referitoare la
excepția de neconstituționalitate a dispozițiilor
art. 78 alin. (1) din Legea nr. 19/2000 privind
sistemul public de pensii și alte drepturi de
asigurări sociale ........................................................

ALE

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 420 din 13 septembrie 2005 referitoare la
excepția de neconstituționalitate a dispozițiilor
art. 399 alin. 3 din Codul de procedură civilă și
art. 168 alin. (2) din Ordonanța Guvernului
nr. 92/2003 privind Codul de procedură fiscală ....

DECIZII

Nr.

1.210. — Hotărâre privind concesionarea activității de
neutralizare a deșeurilor de origine animală .........

4–6

CURȚII

1.211. — Hotărâre privind sprijinul direct al statului
pentru activitatea de neutralizare a deșeurilor de
origine animală .........................................................

7–15

1.223. — Hotărâre privind aprobarea stemei comunei
Fărcașa, județul Maramureș ....................................

1–4

6–7

15–16

Rectificări .............................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 420
din 13 septembrie 2005

referitoare la excepția de neconstituționalitate a dispozițiilor art. 399 alin. 3
din Codul de procedură civilă și art. 168 alin. (2) din Ordonanța Guvernului nr. 92/2003
privind Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 399 alin. 3 din Codul de
procedură civilă și a dispozițiilor art. 168 alin. (2) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
îDom Leasing“ — S.R.L. din București în Dosarul
nr. 2.894/2004 al Tribunalului București — Secția a V-a civilă.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 936/20.X.2005

textele de lege criticate nu aduc atingere principiului
accesului liber la justiție.
C U R T E A,

având în vedere actele și lucrările dosarului, reține
următoarele:
Prin Încheierea din 20 ianuarie 2005, pronunțată în
Dosarul nr. 2.894/2004, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 399 alin. 3 din
Codul de procedură civilă și a dispozițiilor art. 168 alin. (2)
din Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îDom Leasing“ — S.R.L. din București într-un
dosar având ca obiect soluționarea recursului declarat
împotriva unei sentințe civile prin care s-a respins o
contestație la executare.
În motivarea excepției de neconstituționalitate, autorul
susține că prevederile art. 399 alin. 3 din Codul de
procedură civilă încalcă dispozițiile art. 21 din Constituție.
Astfel, o parte care dorește să invoce apărări de fond, prin
intermediul contestației la executare, are această posibilitate
numai în măsura în care legea nu prevede în acest scop
o altă cale de atac, inclusiv o cale administrativă. Așadar,
în condițiile consacrării legale a unei căi administrative de
soluționare a litigiilor privind fondul unui titlu executoriu nu
se mai permite accesul la justiție, în sensul că o instanță
judecătorească nu are posibilitatea să pronunțe o hotărâre
cu privire la legalitatea celor cuprinse pe fond în acest titlu
executoriu.
Cât privește dispozițiile art. 168 alin. (2) din Codul de
procedură fiscală, și acestea încalcă, pentru aceleași
motive, accesul liber la justiție, în condițiile în care titlul
executoriu — specific dreptului fiscal — nu poate fi atacat
nici pe motive de fond, nici pe motive de formă, atâta timp
cât pentru contestarea lui există o altă cale de atac,
inclusiv o cale de atac administrativă, prevăzută de altfel
de art. 169 din Codul de procedură fiscală.
Exigența fundamentală pentru calificarea ca echitabil a
unui proces presupune ca îfiecare dintre părțile procesului să
poată să-și susțină cauza în condițiile în care să nu o
dezavantajeze substanțial, de-a lungul întregului proces, în
raport cu părțile adverse“. Pentru debitor contestația la
executare reprezintă mijlocul legal de a înfrânge abuzul
creditorilor urmăritori. Or, în cursul desfășurării unui
asemenea proces, având ca obiect o contestație la
executare silită, debitorul este împiedicat prin dispozițiile
art. 399 alin. 3 din Codul de procedură civilă să formuleze
apărări de fond, iar în condițiile art. 168 alin. (2) din Codul
de procedură fiscală să conteste însuși titlul executoriu,
dacă există o cale administrativă de atac prin care acestea
pot fi contestate.
Imposibilitatea invocării apărărilor de fond împotriva
creditorilor, în condițiile art. 399 alin. 3 din Codul de
procedură civilă și ale art. 168 alin. (2) din Codul de
procedură fiscală, pe calea contestației la executare, este
de natură să dezavantajeze în mod substanțial pe debitor
în raporturile sale cu creditorii, de-a lungul întregului
proces, ceea ce conduce în mod implicit la încălcarea
dreptului constituțional la un proces echitabil.
Consacrarea constituțională a caracterului facultativ al
jurisdicțiilor administrative semnifică faptul că partea are
libertatea de a utiliza calea jurisdicțiilor administrative în
vederea realizării drepturilor sale și, în același timp, că
aceasta nu poate suferi nici o atingere a drepturilor sale
prin neutilizarea unei asemenea jurisdicții.
Așadar, indiferent de exercitarea sau nu a dreptului său
la o jurisdicție administrativă, partea va avea în patrimoniul

său aceleași drepturi, atât din punct de vedere al dreptului
material, cât și din acela al dreptului procesual.
Textele de lege criticate restrâng însă posibilitatea de a
ataca pe cale judecătorească, prin contestație la executare,
titlul executoriu care nu este emis de o instanță sau de alt
organ jurisdicțional și de a formula împotriva acestuia
apărări de fond, dacă legea prevede alte căi de atac.
Procedura alternativă prevăzută de lege este în mod
expres, în cazul art. 168 alin. (2) din Codul de procedură
fiscală, cea a jurisdicției administrative, reglementată de
art. 169 și următoarele din Codul de procedură fiscală. Abia
la finalul acestei proceduri administrative partea interesată
are posibilitatea să se adreseze justiției, care să cenzureze
rezultatul, respectiv decizia prin care se încheie procedura
administrativă, pe calea contenciosului administrativ, ceea
ce contravine art. 21 alin. (1) și (4) din Constituție.
Altfel spus, pentru a deduce verificării judecătorești un
titlu executoriu emis de către organul fiscal, partea este
obligată să urmeze procedura jurisdicțional-administrativă,
singura prevăzută de lege, încălcându-se astfel, deopotrivă,
regula jurisdicției administrative facultative și principiul
accesului liber la justiție.
Din acest punct de vedere se remarcă și încălcarea
dreptului la un proces echitabil, atâta timp cât prin
contestația la executare nu se invocă nici o încălcare a
formalităților de executare, ci numai vicii ale titlului
executoriu, partea neputând să obțină protecția justiției, ci
trebuind să aștepte finalul procedurii administrative, pentru
a ataca decizia pronunțată, pe calea contenciosului
administrativ.
În final, autorul excepției solicită să se admită excepția
de neconstituționalitate și să se constate că prevederile
art. 399 alin. 3 din Codul de procedură civilă, respectiv ale
art. 168 alin. (2) din Codul de procedură fiscală, sunt
neconstituționale în sensul și în măsura în care trimit în
vederea analizării și implicit a realizării unor drepturi la uzul
obligatoriu al unei căi de jurisdicție administrativă.
Tribunalul București — Secția a V-a civilă apreciază că
excepția de neconstituționalitate este neîntemeiată. În acest
sens arată că, în esență, contestația la executare este
destinată să înlăture neregularitățile produse în cursul
executării silite sau să lămurească întinderea și înțelesul
titlului executoriu. În principiu, în cadrul contestației la
executare, instanța nu poate examina împrejurările care
vizează fondul cauzei și care ar fi de natură să repună în
discuție hotărârile judecătorești sau hotărârile care emană
de la organe cu activitate jurisdicțională.
Posibilitatea invocării apărărilor de fond în cadrul
contestației la executare este însă condiționată de
inexistența unor mijloace procedurale speciale, în cadrul
cărora aceste apărări să poată fi invocate. Această
posibilitate, reglementată de textele de lege criticate, nu
poate fi apreciată ca o îngrădire a accesului liber la justiție
și nici ca o atingere a dreptului la un proces echitabil,
atâta vreme cât legiuitorul a prevăzut accesul la instanțele
judecătorești prin exercitarea altor căi de atac. Astfel,
potrivit dispozițiilor art. 187 alin. (2) din Codul de procedură
fiscală, deciziile emise în soluționarea contestațiilor pot fi
atacate la instanța judecătorească de contencios
administrativ competentă.
Acceptând că procedura administrativă prevăzută de
art. 174 alin. (1) din Codul de procedură fiscală este o
procedură administrativ-jurisdicțională, persoana interesată
are posibilitatea de a o parcurge sau de a se adresa
direct justiției.
Altfel spus, îfacultativ“ nu semnifică îinterzis“ și, ca
atare, nimic nu poate împiedica persoana care se

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005
consideră vătămată într-un drept, într-o libertate sau interes
legitim să se adreseze direct justiției.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că textele de lege criticate nu
încalcă dispozițiile art. 21 din Constituție. Astfel,
posibilitatea utilizării apărărilor de fond în contestația la
executare, reglementată de textele de lege criticate, este
condiționată de inexistența unor mijloace procedurale
speciale pentru realizarea dreptului, în cadrul cărora aceste
apărări să poată fi invocate.
În speță, însă, debitorul avea posibilitatea formulării unei
acțiuni în anulare a titlului executoriu care nu provine de la
un organ de jurisdicție, așa încât nu mai putea utiliza
apărări de fond în cadrul contestației la executare.
Avocatul Poporului apreciază că textele de lege
criticate sunt constituționale, conținând dispoziții privind
procedura de judecată, adoptate în temeiul competenței
conferite legiuitorului prin dispozițiile art. 126 alin. (2) din
Constituție. Astfel, posibilitatea, instituită prin textele de lege
criticate, a invocării pe calea contestației la executare a
apărărilor de fond este condiționată de inexistența unor
mijloace procedurale speciale pentru realizarea dreptului.
Dacă însă legea pune la dispoziția debitorului o cale de
atac specială, acesta nu mai poate să utilizeze apărări de
fond în cadrul contestației la executare. O asemenea
prevedere nu constituie o îngrădire a liberului acces la
justiție, de vreme ce partea interesată poate folosi apărările
respective, potrivit opțiunii sale, în una sau în alta dintre
căile de atac pe care le are la dispoziție. Adoptarea
acestei măsuri nu face, în realitate, decât să dea expresie
preocupării legiuitorului de a preveni abuzul de drept
constând în invocarea acelorași apărări în două căi de
atac diferite, în scopul tergiversării cauzelor aflate pe rolul
instanțelor judecătorești.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 399 alin. 3 din Codul de procedură civilă și
art. 168 alin. (2) din Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 560 din 24 iunie 2004,
dispoziții care au următorul conținut:
— Art. 399 alin. 3: îÎn cazul în care executarea silită se
face în temeiul unui titlu executoriu care nu este emis de o
instanță judecătorească, se pot invoca în contestația la
executare apărări de fond împotriva titlului executoriu, dacă
legea nu prevede în acest scop o altă cale de atac.“;

3

— Art. 168 alin. (2): îContestația poate fi făcută și
împotriva titlului executoriu în temeiul căruia a fost pornită
executarea, în cazul în care acest titlu nu este o hotărâre dată
de o instanță judecătorească sau de alt organ jurisdicțional și
dacă pentru contestarea lui nu exista o altă procedură
prevăzută de lege.“
Autorul excepției susține că dispozițiile legale criticate
încalcă prevederile art. 21 din Constituție, care au următorul
conținut:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția de neconstituționalitate, Curtea
reține că, în esență, contestația la executare este destinată
să înlăture neregularitățile comise cu prilejul urmăririi silite
sau să expliciteze titlul executoriu ce urmează a fi
valorificat. În cadrul soluționării contestației, instanța nu
poate examina împrejurări care vizează fondul cauzei și
care sunt de natură să repună în discuție hotărâri care
emană de la organe cu activitate jurisdicțională, în fața
cărora au avut loc dezbateri contradictorii, părțile având
posibilitatea, cu acel prilej, de a invoca apărările de fond
necesare. O soluție contrară, sub acest aspect, ar nesocoti
principiul autorității de lucru judecat, ceea ce este
inadmisibil.
Pe de altă parte, în cazul în care executarea silită se
face în temeiul unui titlu executoriu care nu este emis de
o instanță judecătorească, legea procesuală civilă prevede
că debitorul are dreptul să invoce, pe calea contestației,
toate apărările de fond referitoare la existența, întinderea și
valabilitatea creanței constatate prin respectivul titlu
executoriu. Totuși, posibilitatea utilizării apărărilor de fond
este condiționată de inexistența unor mijloace procedurale
speciale pentru realizarea dreptului, în cadrul cărora
acestea să poată fi invocate.
Aceste mijloace procedurale speciale sunt reglementate
pentru titlurile de creanță și actele administrative fiscale.
Astfel, potrivit art. 174 alin. (1) din Ordonanța Guvernului
nr. 92/2003 privind Codul de procedură fiscală: îÎmpotriva
titlului de creanță, precum și împotriva altor acte administrative
fiscale se poate formula contestație potrivit legii. Contestația
este o cale administrativă de atac și nu înlătură dreptul la
acțiune al celui care se consideră lezat în drepturile sale
printr-un act administrativ fiscal sau prin lipsa acestuia, în
condițiile legii.“ În soluționarea contestației, organul
competent va verifica motivele de fapt și de drept care au
stat la baza emiterii actului administrativ fiscal și se
pronunță prin decizie sau dispoziție, după caz. Deciziile
emise în soluționarea contestațiilor pot fi atacate la instanța
judecătorească de contencios administrativ competentă.
Legea pune, așadar, la dispoziția debitorului căile de
atac speciale menționate, așa încât acesta nu mai poate
să utilizeze apărări de fond în cadrul contestației la
executare. O asemenea prevedere nu constituie o îngrădire
a liberului acces la justiție, de vreme ce partea interesată
poate folosi apărările respective, potrivit opțiunii sale, în
căile de atac pe care le are la dispoziție. Adoptarea
acestei măsuri nu face, în realitate, decât să dea expresie
preocupării legiuitorului de a preveni abuzul de drept
constând în invocarea acelorași apărări în două căi de
atac diferite, în scopul tergiversării cauzelor aflate pe rolul
instanțelor judecătorești.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 936/20.X.2005

Întrucât accesul liber la justiție, ca, de altfel, orice drept
fundamental, consacrat ca atare de Constituție, are
caracter legitim numai în măsura în care este exercitat cu
bună-credință, în limite rezonabile, cu respectarea
drepturilor și intereselor în egală măsură ocrotite ale
celorlalte subiecte de drept, Curtea consideră că stabilirea
de către legiuitor a acestor limite nu aduce nici o îngrădire
dreptului în sine, ci, dimpotrivă, creează premisele
valorificării sale în concordanță cu exigențele generale
proprii unui stat de drept.
De altfel, potrivit art. 126 alin. (2) din Constituție,
stabilirea competenței instanțelor și a procedurii de
judecată constituie atributul exclusiv al legiuitorului, acesta
fiind ținut, desigur, ca, în procesul de legiferare, să se
circumscrie cadrului constituțional. Or, Curtea constată că
reglementarea dedusă controlului satisface exigența impusă

de norma constituțională, fiind în deplină concordanță cu
prevederile art. 21 din Legea fundamentală.
Pentru aceleași considerente nu pot fi primite criticile de
neconstituționalitate referitoare la art. 168 alin. (2) din
Ordonanța Guvernului nr. 92/2003 privind Codul de
procedură fiscală.
Curtea s-a pronunțat asupra constituționalității
dispozițiilor art. 399 alin. 3 din Codul de procedură civilă
prin Decizia nr. 454 din 2 decembrie 2003, publicată în
Monitorul Oficial al României, Partea I, nr. 926 din
23 decembrie 2003, într-o cauză în care s-a invocat
încălcarea acelorași prevederi din Constituție.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 alin. 3 din Codul de procedură civilă și a
dispozițiilor art. 168 alin. (2) din Ordonanța Guvernului nr. 92/2003 privind Codul de procedură fiscală, excepție ridicată de
Societatea Comercială îDom Leasing“ — S.R.L. din București în Dosarul nr. 2.894/2004 al Tribunalului București — Secția
a V-a civilă.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 457
din 20 septembrie 2005

referitoare la excepția de neconstituționalitate a dispozițiilor art. 78 alin. (1)
din Legea nr. 19/2000 privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 78 alin. (1) din Legea
nr. 19/2000 privind sistemul public de pensii și alte drepturi
de asigurări sociale, excepție ridicată de Alexandru
Moldovan în Dosarul nr. 842/2005 al Tribunalului Sălaj —
Secția civilă.
La apelul nominal lipsesc părțile, față de care procedura
de citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că modalitatea de calcul a punctajului
mediu anual realizat de asigurat în perioada de cotizare,
utilizat la determinarea cuantumului pensiei, are un caracter
tehnic și nu contravine prevederilor constituționale invocate
în susținerea excepției.
C U R T E A,

având în vedere actele și lucrările dosarului, constată
următoarele:
Prin Încheierea din 21 martie 2005, pronunțată în
Dosarul nr. 842/2005, Tribunalul Sălaj — Secția civilă a
sesizat Curtea Constituțională cu excepția de
neconstituționalitate a dispozițiilor art. 78 alin. (1) din
Legea nr. 19/2000 privind sistemul public de pensii și alte
drepturi de asigurări sociale, excepție ridicată de
Alexandru Moldovan în dosarul menționat, având ca obiect
judecarea contestației autorului excepției împotriva deciziei
de pensionare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005
În motivarea excepției de neconstituționalitate autorul
acesteia susține că prin modul de calcul al punctajului
mediu anual, prevăzut la art. 78 alin. (1) din Legea
nr. 19/2000, și anume prin împărțirea punctajului anual la
12, se elimină de la calculul pensiei 3,37783 puncte,
respectiv 0,10556 puncte de la punctajul mediu.
Autorul excepției consideră că se creează în felul
acesta îdouă categorii de pensionari care, deși au avut
aceleași venituri, aceeași vechime în muncă și au contribuit
cu aceleași sume la fondul de asigurări, vor avea pensii
diferite, respectiv: cei cu întreruperi în activitate care vor
avea o pensie mai mică, în funcție de numărul de
întreruperi; cei care nu au întreruperi dar cu o pensie mai
mare decât cealaltă categorie. Neconstituționalitatea
modului de calcul al acestui punctaj mediu anual prin
împărțirea la 12 rezultă chiar din cuprinsul legii, care
prevede [la art. 2 lit. a)] «tratament nediscriminatoriu în
ceea ce privește drepturile și obligațiile prevăzute de
lege»“.
Tribunalul Sălaj — Secția civilă consideră, în esență, că
îexcepția de neconstituționalitate este neîntemeiată, pentru
că punctajul anual al reclamantului este mai mic cu
echivalentul perioadei nelucrate într-un an în care nu a
contribuit la bugetul asigurărilor sociale“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este inadmisibilă. În argumentarea acestui punct de vedere
Guvernul arată că dispozițiile legale criticate reglementează
îcondiții cu caracter tehnic ce prevăd modalitatea de calcul
a punctajului anual al asiguratului, pe baza căruia se
stabilește, potrivit art. 77 din aceeași lege, punctajul mediu
anual realizat de asigurat în perioada de cotizare, utilizat
la determinarea cuantumului pensiei, conform art. 76“.
Conform aprecierii Guvernului, îstabilirea modalității de
determinare a punctajului anual al asiguratului, precum și
toate condițiile și procedurile pentru acordarea drepturilor
de pensie este de competența liberă și exclusivă a
legiuitorului, fără ca prin aceasta să se aducă atingere
vreunei dispoziții sau principiu constituțional“. În acest sens
sunt menționate deciziile Curții Constituționale nr. 500/2004
și nr. 105/2005.
Excepția de neconstituționalitate este apreciată de
Guvern ca fiind inadmisibilă, deoarece critica autorului
excepției înu este raportată la prevederi constituționale, ci
la dispoziții din cuprinsul unei legi, respectiv din Legea
nr. 19/2000, cu modificările și completările ulterioare“.
Avocatul Poporului consideră că dispozițiile criticate
sunt constituționale. În motivarea acestui punct de vedere
se arată că îdispozițiile legale criticate reprezintă norme cu
caracter tehnic, referitoare la determinarea punctajului
mediu anual, ca bază de calcul al cuantumului pensiei ce
se stabilește, respectiv la acordarea unor sporuri la
punctajul fixat, reglementarea acestei proceduri fiind dreptul
exclusiv al legiuitorului, fără ca prin aceasta să se aducă
atingere vreunei dispoziții sau principiu constituțional. Astfel,
persoanele care se înscriu la pensia pentru limită de vârstă
sau la pensie anticipată se află, în mod obiectiv, în situații
diferite determinate de faptul că acestea sunt două tipuri
diferite de pensii, cu regim juridic și condiții de acordare
diferite, ceea ce justifică și impune tratamentul juridic
diferențiat“. Totodată, Avocatul Poporului consideră că textul
legal criticat înu conține în sine nici o reglementare care

5

să creeze o inegalitate pe criterii de rasă, de naționalitate,
de origine etnică, de limbă, de religie, de sex, de opinie,
de apartenență politică, de avere sau de origine socială,
aplicându-se fără nici o discriminare tuturor persoanelor
aflate în situație identică“. În acest sens este invocată
Decizia Curții Constituționale nr. 500/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 78 alin. (1) din Legea nr. 19/2000 privind
sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, cu modificările și completările
ulterioare.
Textul de lege criticat are următorul cuprins:
— Art. 78: î(1) Punctajul anual al asiguratului se determină
prin împărțirea la 12 a punctajului rezultat în anul respectiv din
însumarea numărului de puncte realizat în fiecare lună.
Numărul de puncte realizat în fiecare lună se calculează prin
raportarea salariului brut lunar individual, inclusiv sporurile și
adaosurile, sau, după caz, a venitului lunar asigurat, care a
constituit baza de calcul a contribuției individuale de asigurări
sociale, la salariul mediu brut lunar din luna respectivă,
comunicat de Comisia Națională de Statistică.“
Din analiza motivării excepției, cuprinsă în memoriul
depus la instanță de autorul acesteia, Curtea reține că
textul constituțional considerat a fi fost încălcat prin
dispozițiile de mai sus este art. 16 alin. (1), text care are
următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
Autorul excepției susține, în esență, că prevederile
legale criticate, care stabilesc modul de calcul al
punctajului mediu anual, creează îdouă categorii de
pensionari, care, deși au avut aceleași venituri, aceeași
vechime în muncă și au contribuit cu aceleași sume la
fondul de asigurări, vor avea pensii diferite, respectiv: cei
cu întreruperi în activitate care vor avea o pensie mai
mică, în funcție de numărul de întreruperi; cei care nu au
întreruperi dar cu o pensie mai mare decât cealaltă
categorie“.
Analizând excepția de neconstituționalitate formulată în
cauză, Curtea constată că între dispozițiile de lege criticate
și cele ale art. 16 alin. (1) din Constituție, care consacră
principiul egalității în drepturi, nu există elemente de
incompatibilitate.
În acest sens Curtea reține că, prin conținutul său,
textul legal criticat care stabilește norme cu caracter tehnic
privind modul de determinare a punctajului mediu anual al
asiguratului, care va sta la baza stabilirii cuantumului
pensiei cuvenite celui în cauză, nu conține în sine nici o
dispoziție de natură să încalce prevederile art. 16 alin. (1)
din Constituție.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 936/20.X.2005

Curtea constată că, potrivit jurisprudenței sale, conformă
cu cea a Curții Europene a Drepturilor Omului, egalitate nu
înseamnă uniformitate, existând posibilitatea unui tratament
juridic diferit pentru situații care nu sunt identice, dacă
acesta se justifică în mod rațional și obiectiv. Or, în cauză,
existența unor întreruperi de activitate, cu consecințele ce
decurg din normele legale criticate, reprezintă o asemenea
justificare.
Curtea reține, totodată, că dispoziția legală criticată a
mai fost supusă controlului de constituționalitate. Curtea
Constituțională, prin deciziile nr. 301 din 6 iulie 2004,
publicată în Monitorul Oficial al României, Partea I, nr. 785
din 26 august 2004, și nr. 500 din 16 noiembrie 2004,
publicată în Monitorul Oficial al României, Partea I, nr. 64
din 19 ianuarie 2005, a respins excepția de
neconstituționalitate a dispozițiilor art. 78 alin. (1) din Legea
nr. 19/2000. În acele decizii, referitor la invocarea
principiului egalității în drepturi a cetățenilor, Curtea a
reținut că îpersoanele care se înscriu la pensia pentru

limită de vârstă sau la pensie anticipată se află, în mod
obiectiv, în situații diferite determinate de faptul că acestea
sunt două tipuri de pensii, cu regim juridic și condiții de
acordare diferite, ceea ce justifică și impune tratamentul
juridic diferențiat. Dispozițiile art. 78 alin. (1) și (8) din
Legea nr. 19/2000 nu conțin în sine nici o reglementare
care să creeze o inegalitate pe criterii de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială, aplicându-se fără nici o discriminare tuturor
persoanelor aflate în situație identică“. (Decizia
nr. 500/2004.) Aceeași motivare se regăsește, în parte, și
la baza respingerii excepției de neconstituționalitate prin
Decizia nr. 301/2004.
Soluțiile Curții Constituționale în cauzele respective,
precum și considerentele care au stat la baza acestora își
păstrează valabilitatea, mutatis mutandis, și în cauza de
față, întrucât nu se invocă elemente noi de natură a
schimba această jurisprudență.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 78 alin. (1) din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Alexandru Moldovan în Dosarul nr. 842/2005 al
Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind concesionarea activității de neutralizare a deșeurilor de origine animală
În temeiul art. 108 din Constituția României, republicată, al art. 12 alin. (1) din Ordonanța Guvernului nr. 47/2005
privind reglementări de neutralizare a deșeurilor de origine animală și al art. 8 din Legea nr. 219/1998 privind regimul
concesiunilor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă concesionarea activității de
neutralizare a deșeurilor de origine animală, activitate
publică de interes național, prevăzută în anexa care face
parte integrantă din prezenta hotărâre.
Art. 2. — Ministerul Agriculturii, Pădurilor și Dezvoltării
Rurale, prin Agenția Domeniilor Statului, concesionează
activitatea prevăzută la art. 1.
Art. 3. — (1) Concesionarea activității de neutralizare a
deșeurilor de origine animală se realizează pe fiecare
dintre cele 8 regiuni de dezvoltare.

(2) Nu face obiectul concesiunii, potrivit prevederilor
prezentei hotărâri, activitatea de neutralizare a deșeurilor de
origine animală desfășurată în unitățile de creștere a
animalelor, în unitățile de producție, depozitare, procesare
sau comercializare a cărnii ori a altor produse de origine
animală, care dețin sau își dezvoltă instalații proprii de
neutralizare, respectiv procesare ori de incinerare/coincinerare
autorizate și aprobate, în condițiile legii, folosite exclusiv
pentru necesitățile proprii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005
(3) Concesionarea activității de neutralizare a deșeurilor
de origine animală se face pentru o perioadă de 10 ani,
cu posibilitatea de prelungire conform legislației în vigoare.
Art. 4. — (1) Concesionarii activității de neutralizare a
deșeurilor de origine animală garantează și răspund de
colectarea, transportul, manipularea, depozitarea,
procesarea și neutralizarea finală, în conformitate cu
legislația în vigoare.
(2) În cazul diagnosticării unor boli pentru care se
impun condiții speciale de neutralizare finală, concesionarii
răspund de realizarea acestei activități sau, după caz, de
transmiterea deșeurilor respective spre neutralizare finală,
în condițiile impuse.
(3) Concesionarii activității de neutralizare a deșeurilor
de origine animală au obligația de a asigura în unitatea
respectivă spațiile și materialele necesare desfășurării de

7

către medicii veterinari a activității de colectare și
transmitere la laboratoarele sanitar-veterinare de stat a
probelor pentru supravegherea encefalopatiilor spongiforme
transmisibile și de introducere a datelor de confirmare a
mortalităților în sistemul de identificare a animalelor, potrivit
dispozițiilor art. 14 alin. (2) din Ordonanța Guvernului
nr. 47/2005 privind reglementări de neutralizare a deșeurilor
de origine animală.
(4) Concesionarii activității de neutralizare a deșeurilor
de origine animală organizează un serviciu permanent,
disponibil populației, de recepționare și înregistrare a
mortalităților la animale, pentru zona concesionată.
(5) Concesionarii activității de neutralizare a deșeurilor
de origine animală au obligația ridicării oricăror deșeuri de
origine animală care fac obiectul contractului de concesiune
în maximum 24 de ore de la anunțare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Președintele Autorității Naționale Sanitare Veterinare
și pentru Siguranța Alimentelor,
Ion Agafiței
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.210.
ANEXĂ
LISTA

cuprinzând activitățile de neutralizare a deșeurilor de origine animală
1. Colectarea deșeurilor de origine animală, cu excepția
conținutului tractusului intestinal colectat la abator,
bălegarului sau purinei, cu respectarea legislației specifice:
1.1. transport;
1.2. depozitare;
1.3. manipulare.
2. Procesarea deșeurilor de origine animală, cu
respectarea legislației specifice

3. Incinerarea deșeurilor de origine animală, cu
respectarea legislației specifice
4. Coincinerarea deșeurilor de origine animală, cu
respectarea legislației specifice
5. Transmiterea spre depozitare a cenușii sau a
produselor procesate, cu respectarea legislației specifice

GUVERNUL ROMÂNIEI

HOTĂRÂRE
privind sprijinul direct al statului pentru activitatea de neutralizare a deșeurilor de origine animală
În temeiul art. 108 din Constituția României, republicată, și al art. 13 alin. (1), (2) și (4) din Ordonanța Guvernului
nr. 47/2005 privind reglementări de neutralizare a deșeurilor de origine animală,
Guvernul României adoptă prezenta hotărâre.
Art. 1. — Concesionarii activității de neutralizare a
deșeurilor de origine animală, activitate publică de interes
național, precum și persoanele fizice sau juridice care
desfășoară activități de neutralizare a deșeurilor de origine
animală în unitățile proprii prevăzute la art. 9 alin. (1) lit. a)
și alin. (3) din Ordonanța Guvernului nr. 47/2005 privind
reglementări de neutralizare a deșeurilor de origine animală

beneficiază de sprijinul direct al statului, de la bugetul de
stat, prin bugetul Ministerului Agriculturii, Pădurilor și
Dezvoltării Rurale.
Art. 2. — (1) Nivelul sprijinului pe categorii de deșeuri
de origine animală și în funcție de proveniența acestora
este prevăzut în anexa nr. 1.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 936/20.X.2005

(2) Nivelul sprijinului este raportat la tariful stabilit prin
contractul de concesiune pentru fiecare regiune de
dezvoltare.
Art. 3. — Persoanele fizice sau juridice care desfășoară
activități de neutralizare a deșeurilor de origine animală în
unitățile proprii prevăzute la art. 9 alin. (1) lit. a) și alin. (3)
din Ordonanța Guvernului nr. 47/2005, care beneficiază de
sprijin direct al statului în condițiile prevăzute la art. 2,
garantează și răspund de colectarea, transportul,
manipularea, depozitarea, procesarea și neutralizarea finală,
în conformitate cu legislația în vigoare.
Art. 4. — (1) Sprijinul de la bugetul de stat se acordă
pe bază de cerere, al cărei model este prevăzut în anexa
nr. 2, înaintată de solicitant la sucursalele Agenției de Plăți
și Intervenție pentru Agricultură, Industrie Alimentară și
Dezvoltare Rurală județene, respectiv a municipiului
București, însoțită de documente justificative pentru fiecare
categorie de beneficiar.
(2) Documentele justificative necesare pentru acordarea
sprijinului concesionarilor pentru activitatea de neutralizare
a deșeurilor de origine animală sunt următoarele:
a) decontul justificativ al cărui model este prezentat în
anexa nr. 3a);
b) copii de pe Documentul de mișcare a subproduselor
animale ce nu sunt destinate consumului uman, Partea I:
Original — exemplarul destinatarului, al cărui model este
prevăzut în anexa nr. 5a) la Norma sanitară veterinară și
pentru siguranța alimentelor privind stabilirea documentelor
și evidențelor veterinare necesare în cadrul activității de
neutralizare a deșeurilor de origine animală, aprobată prin
Ordinul președintelui Autorității Naționale Sanitare Veterinare
și pentru Siguranța Alimentelor nr. 80/2005;
c) avizul reprezentantului Agenției Domeniilor Statului din
teritoriu privind achitarea la zi a redevenței.
(3) Documentele justificative necesare pentru persoanele
fizice sau juridice care desfășoară activități de neutralizare
a deșeurilor de origine animală în unitățile proprii prevăzute
la art. 9 alin. (1) lit. a) și alin. (3) din Ordonanța
Guvernului nr. 47/2005 sunt următoarele:
a) decontul justificativ al cărui model este prezentat în
anexa nr. 3b);
b) copii de pe Certificatul sanitar veterinar pentru
subprodusele animale ce nu sunt destinate consumului
uman, al cărui model este prevăzut în anexa nr. 6 la
Norma sanitară veterinară și pentru siguranța alimentelor
privind stabilirea documentelor și evidențelor veterinare
necesare în cadrul activității de neutralizare a deșeurilor de
origine animală, aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 80/2005;
c) copie de pe Registrul de evidență a
neutralizării/procesării subproduselor animale ce nu sunt
destinate consumului uman, al cărui model este prevăzut

în anexa nr. 3 la Norma sanitară veterinară și pentru
siguranța alimentelor privind stabilirea documentelor și
evidențelor veterinare necesare în cadrul activității de
neutralizare a deșeurilor de origine animală, aprobată prin
Ordinul președintelui Autorității Naționale Sanitare
Veterinare și pentru Siguranța Alimentelor nr. 80/2005.
Art. 5. — (1) Sucursalele Agenției de Plăți și Intervenție
pentru Agricultură, Industrie Alimentară și Dezvoltare Rurală
județene, respectiv a municipiului București, după
verificarea documentației, întocmesc și transmit Agenției de
Plăți și Intervenție pentru Agricultură, Industrie Alimentară
și Dezvoltare Rurală situația centralizatoare, conform
modelului prevăzut în anexa nr. 4, până la data de 5 a
fiecărei luni, pentru solicitările înregistrate în luna
precedentă.
(2) Agenția de Plăți și Intervenție pentru Agricultură,
Industrie Alimentară și Dezvoltare Rurală întocmește și
transmite Ministerului Agriculturii, Pădurilor și Dezvoltării
Rurale situația centralizatoare, conform modelului prevăzut
în anexa nr. 5, până la data de 10 a fiecărei luni, pentru
solicitările înregistrate în luna precedentă.
Art. 6. — În baza situației centralizatoare a cererilor
pentru încasarea subvențiilor, transmisă de Agenția de Plăți
și Intervenție pentru Agricultură, Industrie Alimentară și
Dezvoltare Rurală, Ministerul Agriculturii, Pădurilor și
Dezvoltării Rurale transmite Ministerului Finanțelor Publice
cererea de deschidere a creditelor bugetare la capitolul
67.01 îAgricultură și silvicultură“, titlul îTransferuri“. Cererea
de deschidere a creditelor bugetare va fi însoțită de
situația justificativă a sprijinului direct al statului, întocmită
potrivit modelului prevăzut în anexa nr. 6.
Art. 7. — După aprobarea cererii pentru deschiderea
creditelor bugetare de către Ministerul Finanțelor Publice,
din bugetul Ministerului Agriculturii, Pădurilor și Dezvoltării
Rurale se alimentează contul Agenției de Plăți și
Intervenție pentru Agricultură, Industrie Alimentară și
Dezvoltare Rurală, care virează sumele în conturile
solicitanților astfel: pentru persoane juridice, la trezorerii, iar
pentru persoane fizice, în contul deschis de acestea la
băncile comerciale sau la Casa de Economii și
Consemnațiuni — C.E.C. — S.A. ori prin mandat poștal,
după caz.
Art. 8. — (1) Achitarea sumelor de la bugetul de stat în
mod necorespunzător, prin înscrierea sau atestarea de date
ori de situații nereale pe documentele de decontare,
constituie contravenție și se sancționează cu amendă de la
10.000 lei (RON) la 30.000 lei (RON), precum și cu
obligarea la restituirea contravalorii stimulentelor încasate
nejustificat, majorate potrivit indicelui de inflație.
(2) Sancțiunile prevăzute la alin. (1) se aplică și
persoanelor juridice.
(3) Constatarea contravențiilor și aplicarea sancțiunilor
prevăzute la alin. (1) se fac de către persoane

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005
împuternicite de Ministerul Agriculturii, Pădurilor și Dezvoltării
Rurale și de Agenția de Plăți și Intervenție pentru
Agricultură, Industrie Alimentară și Dezvoltare Rurală.
(4) Contravenientul poate achita, pe loc sau în termen de
48 de ore de la data încheierii procesului-verbal ori, după
caz, de la data comunicării acestuia, jumătate din minimul
amenzii prevăzute la alin. (1), agentul constatator făcând
mențiune despre această posibilitate în procesul-verbal.
(5) Prevederile alin. (1)—(4) referitoare la contravenții se
completează cu dispozițiile Ordonanței Guvernului

9

nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 9. — Persoanele împuternicite de Ministerul
Agriculturii, Pădurilor și Dezvoltării Rurale și de Agenția de
Plăți și Intervenție pentru Agricultură, Industrie Alimentară
și Dezvoltare Rurală verifică permanent modul de acordare
și utilizare a sumelor alocate potrivit prezentei hotărâri.
Art. 10. — Anexele nr. 1—6*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Președintele Autorității Naționale Sanitare Veterinare
și pentru Siguranța Alimentelor,
Ion Agafiței
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.211.
*) Anexele nr. 1—6 sunt reproduse în facsimil.
ANEXA Nr. 1

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 936/20.X.2005
ANEXA Nr. 2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005

11
ANEXA Nr. 3a)

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 936/20.X.2005
ANEXA Nr. 3b)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005

13
ANEXA Nr. 4

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 936/20.X.2005
ANEXA Nr. 5

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 936/20.X.2005

15
ANEXA Nr. 6

Situația justificativă

GUVERNUL ROMÂNIEI

HOTĂRÂRE
privind aprobarea stemei comunei Fărcașa,
județul Maramureș
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Fărcașa, județul
Maramureș, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 13 octombrie 2005.
Nr. 1.223.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 936/20.X.2005
ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

Comunei Fărcașa, județul Maramureș

elementelor însumate ale stemei comunei Fărcașa,
județul Maramureș
Descrierea stemei:
Stema comunei Fărcașa, potrivit anexei nr. 1, se
compune dintr-un scut triunghiular cu marginile rotunjite,
împărțit în patru.
În partea superioară, în cartierul din dreapta, în câmp
albastru, se află o biserică de aur.
În partea superioară, în cartierul din stânga, în câmp
roșu, se află un stejar de argint.
În partea inferioară, în cartierul din dreapta, în câmp
roșu, se află un spic de grâu, de aur.
În partea inferioară, în cartierul din stânga, în câmp
albastru, se află o vază și un pahar din sticlă, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Biserica simbolizează tradiția creștină a locuitorilor
acestor meleaguri, unde în satele componente ale comunei
au existat biserici de lemn încă din secolul al XVI-lea; în
prezent, a mai rămas biserica de lemn din satul Buzești.
Stejarul semnifică faptul că localitatea se află într-o
zonă bogată în foioase, unde există două specii de stejar,
mai puțin răspândite în alte părți.
Spicul de grâu simbolizează ocupația locuitorilor din
Lunca Someșului.
Paharul și vaza de sticlă reprezintă fabrica de sticlă,
care funcționează încă din anul 1945.
Coroana murală cu un turn crenelat semnifică faptul că
localitatea are rangul de comună.

RECTIFICĂRI

În anexa la Hotărârea Guvernului nr. 1.992/2004 privind transmiterea unor imobile din domeniul public
al statului și din administrarea Ministerului Apărării Naționale în domeniul public al municipiului Turnu
Măgurele, județul Teleorman, și în administrarea Consiliului Local al Municipiului Turnu Măgurele, publicată în
Monitorul Oficial al României, Partea I, nr. 1.103 din 25 noiembrie 2004, se fac următoarele rectificări (care
nu aparțin Redacției îMonitorul Oficial“, Partea I):
— la nr. crt. 3 în coloana a doua — Locul unde sunt situate imobilele care se transmit —, în loc de:
îMunicipiul Turnu Măgurele, DN 52 Turnu Măgurele — Alexandria, județul Teleorman“ se va citi: îMunicipiul Turnu
Măgurele, Malul Românesc al Dunării km 600, județul Teleorman“;
— la nr. crt. 4 în coloana a doua — Locul unde sunt situate imobilele care se transmit —, în loc de:
îMunicipiul Turnu Măgurele, Malul Românesc al Dunării km 600, județul Teleorman“ se va citi: îMunicipiul Turnu
Măgurele, DN 52 Turnu Măgurele — Alexandria, județul Teleorman“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 936/20.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063488]
ISSN 1453—4495

PDF compression, OCR, web-optimization with CVISION's PdfCompressor

