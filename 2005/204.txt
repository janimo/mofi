PARTEA

Anul 173 (XVII) — Nr. 204

I

LEGI, DECRETE, HOTĂRÂRI ȘI ALTE ACTE

Joi, 10 martie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 46 din 27 ianuarie 2005 referitoare la
excepția de neconstituționalitate a dispozițiilor
art. II alin. (1) și (3) din Legea nr. 195/2004
pentru aprobarea Ordonanței de urgență a
Guvernului nr. 58/2003 privind modificarea și
completarea Codului de procedură civilă ................

— Hotărâre pentru organizarea și funcționarea
Secretariatului General al Guvernului ......................

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2.010. — Ordin al ministrului culturii și cultelor privind
declasarea Morii Săndulescu, situată în municipiul
Târgoviște, str. Crișan nr. 27, județul Dâmbovița ....

1–4

HOTĂRÂRI ALE GUVERNULUI ROMÂNIEI
157.

Nr.

4–6

CURȚII

7

2.015. — Ordin al ministrului culturii și cultelor privind
declasarea imobilului îCasa Pricop“, situat în
municipiul Vaslui, str. Mihail Kogălniceanu nr. 31,
județul Vaslui .............................................................

7

2.016. — Ordin al ministrului culturii și cultelor privind
declasarea parțială a imobilului îCasa Cosma
Marian“, situat în municipiul Târgoviște, Calea
Domnească nr. 129, județul Dâmbovița ..................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 46
din 27 ianuarie 2005

referitoare la excepția de neconstituționalitate a dispozițiilor art. II alin. (1) și (3)
din Legea nr. 195/2004 pentru aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II alin. (1) și (3) din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, excepție ridicată de Societatea
Națională de Gaze Naturale îRomgaz“ — S.A. —
Sucursala Târgu Mureș în Dosarul nr. 1.376/2004/C al
Curții de Apel Târgu Mureș — Secția civilă.
La apelul nominal răspunde autorul excepției, prin
consilier juridic Dan Claudiu Ilinca, cu împuternicire la

2

MONITORUL OFICIAL AL ROMÂNIEI, PARTEA I, Nr. 204/10.III.2005

dosar. Lipsește partea Șandor Coriolan, față de care
procedura de citare este legal îndeplinită.
Având cuvântul, reprezentantul autorului excepției arată
că, deși Curtea nu s-a mai pronunțat cu privire la
neconstituționalitatea dispozițiilor art. II alin. (1) și (3) din
Legea nr. 195/2004, situația de față este similară cu cea
în care Curtea a admis excepția de neconstituționalitate a
dispozițiilor art. 308 alin. 4 din Codul de procedură civilă,
astfel cum au fost modificate prin Ordonanța de urgență a
Guvernului nr. 58/2003. Așa fiind, trimiterea dosarului aflat
pe rolul Înaltei Curți de Casație și Justiție instanței
competente, potrivit noii reglementări, prin încheiere dată
fără citarea părților, încalcă dreptul la apărare al acestora.
Instanța supremă poate să asigure interpretarea și
aplicarea unitară a legii, în conformitate cu dispozițiile
art. 126 alin. (3) din Constituție, numai prin judecarea
recursului. Totodată, dispozițiile legale criticate împiedică
soluționarea cauzei într-un termen rezonabil.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În argumentarea opiniei sale, arată că, deși
autorul excepției consideră că dispozițiile criticate încalcă
prevederile art. 21 alin. (3) din Constituție, care prevăd
soluționarea cauzei într-un termen rezonabil, soluția pe
care o preconizează este de natură să aibă efectul contrar.
Constată că nu există nici un fel de similitudine între
prezenta excepție și precedentul invocat.
Arată că textele de lege criticate reprezintă dispoziții
tranzitorii, care nu contravin liberului acces la justiție,
egalității în drepturi a cetățenilor sau dreptului la un proces
echitabil.
C U R T E A,

având în vedere actele și lucrările dosarului, reține
următoarele:
Prin Încheierea din 28 septembrie 2004, pronunțată în
Dosarul nr. 1.376/2004/C, Curtea de Apel Târgu Mureș —
Secția civilă a sesizat Curtea Constituțională cu excepția
de neconstituționalitate a dispozițiilor art. II alin. (1) și (3)
din Legea nr. 195/2004 pentru aprobarea Ordonanței de
urgență Guvernului nr. 58/2003 privind modificarea și
completarea Codului de procedură civilă, excepție ridicată
de Societatea Națională de Gaze Naturale îRomgaz“ —
S.A. — Sucursala Târgu Mureș.
Autorul excepției de neconstituționalitate consideră că,
îîn speță, aplicarea prevederii referitoare la modificarea
competenței materiale a instanțelor în materie de recurs,
pentru recursurile aflate pe rolul instanței supreme“,
contravine dispozițiilor art. 15 alin. (2) din Constituție,
deoarece legea civilă nu retroactivează, în sensul că
aceasta se aplică doar recursurilor declarate după data
intrării în vigoare a acesteia.
Arată că dispozițiile art. II alin. (3) din Legea
nr. 195/2004 prevăd măsura trimiterii dosarului, aflat deja
pe rolul instanței de recurs, instanței competente potrivit
noii reglementări, care se dispune fără citarea părților. Așa
fiind, atât trimiterea pe cale administrativă, cât și cea
efectuată prin declinarea competenței sunt măsuri

irevocabile, pe care părțile nu le mai pot contesta tocmai
pentru că legea le refuză prezența la adoptarea măsurii,
neexistând deci nici o posibilitate ca recursul să fie
soluționat de către instanța supremă și nici de a fi
soluționat într-un termen rezonabil, astfel încât se încalcă
dispozițiile art. 21 alin. (3) din Constituție.
Așa fiind, prin reglementarea prevăzută la alin. (3) al
art. II din Legea nr. 195/2004 se încalcă prevederile
art. 126 alin. (3) din Constituție referitoare la aplicarea
unitară a legii de către Înalta Curte de Casație și Justiție.
Curtea de Apel Târgu Mureș — Secția civilă apreciază
că îobservațiile“ autorului excepției sunt întemeiate.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul constată că situația reglementată de alin. (1)
al art. II din Legea nr. 195/2004 nu reprezintă o aplicare
retroactivă a legii noi, ci, dimpotrivă, înseamnă aplicarea de
îndată a noilor reguli de competență, prin derogare de la
regula instituită în art. 725 alin. 2 teza întâi din Codul de
procedură civilă. Astfel, dacă în materia aplicării în timp a
normelor de competență, principiul este acela al
ultraactivității legii vechi, art. II alin. (1) din Legea
nr. 195/2004 adoptă o soluție diferită, constând în aplicarea
imediată a noii legi.
Nici modificarea competenței în materie de recurs și nici
reglementarea situațiilor tranzitorii nu reprezintă o
restrângere a accesului liber la justiție, deoarece
competența instanței supreme de a soluționa recursuri nu
este prevăzută de o normă constituțională, ci numai prin
lege, ceea ce permite legiuitorului să adopte reglementări
derogatorii, în cadrul competenței sale constituționale.
Chiar dacă art. 126 alin. (3) din Constituție prevede că
Înalta Curte de Casație și Justiție asigură interpretarea și
aplicarea unitară a legii de către celelalte instanțe
judecătorești, această atribuție se exercită îpotrivit
competenței sale“, iar competența sa este reglementată
prin lege. Prin urmare, Înalta Curte de Casație și Justiție
își va exercita atribuția de asigurare a interpretării și
aplicării unitare a legii în condițiile și limitele prevăzute de
reglementările în vigoare, inclusiv de cele cuprinse în
textele criticate din Legea nr. 195/2004.
În concluzie, Guvernul consideră că excepția de
neconstituționalitate a dispozițiilor art. II alin. (1) și (3) din
Legea nr. 195/2004 urmează să fie respinsă ca
neîntemeiată.
Avocatul Poporului apreciază că dispozițiile art. II
alin. (1) și (3) din Legea nr. 195/2004 sunt constituționale,
prin raportare la prevederile art. 15 alin. (2) din Constituție,
întrucât textele de lege criticate se aplică pentru viitor, de
la data intrării lor în vigoare, și nu produc efecte
retroactive. Invocă în acest sens jurisprudența Curții
Constituționale, respectiv Decizia nr. 291/2004, publicată în
Monitorul Oficial al României, Partea I, nr. 753 din

MONITORUL OFICIAL AL ROMÂNIEI, PARTEA I, Nr. 204/10.III.2005
18 august 2004. Arată că dispozițiile art. II alin. (1) și (3)
din Legea nr. 195/2004 stabilesc competența instanțelor
judecătorești, în deplină concordanță cu prevederile
art. 126 alin. (2) din Legea fundamentală.
În ceea ce privește pretinsa încălcare a art. 21 alin. (3)
din Constituție, consideră că finalitatea textelor de lege
criticate este aceea de a transpune în practică principiul
celerității soluționării litigiilor, de a preveni eventualele
abuzuri și de a limita efectele perturbatoare asupra
stabilității și securității raporturilor juridice. Invocă Decizia
Plenului Curții Constituționale nr. 1/1994, publicată în
Monitorul Oficial al României, Partea I, nr. 69 din
16 martie 1994, arătând că, pentru situații deosebite,
legiuitorul poate stabili reguli speciale de procedură,
precum și modalități de exercitare a drepturilor procesuale,
astfel încât liberul acces la justiție să nu fie încălcat.
În concluzie, Avocatul Poporului consideră că dispozițiile
art. II alin. (1) și (3) din Legea nr. 195/2004 sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. II alin. (1) și (3) din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă. Textul de lege criticat are următorul
conținut: îArt. II. — (1) Recursurile împotriva hotărârilor date
fără drept de apel potrivit legii în vigoare la data pronunțării lor
și aflate pe rolul Înaltei Curți de Casație și Justiție se trimit spre
judecată instanțelor imediat superioare celor care au pronunțat
hotărârea în primă instanță. [...]
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece, iar în cazul în care admisibilitatea în principiu a fost
examinată, se trimit prin declinarea competenței, prin încheiere
irevocabilă, dată în camera de consiliu, fără citarea părților.“
Autorul excepției susține că dispozițiile legale criticate
încalcă prevederile art. 15 alin. (2), art. 21 alin. (3) și
art. 126 alin. (3) din Constituție, care au următorul conținut:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;

3

— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 126 alin. (3): îÎnalta Curte de Casație și Justiție
asigură interpretarea și aplicarea unitară a legii de către
celelalte instanțe judecătorești, potrivit competenței sale.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Normele de lege criticate au caracter tranzitoriu și sunt
adoptate de legiuitor în cadrul competenței sale
constituționale, astfel cum rezultă din prevederile art. 126
alin. (2), potrivit cărora îcompetența instanțelor judecătorești
și procedura de judecată sunt stabilite prin lege“.
Nu poate fi reținută susținerea autorului excepției în
sensul că reglementarea în cauză are caracter retroactiv în
măsura în care dispune trimiterea recursurilor împotriva
hotărârilor date fără drept de apel potrivit legii în vigoare la
data pronunțării lor, aflate pe rolul Înaltei Curți de Casație
și Justiție, instanțelor imediat superioare celor care au
pronunțat hotărârea în primă instanță. În realitate,
procedând astfel, legiuitorul nu a făcut decât să aplice și
în această materie regula de drept comun consacrată de
art. 725 alin. 1 din Codul de procedură civilă, potrivit
căreia dispozițiile legii noi de procedură se aplică din
momentul intrării ei în vigoare și proceselor în curs de
judecată începute sub legea veche. Chiar dacă prevederea
în cauză derogă de la norma instituită prin art. 725 alin. 2
care, în materie de competență, consacră principiul
ultraactivității legii vechi, o asemenea derogare este de
competența legiuitorului și nu contravine nici unei prevederi
constituționale.
De asemenea, nu poate fi reținută nici critica potrivit
căreia instanța, în temeiul reglementării deduse controlului,
dispune măsurile acolo prevăzute, fără prezența și
ascultarea părților, ceea ce, alături de întreruperea inerentă
a cursului procesului, ca urmare a trimiterii dosarului
instanței competente, potrivit noii reglementări, s-ar converti
într-un fine de neconstituționalitate în raport cu prevederile
art. 21 alin. (3) din Constituție.
Nici această critică nu este întemeiată, întrucât
reglementarea competenței materiale a instanțelor are
caracter imperativ și de ordine publică, ceea ce lipsește de
orice justificare punerea în discuția părților a declinării de
competență ori a trimiterii dosarului pe cale administrativă
instanței competente. De asemenea, în condițiile în care
textul constituțional, consacrând dreptul la un proces
echitabil și la soluționarea cauzelor într-un termen
rezonabil, nu înțelege să subordoneze respectarea acestuia
încadrării într-un anumit termen, care astfel ar deveni un
criteriu de constituționalitate, conceptele de îechitabil“ și
îrezonabil“ au caracter relativ, respectarea sau încălcarea
lor urmând a fi stabilită de la caz la caz, în funcție de
circumstanțele concrete ale cauzei, ceea ce legiuitorul a
avut în vedere în cuprinsul reglementării tranzitorii deduse
controlului.

4

MONITORUL OFICIAL AL ROMÂNIEI, PARTEA I, Nr. 204/10.III.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (1) și (3) din Legea nr. 195/2004 pentru
aprobarea Ordonanței de urgență a Guvernului nr. 58/2003 privind modificarea și completarea Codului de procedură
civilă, excepție ridicată de Societatea Națională de Gaze Naturale îRomgaz“ — S.A. — Sucursala Târgu Mureș în
Dosarul nr. 1.376/2004/C al Curții de Apel Târgu Mureș — Secția civilă.
Definitivă și general obligatorie.
Pronunțată în ședința publică din data de 27 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru organizarea și funcționarea Secretariatului General al Guvernului
În temeiul art. 108 din Constituția României, republicată, al art. 4 alin. (1) din Ordonanța de urgență a Guvernului
nr. 292/2000 pentru stabilirea unor măsuri privind reorganizarea și funcționarea Secretariatului General al Guvernului,
aprobată cu modificări prin Legea nr. 255/2001, cu modificările ulterioare, al art. 22 alin. (3) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare, și al art. 1
alin. (3) din Ordonanța de urgență a Guvernului nr. 11/2004 privind stabilirea unor măsuri de reorganizare în cadrul
administrației publice centrale, aprobată cu modificări și completări prin Legea nr. 228/2004, cu modificările și completările
ulterioare,
Guvernul României adoptă prezenta hotărâre.
Art. 1. — (1) Secretariatul General al Guvernului
funcționează
ca structură în aparatul de lucru al
Guvernului, cu personalitate juridică, având rolul de a
asigura derularea operațiunilor tehnice aferente actului de
guvernare, rezolvarea problemelor organizatorice, juridice,
economice și tehnice ale activității Guvernului,
reprezentarea Guvernului în fața instanțelor judecătorești.
(2) Secretariatul General al Guvernului constituie
elementul de legătură și de stabilitate a guvernării.
(3) Sediul Secretariatului General al Guvernului este în
municipiul București, Piața Victoriei nr. 1, sectorul 1.
Art. 2. — (1) Secretariatul General al Guvernului are
următoarele atribuții principale:
a) organizarea și pregătirea ședințelor Guvernului;
b) asigurarea respectării procedurilor pentru supunerea
proiectelor de acte normative spre adoptare Guvernului,
potrivit reglementărilor în vigoare;

c) organizarea, săptămânal, a întâlnirilor de lucru cu
reprezentanți, la nivel de secretar de stat, ai ministerelor și
ai celorlalte autorități publice, în vederea corelării punctelor
de vedere ale acestora în legătură cu proiectele de acte
normative ce urmează a fi supuse Guvernului spre
adoptare;
d) asigurarea reprezentării Guvernului în fața instanțelor
judecătorești, împreună cu ministerele care au obligația de
a pune în executare actele Guvernului împotriva cărora
s-au formulat acțiuni în justiție;
e) urmărirea îndeplinirii de către ministere și celelalte
organe de specialitate ale administrației publice centrale a
măsurilor și a sarcinilor rezultate din actele normative și din
ședințele Guvernului;
f) asigurarea, în domeniul său de activitate, a relației cu
Parlamentul și cu ministerele;

MONITORUL OFICIAL AL ROMÂNIEI, PARTEA I, Nr. 204/10.III.2005
g) elaborarea proiectului bugetului anual pentru aparatul
de lucru al Guvernului, cu excepția Cancelariei PrimuluiMinistru;
h) elaborarea și urmărirea realizării planului de investiții
în domeniul său de activitate;
i) executarea operațiunilor financiare privind fondurile
prevăzute în bugetul propriu și destinate realizării acțiunilor
inițiate de structurile din aparatul de lucru al Guvernului și
de alte structuri stabilite prin acte normative;
j) gestionarea fondurilor prevăzute în bugetul propriu
pentru finanțarea acțiunilor și proiectelor pentru promovarea
imaginii externe a României;
k) dezvoltarea unui mecanism integrat de coordonare a
procesului de elaborare și implementare a politicilor publice;
l) asigurarea organizării sistemului pentru protecția
informațiilor clasificate, în conformitate cu prevederile Legii
nr. 182/2002 privind protecția informațiilor clasificate, la
nivelul aparatului de lucru al Guvernului, cu excepția
Cancelariei Primului-Ministru;
m) elaborarea sau avizarea, după caz, a proiectelor de
acte normative în domeniul său de activitate.
(2) Secretariatul General al Guvernului îndeplinește orice
alte atribuții specifice, prevăzute de alte acte normative sau
stabilite prin decizie a primului-ministru.
Art. 3. — În exercitarea atribuțiilor sale, Secretariatul
General al Guvernului colaborează cu ministerele și cu
celelalte organe de specialitate ale administrației publice
centrale, cu autoritățile administrației publice locale, cu alte
instituții și autorități publice, precum și cu persoanele fizice
și juridice.
Art. 4. — (1) Secretariatul General al Guvernului este
condus de ministrul delegat pentru coordonarea
Secretariatului General al Guvernului, denumit în continuare
ministrul, ajutat de unul sau mai mulți secretari de stat și
subsecretari de stat, numiți prin decizie a primului-ministru.
(2) Ministrul reprezintă Secretariatul General al
Guvernului în relațiile cu ministerele și cu celelalte organe
de specialitate ale administrației publice centrale, cu
autoritățile administrației publice locale, cu alte instituții și
autorități publice, precum și cu persoanele fizice și juridice.
(3) Ministrul are calitatea de ordonator principal de
credite pentru aparatul de lucru al Guvernului, cu excepția
Cancelariei Primului-Ministru.
(4) În exercitarea atribuțiilor care îi revin, ministrul emite
ordine și instrucțiuni, în condițiile legii.
(5) Atribuțiile secretarilor de stat și subsecretarilor de
stat se stabilesc prin ordin al ministrului.
Art. 5. — Ministrul, secretarii de stat și subsecretarii de
stat sunt salarizați potrivit anexei nr. II/2 la Legea
nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru
persoane care ocupă funcții de demnitate publică, cu
modificările și completările ulterioare.
Art. 6. — (1) Structurile și organele de specialitate ale
administrației publice centrale finanțate prin bugetul
Secretariatului General al Guvernului sunt prevăzute în
anexa nr. 1.
(2) În subordinea Secretariatului General al Guvernului
funcționează Oficiul Național pentru Cultul Eroilor, organ de

5

specialitate al administrației publice centrale cu
personalitate juridică.
(3) Ministrul asigură coordonarea structurilor și organelor
de specialitate ale administrației publice centrale, prevăzute
în anexa nr. 2.
(4) Secretariatul General al Guvernului îndeplinește
atribuțiile prevăzute de lege pentru ministerul de resort față
de Regia Autonomă îAdministrația Patrimoniului Protocolului
de Stat“.
Art. 7. — (1) Structura organizatorică a Secretariatului
General al Guvernului se aprobă prin decizie a primuluiministru.
(2) În structura Secretariatului General al Guvernului pot
funcționa direcții generale, direcții, servicii, birouri și
compartimente, după caz.
(3) Structura organizatorică detaliată, circuitul
documentelor, atribuțiile și sarcinile compartimentelor din
cadrul Secretariatului General al Guvernului se stabilesc
prin regulamentul de organizare și funcționare, care se
aprobă prin ordin al ministrului.
(4) În condițiile legii și în limita numărului maxim de
posturi, în structura Secretariatului General al Guvernului
se organizează și funcționează unități de management al
proiectului, denumite în continuare UMP, conduse de câte
un director de proiect, în vederea asigurării unui cadru
unitar pentru managementul proiectelor finanțate prin
împrumuturi externe.
(5) Structura organizatorică, numărul de personal și
regulamentul de organizare și funcționare ale UMP se
stabilesc prin ordin al ministrului.
(6) Ministrul numește personalul UMP și stabilește
competențele directorului de proiect.
Art. 8. — În structura Secretariatului General al
Guvernului funcționează Unitatea de Politici Publice, prin
care este exercitată atribuția prevăzută la art. 2 alin. (1)
lit. k) și care asigură secretariatul tehnic al Consiliului
Superior pentru Reforma Administrației Publice,
Coordonarea Politicilor Publice și Ajustare Structurală,
înființat prin Hotărârea Guvernului nr. 1.623/2003.
Art. 9. — (1) Statul de personal și structura posturilor
pe compartimente, încadrarea personalului, modificarea,
suspendarea sau încetarea raporturilor de serviciu ori, după
caz, a raporturilor de muncă se aprobă prin ordin al
ministrului.
(2) Statul de funcții și numărul maxim de posturi ale
Secretariatului General al Guvernului se stabilesc prin
decizie a primului-ministru, cu încadrarea în numărul maxim
de posturi aprobat pentru aparatul de lucru al Guvernului.
(3) Atribuțiile, sarcinile și răspunderile personalului
încadrat în Secretariatul General al Guvernului se stabilesc
prin fișa postului, elaborată în conformitate cu regulamentul
de organizare și funcționare.
Art. 10. — (1) Personalul din cadrul Secretariatului
General al Guvernului este salarizat potrivit legii.
(2) În funcție de necesități, pot fi utilizate și funcții dintre
cele prevăzute în anexa nr. V/2 la Ordonanța de urgență a
Guvernului nr. 24/2000 privind sistemul de stabilire a
salariilor de bază pentru personalul contractual din sectorul

6

MONITORUL OFICIAL AL ROMÂNIEI, PARTEA I, Nr. 204/10.III.2005

bugetar, aprobată prin Legea nr. 383/2001, cu modificările
și completările ulterioare.
Art. 11. — Anexele nr. 1 și 2 fac parte integrantă din
prezenta hotărâre.
Art. 12. — Începând cu data intrării în vigoare a
prezentei hotărâri, activitatea referitoare la problematica
veteranilor de război, precum și a invalizilor și

văduvelor de război se preia de către Ministerul Apărării
Naționale.
Art. 13. — Pe data intrării în vigoare a
hotărâri se abrogă Hotărârea Guvernului nr.
pentru organizarea și funcționarea Secretariatului
Guvernului, publicată în Monitorul Oficial al
Partea I, nr. 267 din 26 martie 2004.

prezentei
405/2004
General al
României,

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul apărării naționale,
Teodor Atanasiu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 3 martie 2005.
Nr. 157.

ANEXA Nr. 1
STRUCTURILE ȘI ORGANELE DE SPECIALITATE ALE ADMINISTRAȚIEI PUBLICE CENTRALE
FINANȚATE PRIN BUGETUL SECRETARIATULUI GENERAL AL GUVERNULUI

1. Departamentul pentru Relația cu Parlamentul,
structură cu personalitate juridică în cadrul aparatului de
lucru al Guvernului
2. Departamentul pentru Relații Interetnice, structură fără
personalitate juridică în cadrul aparatului de lucru al
Guvernului
3. Aparatul de lucru al ministrului de stat pentru
coordonarea activităților din domeniul economic, structură
fără personalitate juridică
4. Aparatul de lucru al ministrului de stat pentru
coordonarea activităților din domeniile culturii, învățământului
și integrării europene, structură fără personalitate juridică

5. Aparatul de lucru al ministrului de stat pentru
coordonarea activităților din domeniile mediului de afaceri și
întreprinderilor mici și mijlocii, structură fără personalitate
juridică
6. Agenția pentru Strategii Guvernamentale
7. Comisia Națională de Prognoză
8. Institutul Național de Statistică
9. Oficiul Național pentru Cultul Eroilor
10. Agenția Națională pentru Romi
11. Oficiul Român pentru Adopții
12. Agenția de Compensare pentru Achiziții de Tehnică
Specială*).

*) Agenția de Compensare pentru Achiziții de Tehnică Specială este finanțată prin bugetul Secretariatului General al Guvernului numai pe
perioada stabilită potrivit art. 9 alin. (1) din Hotărârea Guvernului nr. 1.515/2004 privind organizarea și funcționarea Agenției de Compensare pentru
Achiziții de Tehnică Specială, publicată în Monitorul Oficial al României, Partea I, nr. 893 din 30 septembrie 2004.

ANEXA Nr. 2
STRUCTURILE ȘI ORGANELE DE SPECIALITATE ALE ADMINISTRAȚIEI PUBLICE CENTRALE
COORDONATE DE MINISTRUL DELEGAT PENTRU COORDONAREA
SECRETARIATULUI GENERAL AL GUVERNULUI

1. Departamentul pentru Relații Interetnice, structură fără
personalitate juridică în cadrul aparatului de lucru al
Guvernului
2. Agenția pentru Strategii Guvernamentale

3. Comisia Națională de Prognoză
4. Institutul Național de Statistică
5. Agenția Națională pentru Romi.

MONITORUL OFICIAL AL ROMÂNIEI, PARTEA I, Nr. 204/10.III.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI CULTELOR

ORDIN
privind declasarea Morii Săndulescu, situată în municipiul Târgoviște, str. Crișan nr. 27,
județul Dâmbovița
În baza art. 11 alin. (4) din Hotărârea Guvernului nr. 742/2003 privind organizarea și funcționarea Ministerului
Culturii și Cultelor, cu modificările și completările ulterioare,
în temeiul prevederilor art. 12 alin. (3) și ale art. 18 alin. (2) din Legea nr. 422/2001 privind protejarea
monumentelor istorice, cu modificările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice,
având în vedere Dosarul de declasare nr. 3.910 din 15 iunie 2004, precum și Avizul Comisiei Naționale a
Monumentelor Istorice nr. 173/E din 29 iunie 2004,
ministrul culturii și cultelor emite următorul ordin:
Art. 1. — Moara Săndulescu, situată în municipiul
Târgoviște, str. Crișan nr. 27, județul Dâmbovița, și având
până la data prezentului ordin regimul juridic de monument
istoric în lista monumentelor istorice a județului Dâmbovița
(cod listă/2004 DB-II-m-B-20900), se declasează.

Art. 2. — Direcția pentru Cultură, Culte și Patrimoniul
Cultural Național Dâmbovița va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Monica Octavia Muscă
București, 17 ianuarie 2005.
Nr. 2.010.
MINISTERUL CULTURII ȘI CULTELOR

ORDIN
privind declasarea imobilului îCasa Pricop“, situat în municipiul Vaslui,
str. Mihail Kogălniceanu nr. 31, județul Vaslui
În baza art. 11 alin. (4) din Hotărârea Guvernului nr. 742/2003 privind organizarea și funcționarea Ministerului
Culturii și Cultelor, cu modificările și completările ulterioare,
în temeiul prevederilor art. 12 alin. (3) și ale art. 18 alin. (2) din Legea nr. 422/2001 privind protejarea
monumentelor istorice, cu modificările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice,
având în vedere Dosarul de declasare nr. 3.822 din 14 iunie 2004, precum și Avizul Comisiei Naționale a
Monumentelor Istorice nr. 201/E din 29 iunie 2004,
ministrul culturii și cultelor

emite următorul ordin:

Art. 1. — Imobilul îCasa Pricop“, situat în municipiul
Vaslui, str. Mihail Kogălniceanu nr. 31, județul Vaslui, și
având până la data prezentului ordin regimul juridic de
monument istoric în lista monumentelor istorice a județului
Vaslui (cod listă/2004 VS-II-m-B-06699), se declasează.

Art. 2. — Direcția pentru Cultură, Culte și Patrimoniul
Cultural Național Vaslui va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Monica Octavia Muscă
București, 25 ianuarie 2005.
Nr. 2.015.

8

MONITORUL OFICIAL AL ROMÂNIEI, PARTEA I, Nr. 204/10.III.2005

MINISTERUL CULTURII ȘI CULTELOR

ORDIN
privind declasarea parțială a imobilului îCasa Cosma Marian“, situat în municipiul Târgoviște,
Calea Domnească nr. 129, județul Dâmbovița
În baza art. 11 alin. (4) din Hotărârea Guvernului nr. 742/2003 privind organizarea și funcționarea Ministerului
Culturii și Cultelor, cu modificările și completările ulterioare,
în temeiul prevederilor art. 12 alin. (3) și ale art. 18 alin. (2) din Legea nr. 422/2001 privind protejarea
monumentelor istorice, cu modificările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice,
având în vedere Dosarul de declasare nr. 5.892 din 5 octombrie 2004, precum și Avizul Comisiei Naționale a
Monumentelor Istorice nr. 333/E din 25 noiembrie 2004,
ministrul culturii și cultelor emite următorul ordin:
Art. 1. — La imobilul îCasa Cosma Marian“, situat în
municipiul Târgoviște, Calea Domnească nr. 129, județul
Dâmbovița, și având până la data prezentului ordin regimul
juridic de monument istoric în lista monumentelor istorice a
județului Dâmbovița (cod listă/2004 DB-II-m-B-17228), se
declasează suprastructura, reprezentând parterul casei, iar

beciul se păstrează înscris în lista monumentelor istorice,
în categoria de monument istoric grupa B.
Art. 2. — Direcția pentru Cultură, Culte și Patrimoniul
Cultural Național Dâmbovița va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Monica Octavia Muscă
București, 25 ianuarie 2005.
Nr. 2.016.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 204/10.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013032]
ISSN 1453—4495

