PARTEA

Anul 173 (XVII) — Nr. 108

I

LEGI, DECRETE, HOTĂRÂRI ȘI ALTE ACTE

Miercuri, 2 februarie 2005

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 561 din 16 decembrie 2004 referitoare la
excepția de neconstituționalitate a dispozițiilor
art. 180 alin. (2) din Legea nr. 19/2000 privind
sistemul public de pensii și alte drepturi de
asigurări sociale.........................................................

efectuează încercările în vederea aprobării de tip
a motoarelor destinate mașinilor mobile nerutiere
și a motoarelor secundare destinate vehiculelor
pentru transportul rutier de persoane sau de marfă
1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
26.

— Ordin al ministrului economiei și comerțului
privind desemnarea serviciului tehnic care

DECIZII

ALE

Pagina

CURȚII

67.

86.

3–4

— Ordin al ministrului finanțelor publice pentru
aprobarea modelului și conținutului formularului
îDecont de scutire de accize“..................................

4–6

— Ordin al ministrului finanțelor publice pentru
reglementarea datei plății salariilor la instituțiile
publice ........................................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 561
din 16 decembrie 2004

referitoare la excepția de neconstituționalitate a dispozițiilor art. 180 alin. (2) din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 180 alin. (2) din Legea
nr. 19/2000 privind sistemul public de pensii și alte drepturi

de asigurări sociale, excepție ridicată de Gheorghe Cană în
Dosarul nr. 559/COM/2004 al Tribunalului Galați — Secția
comercială.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens arată
că dispozițiile art. 180 alin. (2) din Legea nr. 19/2000 nu
conțin dispoziții de natură să instituie nici privilegii și nici
discriminări, fiind aplicabile pentru toți pensionarii care se
află în ipoteza normei legale. De altfel, Curtea
Constituțională s-a mai pronunțat asupra constituționalității

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 108/2.II.2005

acestor dispoziții de lege, statuând că ele nu contravin
dispozițiilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 17 iunie 2004, pronunțată în Dosarul
nr. 559/COM/2004, Tribunalul Galați — Secția comercială
a sesizat Curtea Constituțională cu excepția de
neconstituționalitate a dispozițiilor art. 180 alin. (2) din
Legea nr. 19/2000 privind sistemul public de pensii și alte
drepturi de asigurări sociale, excepție ridicată de
Gheorghe Cană.
În motivarea excepției de neconstituționalitate, autorul
acesteia susține că dispoziția de lege criticată încalcă
principiul egalității în drepturi a cetățenilor. Arată că
art. 180 alin. (2) din Legea nr. 19/2000, așa cum a fost
modificată prin Ordonanța de urgență a Guvernului
nr. 49/2001, este neconstituțional, deoarece produce efecte
discriminatorii între persoanele pensionate anterior datei de
1 aprilie și cele pensionate ulterior. De asemenea, arată că
dispozițiile art. 180 alin. (2), în forma modificată de
Ordonanța de urgență a Guvernului nr. 49/2001, sunt în
contradicție și cu prevederile art. 2 și cu cele ale art. 180
alin. (1) din Legea nr. 19/2000.
Tribunalul Galați — Secția comercială consideră că
excepția de neconstituționalitate este neîntemeiată. În acest
sens arată că dispozițiile art. 180 alin. (2) din Legea
nr. 19/2000 nu instituie nici privilegii, nici discriminări,
acestea fiind deopotrivă aplicabile pentru toți pensionarii
care se află în situații identice. Principiul egalității în
drepturi consacrat de art. 16 alin. (1) din Constituție nu
presupune uniformitate, în cazul unor situații diferite în care
se află anumite categorii de cetățeni justificându-se soluții
legislative diferite, fără ca acestea să fie considerate ca
fiind discriminatorii. Dispozițiile de lege criticate prevăd
determinarea punctajului mediu anual al fiecărui pensionar
prin raportarea cuantumului pensiilor cuvenite conform
legislației anterioare la valoarea unui punct de pensie
stabilit în condițiile art. 80 din Legea nr. 19/2000.
Determinarea punctajului mediu anual se face în aceleași
condiții pentru toate persoanele pensionate anterior datei
intrării în vigoare a Legii nr. 19/2000 și urmează a se
avea în vedere la recalcularea și recorelarea pensiilor,
operațiune ce se efectuează eșalonat în timp, în funcție de
posibilitățile financiare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că textul legal
criticat nu conține dispoziții de natură să instituie nici
privilegii și nici discriminări, fiind aplicabil pentru toți
pensionarii care se află în situații identice, respectiv
beneficiază de pensii stabilite potrivit legislației anterioare
datei intrării în vigoare a Legii nr. 19/2000. Dispozițiile de
lege criticate au mai făcut obiectul controlului de
constituționalitate, Curtea Constituțională statuând prin
Decizia nr. 476 din 9 decembrie 2003, publicată în
Monitorul Oficial al României, Partea I, nr. 125 din
11 februarie 2004, și Decizia nr. 155 din 30 martie 2004,
publicată în Monitorul Oficial al României, Partea I, nr. 407
din 6 mai 2004, că aceste dispoziții nu încalcă nici o
prevedere constituțională.

Avocatul Poporului apreciază că excepția de
neconstituționalitate este neîntemeiată. Arată că data
pensionării, care poate fi anterioară sau ulterioară intrării în
vigoare a art. 180 alin. (2) din Legea nr. 19/2000,
generează situații juridice diferite, care impun și justifică un
tratament juridic diferențiat, cele două categorii de
pensionari care se stabilesc în funcție de această dată
fiind supuse, în consecință, unor regimuri juridice diferite.
Totodată, textul legal criticat se aplică tuturor categoriilor
de pensionari care îndeplinesc aceleași condiții de
pensionare. În continuare, face referire la jurisprudența
Curții Constituționale, care prin Decizia nr. 155 din
30 martie 2004, publicată în Monitorul Oficial al României,
Partea I, nr. 407 din 6 mai 2004, și Decizia nr. 70 din
18 februarie 2003, publicată în Monitorul Oficial al
României, Partea I, nr. 211 din 1 aprilie 2003, a statuat că
dispozițiile art. 180 alin. (2) sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 180 alin. (2) din Legea nr. 19/2000 privind sistemul
public de pensii și alte drepturi de asigurări sociale,
publicată în Monitorul Oficial al României, Partea I, nr. 140
din 1 aprilie 2000, modificată prin Ordonanța de urgență a
Guvernului nr. 49/2001, publicată în Monitorul Oficial al
României, Partea I, nr. 161 din 30 martie 2001, ordonanță
aprobată cu modificări prin Legea nr. 338/2002, publicată
în Monitorul Oficial al României, Partea I, nr. 446 din
25 iunie 2002.
Textul de lege criticat are următorul conținut:
— Art. 180 alin. (2): îCNPAS va lua măsurile necesare
astfel încât la data intrării în vigoare a prezentei legi să
determine punctajul mediu anual al fiecărui pensionar, prin
raportarea cuantumului pensiilor cuvenite conform legislației
anterioare, pe categoriile de pensii prevăzute la art. 40, din
care s-a dedus contribuția pentru asigurările sociale de
sănătate, datorată conform legii, la valoarea unui punct de
pensie, stabilită în condițiile art. 80.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 16
alin. (1) și art. 44 alin. (8) din Constituția României, ce au
următorul conținut:
— Art. 16 alin. (1): î(1) Cetățenii sunt egali în fața legii și
a autorităților publice, fără privilegii și fără discriminări.“;
— Art. 44 alin. (8): î(8) Averea dobândită licit nu poate fi
confiscată. Caracterul licit al dobândirii se prezumă.“
Examinând excepția de neconstituționalitate, Curtea
constată că art. 180 alin. (2) din Legea nr. 19/2000
prevede determinarea punctajului mediu anual al fiecărui
pensionar îprin raportarea cuantumului pensiilor cuvenite
conform legislației anterioare (...) la valoarea unui punct de
pensie, stabilită în condițiile art. 80“, fără a institui privilegii
sau discriminări, acest text fiind deopotrivă aplicabil pentru
toți pensionarii care se află în situații identice.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 108/2.II.2005
Determinarea punctajului mediu anual al fiecărei persoane
este un procedeu de natură tehnică și se face în aceleași
condiții pentru toate persoanele pensionate anterior datei
intrării în vigoare a Legii nr. 19/2000 și urmează a se
avea în vedere la recalcularea și recorelarea pensiilor,
operațiune ce se efectuează eșalonat în timp, în funcție de
posibilitățile financiare existente. Curtea constată că nu
poate fi reținută critica potrivit căreia art. 180 din Legea
nr. 19/2000 încalcă art. 16 alin. (1) din Constituție, întrucât
această critică este infirmată de chiar conținutul textului
criticat, care reglementează o procedură tehnică prin a
cărei aplicare, în timp, se urmărește înlăturarea
discrepanțelor inerente între cei pensionați sub imperiul
legii anterioare și cei pensionați după intrarea în vigoare a
noii reglementări. Existența unor asemenea discrepanțe nu
îndreptățește însă calificarea reglementării ca fiind
discriminatorie și, prin aceasta, neconstituțională, esențială
fiind voința legiuitorului de a le elimina, chiar dacă un
atare deziderat se realizează printr-un proces cu derulare
în timp, și nu dintr-o dată, ceea ce, pentru rațiuni evidente,
nu este practic posibil. De altfel, alin. (7) al art. 180
elimină posibilitatea diminuării unor drepturi stabilite pe
baza legislației anterioare, prevăzând că, îÎn situația în
care cuantumul pensiilor, stabilit conform alin. (6), este mai
mic decât cel stabilit în baza legislației anterioare, se
păstrează în plată cuantumul avantajos“.
De asemenea, Curtea reține că data pensionării, care
poate fi anterioară sau ulterioară intrării în vigoare a
art. 180 alin. (2) din Legea nr. 19/2000, generează situații
juridice diferite care impun și justifică un tratament juridic
diferențiat, cele două categorii de pensionari care se
stabilesc în funcție de această dată fiind supuse, în

3

consecință, unor regimuri juridice diferite. Dacă s-ar fi
prevăzut că pensiile stabilite pe baza legislației anterioare
intrării în vigoare a Legii nr. 19/2000 se recalculează în
condițiile și conform criteriilor prevăzute de noua
reglementare, printr-o eventuală extindere a incidenței Legii
nr. 19/2000 asupra unor situații din trecut s-ar ajunge la o
dispoziție ce ar avea efect retroactiv și ar contraveni
dispozițiilor art. 15 alin. (2) din Constituție.
În sensul celor expuse mai sus Curtea Constituțională
s-a mai pronunțat prin Decizia nr. 255 din 15 iunie 2004,
publicată în Monitorul Oficial al României, Partea I, nr. 641
din 15 iulie 2004, Decizia nr. 342 din 5 decembrie 2002,
publicată în Monitorul Oficial al României, Partea I, nr. 113
din 24 februarie 2003, Decizia nr. 155 din 30 martie 2004,
publicată în Monitorul Oficial al României, Partea I, nr. 407
din 6 mai 2004, Decizia nr. 70 din 18 februarie 2003,
publicată în Monitorul Oficial al României, Partea I, nr. 211
din 1 aprilie 2003.
În ceea ce privește invocarea, de către autorul
excepției, a prevederilor art. 44 alin. (8) din Constituție,
Curtea reține că aceste dispoziții reprezintă garanții ale
dreptului de proprietate prin care se prevede interzicerea
confiscării averii dobândite licit și prezumția caracterului licit
al dobândirii acestei averi. Acest fapt presupune că sarcina
probei caracterului ilicit al unei averi revine celui ce afirmă
un asemenea lucru, iar în situația unor bunuri care sunt
destinate, folosite sau rezultate din infracțiuni ori
contravenții, acestea pot fi confiscate în condițiile legii.
Așa fiind, Curtea constată că aceste dispoziții
constituționale nu au relevanță pentru soluționarea cauzei
deduse controlului.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 180 alin. (2) din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Gheorghe Cană în Dosarul nr. 559/COM/2004 al
Tribunalului Galați — Secția comercială.
Definitivă și general obligatorie.
Pronunțată în ședința publică din 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
privind desemnarea serviciului tehnic care efectuează încercările în vederea aprobării de tip
a motoarelor destinate mașinilor mobile nerutiere și a motoarelor secundare destinate vehiculelor
pentru transportul rutier de persoane sau de marfă
În conformitate cu prevederile art. 18 alin. (2) din Hotărârea Guvernului nr. 1.209/2004 privind stabilirea
procedurilor pentru aprobarea de tip a motoarelor destinate a fi montate pe mașini mobile nerutiere și a motoarelor

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 108/2.II.2005

secundare destinate vehiculelor pentru transportul rutier de persoane sau de marfă și stabilirea măsurilor de limitare a
emisiilor de gaze și particule poluante provenite de la acestea, în scopul protecției atmosferei, cu modificările ulterioare,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se desemnează organismul MASTER —
TEST din cadrul Societății Comerciale MASTER — S.A.
București ca serviciu tehnic ce efectuează încercările în
vederea aprobării de tip a motoarelor cu ardere internă
destinate mașinilor mobile nerutiere și a motoarelor

secundare destinate vehiculelor pentru transportul rutier de
persoane sau de marfă.
Art. 2. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș

București, 26 ianuarie 2005.
Nr. 26.

MINISTERUL FINANȚELOR PUBLICE

ORDIN
pentru aprobarea modelului și conținutului formularului îDecont de scutire de accize“
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
În temeiul pct. 22 și 23 din Normele metodologice de aplicare a titlului VII îAccize“ din Legea nr. 571/2003
privind Codul fiscal, aprobate prin Hotărârea Guvernului nr. 44/2004, cu modificările și completările ulterioare, precum și al
art. 78 alin. (1) și (2) și al art. 196 alin. (2) din Ordonanța Guvernului nr. 92/2003 privind Codul de procedură fiscală,
republicată,
ministrul finanțelor publice emite următorul ordin:
Art. 1. — Se aprobă modelul și conținutul formularului
îDecont de scutire de accize“, prevăzut în anexa nr. 1.
Art. 2. — Formularul prevăzut la art. 1 se completează
și se depune conform instrucțiunilor prevăzute în anexa
nr. 2.
Art. 3. — Caracteristicile de tipărire, modul de difuzare,
de utilizare și de păstrare a formularului prevăzut la art. 1
sunt stabilite în anexa nr. 3.
Art. 4. — Anexele nr. 1, 2 și 3 fac parte integrantă din
prezentul ordin.
Art. 5. — Decontul de scutire de accize se depune
până la data de 25, inclusiv, a fiecărei luni în care se

solicită restituirea de accize pentru cantitățile utilizate până
la finele lunii anterioare.
Art. 6. — Prezentul ordin se publică în Monitorul Oficial
al României, Partea I.
Art. 7. — Direcția generală de gestiune a impozitelor și
contribuțiilor și Direcția generală de colectare a creanțelor
bugetare din cadrul Agenției Naționale de Administrare
Fiscală, Direcția generală a tehnologiei informației din
cadrul Ministerului Finanțelor Publice, Direcția generală de
administrare a marilor contribuabili, precum și direcțiile
generale ale finanțelor publice județene și a municipiului
București vor lua măsuri pentru ducerea la îndeplinire a
prevederilor prezentului ordin.

Ministrul finanțelor publice,
Ionel Popescu

București, 26 ianuarie 2005.
Nr. 67.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 108/2.II.2005

5
ANEXA Nr. 1*)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 108/2.II.2005
ANEXA Nr. 2

Instrucțiuni de completare a Decontului de scutire de accize
I. Decontul de scutire de accize se depune de către
beneficiarii produselor supuse accizelor armonizate, pentru
care se acordă scutire indirectă, potrivit pct. 22 și 23 din
Normele metodologice de aplicare a titlului VII îAcize“ din
Legea nr. 571/2003 privind Codul fiscal, aprobate prin
Hotărârea Guvernului nr. 44/2004, cu modificările și
completările ulterioare.
Se completează și se depune câte un decont de scutire
de accize pentru fiecare produs accizabil în parte.
Decontul de scutire de accize reprezintă cerere de
restituire.
II. Depunerea Decontului de scutire de accize
Decontul de scutire de accize se depune la unitatea
fiscală în a cărei rază teritorială contribuabilul își are
domiciliul fiscal sau este luat în evidență fiscală, după caz,
până la data de 25 inclusiv a fiecărei luni în care se
solicită restituirea de accize.
Decontul de scutire de accize se completează în două
exemplare, din care:
— un exemplar se depune la organul fiscal;
— un exemplar rămâne la contribuabil.
III. Completarea Decontului de scutire de accize
Decontul de scutire de accize se completează după
cum urmează:
Perioada de raportare:
În rubrica luna se înscrie cu cifre arabe numărul lunii
de raportare (de exemplu: 01 pentru ianuarie).
Anul pentru care se completează decontul se înscrie cu
cifre arabe, cu 4 caractere (de exemplu: 2005).
Secțiunea A îDate de identificare a beneficiarului
scutirii“
Caseta îCodul de identificare fiscală“ se completează
astfel:
— contribuabilii persoane juridice, cu excepția
comercianților, asociațiile sau alte entități fără personalitate
juridică, care au calitatea de plătitor potrivit Codului de
procedură fiscală, înscriu codul de înregistrare fiscală;
— comercianții, inclusiv sucursalele comercianților care
au sediul principal al comerțului în străinătate, înscriu codul
unic de înregistrare;
— contribuabilii persoane fizice înscriu codul numeric
personal sau numărul de identificare fiscală, după caz.

Înscrierea cifrelor în casetă se face cu aliniere la
dreapta.
Prima căsuță, rezervată atributului R, se completează
pentru plătitorii de taxă pe valoarea adăugată.
îDenumire“ — se completează cu denumirea persoanei
juridice, a asociației sau entității fără personalitate juridică
ori cu numele și prenumele persoanei fizice, după caz.
Secțiunea B îDate privind scutirea de accize“
îProdusul accizabil pentru care se solicită restituirea“ —
se înscrie denumirea produsului accizabil supus accizelor
armonizate, pentru care se acordă scutire indirectă, potrivit
pct. 22 și 23 din Normele metodologice de aplicare a
titlului VII îAccize“ din Legea nr. 571/2003 privind Codul
fiscal, cu modificările și completările ulterioare.
Col. 1 — Furnizor: se înscrie antrepozitul fiscal,
importatorul sau distribuitorul autorizat înscris în autorizația
de utilizator final, care a furnizat produsul accizabil.
Produs aprovizionat
Col. 2 — Cantitate totală: se înscrie cantitatea totală de
produs accizabil aprovizionată de la data obținerii
autorizației de utilizator final.
Col. 3 — Accize plătite: se înscrie valoarea totală a
accizelor aferente cantității de produs aprovizionate potrivit
col. 2.
Produs utilizat până la data depunerii decontului
Col. 4 — Cantitate: se înscrie, numai pe rândul
îTOTAL“, cantitatea de produs accizabil utilizată din totalul
cantității aprovizionate.
Col. 5 — Accize de restituit: se înscrie, numai pe rândul
îTOTAL“, acciza aferentă cantității de produs utilizate,
potrivit col. 4, pentru care există, potrivit legii, dreptul de
restituire.
Col. 6 — Accize pentru care s-a solicitat anterior
scutirea: se înscriu, numai pe rândul îTOTAL“, atât
valoarea accizelor pentru care a fost deja aprobată
restituirea de către organele fiscale în perioadele
anterioare, cât și valoarea accizelor solicitate anterior
depunerii prezentului decont și pentru care solicitarea de
restituire este în curs de soluționare.
Col. 7 — Accize solicitate la restituire = col. 5 — col. 6.
ANEXA Nr. 3

Caracteristicile de tipărire, modul de difuzare, de utilizare și de păstrare
a Decontului de scutire de accize
Denumirea formularului: Decont de scutire de accize
Cod: 14.13.01.03/a
Format: A4/t1
Caracteristici de tipărire: două exemplare — o singură
culoare
Se difuzează: gratuit.
Se utilizează la: declararea de către beneficiarii
produselor supuse accizelor armonizate, pentru care se
acordă scutire indirectă, potrivit art. 200 și 201 din Legea
nr. 571/2003 privind Codul fiscal, cu modificările și

completările ulterioare, a accizelor pentru care se solicită
restituirea.
Se întocmește de: contribuabil;
în: două exemplare, semnate și ștampilate,
potrivit legii.
Circulă: — un exemplar la contribuabil;
— un exemplar la organul fiscal.
Se arhivează: — un exemplar la dosarul fiscal al
contribuabilului.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 108/2.II.2005
MINISTERUL FINANȚELOR PUBLICE

ORDIN
pentru reglementarea datei plății salariilor la instituțiile publice
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
ale art. 53 din Legea nr. 500/2002 privind finanțele publice, cu modificările ulterioare, și ale art. 51 din Ordonanța de
urgență a Guvernului nr. 45/2003 privind finanțele publice locale, aprobată și modificată prin Legea nr. 108/2004, cu
modificările ulterioare,
ministrul finanțelor publice emite următorul ordin:
Art. 1. — (1) Începând cu drepturile salariale aferente
lunii ianuarie 2005, ordonatorii principali de credite și
instituțiile publice și serviciile publice din subordinea
acestora achită salariile într-o singură tranșă lunară, în
perioada 5—15 a lunii curente pentru luna precedentă.
(2) Datele prevăzute pentru plata salariilor la instituțiile
publice și serviciile publice din subordinea ordonatorilor
principali de credite sunt aceleași cu cele stabilite pentru
plata salariilor la ordonatorii principali de credite.
Art. 2. — Ordonatorii principali de credite și instituțiile
publice din subordinea acestora, cu excepția celor finanțați
din bugetul local, achită salariile la datele prevăzute în
anexa care face parte integrantă din prezentul ordin.
Art. 3. — Directorii executivi ai direcțiilor generale ale
finanțelor publice județene și a municipiului București, după
caz, aprobă prin decizie, la propunerea ordonatorilor
principali de credite ai bugetelor locale din raza lor
teritorială, datele la care se plătesc salariile la instituțiile și
serviciile publice locale.
Art. 4. — Ordonatorii principali de credite ai bugetelor
care compun sistemul bugetar, nou-înființați sau care se
reorganizează prin comasare ori divizare, cu excepția celor
finanțați din bugetele locale, care nu au fost prevăzuți în
anexa la prezentul ordin, au obligația de a propune
Ministerului Finanțelor Publice data plății salariilor.

Art. 5. — (1) Data plății salariilor, în înțelesul prezentului
ordin, reprezintă data ridicării sumelor în numerar de către
instituțiile publice sau data alimentării conturilor de card ale
salariaților instituțiilor publice, deschise la societăți bancare.
(2) În scopul respectării datei plății salariilor, prevăzută
la alin. (1), unitățile Trezoreriei Statului teritoriale și ale
municipiului București vor comunica ordonatorilor de credite
termenele limită la care se depun documentele prin care
se dispune plata acestor drepturi.
Art. 6. — Ordonatorii principali de credite și instituțiile
sau serviciile publice din subordinea acestora, care fac
obiectul prezentului ordin, precum și direcțiile generale ale
finanțelor publice județene și a municipiului București și
unitățile subordonate acestora vor lua măsuri pentru
ducerea la îndeplinire a prezentului ordin.
Art. 7. — La data intrării în vigoare a prezentului ordin
se abrogă Ordinul ministrului finanțelor publice
nr. 1.772/2002 pentru reglementarea datei plății salariilor la
instituțiile publice, publicat în Monitorul Oficial al României,
Partea I, nr. 957 din 27 decembrie 2002, cu modificările și
completările ulterioare.
Art. 8. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 28 ianuarie 2005.
Nr. 86.
ANEXĂ
LISTA

eșalonării pe zile a plății salariilor la ordonatorii principali de credite și la instituțiile publice
subordonate
Cod

1
2
3
4
5
6
7
8
9
10
11
12

Denumirea ordonatorului principal de credite

Administrația Prezidențială
Senatul
Camera Deputaților
Înalta Curte de Casație și Justiție
Curtea Constituțională
Consiliul Legislativ
Curtea de Conturi
Consiliul Concurenței
Avocatul Poporului
Consiliul Național pentru Studierea Arhivelor Securității
Consiliul Național al Audiovizualului
Cancelaria Primului-Ministru

Data
plății
salariilor

7
5
5
8
5
5
5
10
6
12
8
10

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 108/2.II.2005
Cod

13
14
15
16
17
18
19
20
21
22
23
24
25
26
27
28
29
30
31
32
33
34
35
36
37
38
39
40
41
42
43
44
45
49
50
1
2
3
4
6
7
8
9
10
11
12
13
14

Data
plății
salariilor

Denumirea ordonatorului principal de credite

Secretariatul General al Guvernului
Ministerul Afacerilor Externe
Ministerul Integrării Europene
Ministerul Finanțelor Publice
Ministerul Justiției
Ministerul Apărării Naționale
Ministerul Administrației și Internelor
Ministerul Muncii, Solidarității Sociale și Familiei
Ministerul Economiei și Comerțului
Ministerul Agriculturii, Pădurilor și Dezvoltării Rurale
Ministerul Mediului și Gospodăririi Apelor
Ministerul Transporturilor, Construcțiilor și Turismului
Ministerul Educației și Cercetării
Ministerul Sănătății
Ministerul Culturii și Cultelor
Ministerul Comunicațiilor și Tehnologiei Informației
Autoritatea Națională de Control
Ministerul Public
Parchetul Național Anticorupție
Serviciul Român de Informații
Serviciul de Informații Externe
Serviciul de Protecție și Pază
Serviciul de Telecomunicații Speciale
Administrația Națională a Rezervelor de Stat
Oficiul Central de Stat pentru Probleme Speciale
Academia Română
Autoritatea Națională Sanitară Veterinară și pentru Siguranța Alimentelor
Secretariatul de Stat pentru Problemele Revoluționarilor din Decembrie 1989
Oficiul Național de Prevenire și Combatere a Spălării Banilor
Oficiul Registrului Național al Informațiilor Secrete de Stat
Consiliul Național pentru Combaterea Discriminării
Agenția Națională de Presă ROMPRESS
Institutul Cultural Român
Consiliul Superior al Magistraturii
Autoritatea Electorală Permanentă
Casa Națională de Asigurări de Sănătate
Autoritatea Națională de Reglementare în Domeniul Energiei
Autoritatea Națională de Reglementare în Domeniul Gazelor Naturale
Comisia Națională a Valorilor Mobiliare
Consiliul Național de Evaluare Academică și Acreditare
Comisia de Supraveghere a Asigurărilor din România
Autoritatea Națională de Reglementare în Comunicații
Autoritatea Națională de Reglementare pentru Serviciile Publice
de Gospodărie Comunală
Comisia Națională pentru Controlul Activităților Nucleare
Autoritatea pentru Valorificarea Activelor Statului
Oficiul de Stat pentru Invenții și Mărci
Inspectoratul de Stat în Construcții
Inspectoratul General pentru Comunicații și Tehnologia Informației

6
12
5
10
10
15
14
7
5
12
10
12
14
15
10
5
12
13
13
15
14
15
14
5
5
14
14
5
12
5
7
5
12
10
6
15
8
10
8
5
5
10
10
12
5
6
10
10

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 108/2.II.2005 conține 8 pagini.

Prețul de vânzare 5.500 lei

&JUYDGY|002364]
ISSN 1453—4495

PDF compression, OCR, web-optimization with CVISION's PdfCompressor

