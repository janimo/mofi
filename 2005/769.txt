Anul 173 (XVII) — Nr. 769

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 24 august 2005

SUMAR

Nr.
DECIZII ALE CURȚII CONSTITUȚIONALE
Decizia nr. 287 din 7 iunie 2005 referitoare la excepția
de neconstituționalitate a prevederilor art. 8
alin. (2) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989 și
ale art. VI alin. (4) din Ordonanța de urgență a
Guvernului nr. 184/2002 pentru modificarea și
completarea Legii nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989,
precum și pentru stabilirea unor măsuri pentru
accelerarea aplicării acesteia și a Ordonanței de
urgență a Guvernului nr. 94/2000 privind

Pagina
retrocedarea unor bunuri imobile care au aparținut
cultelor religioase din România, aprobată cu
modificări și completări prin Legea nr. 501/2002...

2–4

Decizia nr. 352 din 28 iunie 2005 referitoare la excepția
de neconstituționalitate a dispozițiilor art. 127
alin. (1) din Legea nr. 128/1997 privind Statutul
personalului didactic ..................................................

5–7

HOTĂRÂRI ALE GUVERNULUI ROMÂNIEI
938.
939.

— Hotărâre privind redobândirea cetățeniei
române de către unele persoane ............................

7–13

— Hotărâre privind redobândirea cetățeniei
române de către unele persoane ............................

14–32

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 769/24.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 287
din 7 iunie 2005

referitoare la excepția de neconstituționalitate a prevederilor art. 8 alin. (2)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989 și ale art. VI alin. (4) din Ordonanța de urgență
a Guvernului nr. 184/2002 pentru modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989,
precum și pentru stabilirea unor măsuri pentru accelerarea aplicării acesteia și a Ordonanței
de urgență a Guvernului nr. 94/2000 privind retrocedarea unor bunuri imobile care au aparținut
cultelor religioase din România, aprobată cu modificări și completări prin Legea nr. 501/2002
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 8 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989 și ale
art. VI alin. (4) din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, precum și pentru stabilirea unor măsuri pentru
accelerarea aplicării acesteia și a Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, excepție ridicată de Nicolae Cosma și Maria
Cosma în Dosarul nr. 4.527/2003 al Judecătoriei Sibiu.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu încalcă
principiul constituțional al egalității cetățenilor în fața legii,
deoarece, pentru situații juridice diferite, regimul juridic
adoptat de către legiuitor nu poate fi identic. Nu poate fi
reținută nici încălcarea art. 44 din Constituție, dat fiind că
principiul constituțional al garantării dreptului de proprietate
privată operează numai în condițiile în care acest drept a
fost dobândit în mod legal.

C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2005, pronunțată în
Dosarul nr. 4.527/2003, Judecătoria Sibiu a sesizat Curtea
Constituțională cu excepția de neconstituționalitate a
prevederilor art. 8 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989 și ale art. VI alin. (4)
din Ordonanța de urgență a Guvernului nr. 184/2002 pentru
modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, precum și
pentru stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care
au aparținut cultelor religioase din România, aprobată cu
modificări și completări prin Legea nr. 501/2002, excepție
ridicată de Nicolae Cosma și Maria Cosma.
În motivarea excepției de neconstituționalitate se
susține că prevederile legale criticate încalcă art. 16 din
Constituție, deoarece îcreează o inegalitate între persoanele
fizice și cultele religioase din România“. Se mai arată că
prin legi speciale sunt acordate anumite drepturi cultelor
religioase din România, fiind încălcat astfel dreptul de
proprietate al persoanelor fizice. De asemenea, se susține
că dispozițiile legale criticate fac ineficientă aplicarea art. 46
alin. (2) din Legea nr. 10/2001, ce este incident în
judecarea cauzei în care s-a invocat excepția.
Judecătoria Sibiu consideră că excepția de
neconstituționalitate este neîntemeiată. Se arată în acest
sens că textul de lege criticat nu încalcă dispozițiile art. 16
din Constituție, deoarece înu prevede discriminări între
persoanele fizice și cultele religioase“, ci îreprezintă o
normă specială, aplicabilă unei anumite categorii de bunuri“.
Se mai arată că îinterzicerea înstrăinărilor sau schimbărilor
de destinație a imobilelor până la adoptarea unor acte
normative speciale nu echivalează cu încălcarea art. 44 din
Constituție“, întrucât îo lege de reparație în materie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005
imobiliară nu poate avea un sens contrar principiilor
constituționale“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
a prevederilor art. 8 alin. (2) din Legea nr. 10/2001 este
neîntemeiată, invocându-se în acest sens jurisprudența
Curții Constituționale. În ceea ce privește prevederile
art. VI alin. (4) al titlului II din Ordonanța de urgență a
Guvernului nr. 184/2002, se arată că îîn motivarea
excepției autorii acesteia nu s-au referit deloc la prescripția
acțiunii în anulare“ (...), înici nu au justificat vreun interes
pentru a o invoca“, astfel încât îeste de presupus că
motivarea s-a referit la alin. (3) al art. VI din Ordonanța de
urgență a Guvernului nr. 184/2002“. În legătură cu textul
de lege criticat, se arată că acesta reprezintă o aplicare a
dispozițiilor art. 15 alin. (2) din Constituție, referitoare la
principiul neretroactivității.
Avocatul Poporului consideră că aceste reglementări
legale nu încalcă dispozițiile art. 16 din Constituție,
deoarece persoanele fizice, pe de o parte, și cultele
religioase sau comunitățile minorităților naționale, pe de altă
parte, se află în situații juridice diferite, ceea ce justifică
aplicarea unui regim juridic diferit. În ceea ce privește
invocarea încălcării dispozițiilor art. 44 din Constituție, se
apreciază că aceasta nu este întemeiată. În acest sens se
arată că îprevederile legale referitoare la garantarea și
ocrotirea dreptului de proprietate se aplică numai după
constituirea sau reconstituirea dreptului de proprietate“. Se
invocă jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
rezultă din Încheierea de sesizare a Curții Constituționale
din 21 ianuarie 2005, îl constituie prevederile art. 8 din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și cele ale art. VI alin. (4) din
Ordonanța de urgență a Guvernului nr. 184/2002 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, precum și pentru

3

stabilirea unor măsuri pentru accelerarea aplicării acesteia
și a Ordonanței de urgență a Guvernului nr. 94/2000
privind retrocedarea unor bunuri imobile care au aparținut
cultelor religioase din România, aprobată cu modificări și
completări prin Legea nr. 501/2002.
Legea nr. 10/2001 a fost republicată în Monitorul Oficial
al României, Partea I, nr. 279 din 4 aprilie 2005, iar
Ordonanța de urgență a Guvernului nr. 184/2002 a fost
publicată în Monitorul Oficial al României, Partea I, nr. 929
din 18 decembrie 2002 și aprobată prin Legea nr. 48/2004,
publicată în Monitorul Oficial al României, Partea I, nr. 262
din 25 martie 2004.
În legătură cu neconstituționalitatea prevederilor art. 8
din Legea nr. 10/2001, Curtea constată că, potrivit motivării
formulate de către autorul excepției, aceasta privește, în
realitate, doar alin. (2) al acestui articol, care se referă la
regimul juridic al imobilelor ce au aparținut cultelor
religioase sau comunităților minorităților naționale, preluate
de stat sau de alte persoane juridice, astfel încât, prin
prezenta decizie, Curtea urmează să se pronunțe asupra
constituționalității acestui text de lege.
Prevederile legale criticate au următorul conținut:
î(2) Regimul juridic al imobilelor care au aparținut cultelor
religioase sau comunităților minorităților naționale, preluate de
stat sau de alte persoane juridice, va fi reglementat prin acte
normative speciale. Până la adoptarea acestor reglementări
este interzisă înstrăinarea imobilelor în cauză sau schimbarea
destinației acestora.“
Articolul VI alin. (4) al titlului II din Ordonanța de
urgență a Guvernului nr. 184/2002 prevede: î(4) Prin
derogare de la dreptul comun, indiferent de cauza de nulitate,
dreptul la acțiune se prescrie în termen de 6 luni de la data
intrării în vigoare a prezentei ordonanțe de urgență. Pentru
soluționarea acestor cauze instanțele judecătorești competente
vor avea în vedere dispozițiile art. 46 alin. (1), (2) și (4) din
Legea nr. 10/2001, cu modificările și completările ulterioare.“
În opinia autorului excepției de neconstituționalitate,
prevederile legale criticate contravin dispozițiilor
constituționale cuprinse în art. 16 — Egalitatea în drepturi
și în art. 44 — Dreptul de proprietate privată.
Examinând excepția de neconstituționalitate ridicată,
Curtea reține următoarele:
I. Art. 8 alin. (2) din Legea nr. 10/2001 a mai făcut
obiect al controlului de constituționalitate, prin raportare la
aceleași dispoziții constituționale, și cu o motivare identică.
Prin Decizia nr. 542 din 7 decembrie 2004, publicată în
Monitorul Oficial al României, Partea I, nr. 62 din
18 ianuarie 2005, Curtea Constituțională s-a pronunțat în
sensul că acest text de lege are caracterul unei norme
imperative, cu caracter temporar, care instituie un regim
juridic special, derogatoriu de la regimul juridic al imobilelor
preluate în mod abuziv în perioada 6 martie 1945 —
22 decembrie 1989, constând în interdicția înstrăinării
imobilelor care au aparținut cultelor religioase sau
comunităților minorităților naționale, preluate de stat sau de
alte persoane juridice, până la adoptarea unor acte

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 769/24.VIII.2005

normative speciale. Prin urmare, Curtea a reținut că
principiul constituțional al egalității în drepturi nu este
încălcat, deoarece persoanele fizice, pe de o parte, și
cultele religioase sau comunitățile minorităților naționale, pe
de altă parte, se află în situații juridice diferite, ceea ce
justifică adoptarea de către legiuitor a unui regim juridic
diferit. În acest sens este menționată și Decizia nr. 41 din
4 februarie 2003, publicată în Monitorul Oficial al României,
Partea I, nr. 210 din 31 martie 2003.
Referitor la critica de neconstituționalitate privind
încălcarea dispozițiilor art. 44 din Constituție, prin Decizia
nr. 542 din 7 decembrie 2004 Curtea a statuat că
garantarea și ocrotirea proprietății operează în condițiile
dobândirii dreptului de proprietate cu respectarea
prevederilor legale. Prin urmare, nu poate fi invocată
protecția constituțională a dreptului de proprietate în
condițiile dobândirii acestui drept cu încălcarea unei norme
juridice imperative.
II. În ceea ce privește critica de neconstituționalitate a
dispozițiilor art. VI alin. (4) al titlului II din Ordonanța de
urgență a Guvernului nr. 184/2002, prin aceeași Decizie
nr. 542 din 7 decembrie 2004 Curtea a reținut că această
reglementare, stabilind un termen special de prescripție a
acțiunii în constatarea nulității absolute, derogatoriu de la
dreptul comun, nu este de natură a aduce atingere
dreptului de proprietate sau de a încălca principiul egalității
în fața legii a cetățenilor. Curtea a reținut totodată că
soluția legiuitorului este în concordanță cu dispozițiile
constituționale cuprinse în art. 126 alin. (2), potrivit cărora
îCompetența instanțelor judecătorești și procedura de judecată
sunt prevăzute numai prin lege.“
Soluțiile pronunțate și considerentele ce au stat la baza
lor sunt valabile și în prezenta cauză, întrucât nu au

intervenit elemente noi, de natură a determina o
reconsiderare a jurisprudenței Curții Constituționale.
De altfel, în legătură cu termenul de exercitare a
dreptului la acțiune prevăzut de art. VI alin. (4) din
Ordonanța de urgență a Guvernului nr. 184/2002, Curtea
observă că, pentru cei care nu au introdus acțiuni în
restituirea imobilelor în decursul termenului de 6 luni
prevăzut inițial de Ordonanța de urgență a Guvernului
nr. 184/2002, a fost instituit, ca măsură reparatorie, un nou
termen în care poate fi exercitat dreptul la acțiune. Astfel,
art. II din Legea nr. 48 din 23 martie 2004 privind
aprobarea Ordonanței de urgență a Guvernului
nr. 184/2002, publicată în Monitorul Oficial al României,
Partea I, nr. 262 din 25 martie 2004, prevede: îDreptul la
acțiune prevăzut la titlul II art. VI alin. (4) din Ordonanța de
urgență a Guvernului nr. 184/2002 se poate exercita și în
termen de 6 luni de la data intrării în vigoare a prezentei legi.“
În prezenta cauză, autorii excepției mai susțin că
dispozițiile legale criticate fac ineficientă aplicarea art. 46
alin. (2) din Legea nr. 10/2001, text ce este incident în
judecarea cauzei în care s-a invocat excepția. Sub acest
aspect Curtea reține că nu este competentă să se
pronunțe, coordonarea legislativă fiind de resortul exclusiv
al puterii legiuitoare. Potrivit art. 2 alin. (2) din Legea
nr. 47/1992, privind organizarea și funcționarea Curții
Constituționale, î(2) Sunt neconstituționale prevederile actelor
prevăzute la alin. (1), care încalcă dispozițiile sau principiile
Constituției.“ Curtea, în jurisprudența sa, de exemplu în
Decizia nr. 81 din 25 mai 1999, publicată în Monitorul
Oficial al României, Partea I, nr. 325 din 8 iulie 1999, a
stabilit că examinarea constituționalității unui text de lege
are în vedere compatibilitatea acestuia cu dispozițiile
constituționale pretins încălcate, și nu compararea mai
multor prevederi legale între ele.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (2) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989 și ale art. VI alin. (4) din
Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, precum și pentru
stabilirea unor măsuri pentru accelerarea aplicării acesteia și a Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor religioase din România, aprobată cu modificări și completări
prin Legea nr. 501/2002, excepție ridicată de Nicolae Cosma și Maria Cosma în Dosarul nr. 4.527/2003 al Judecătoriei
Sibiu.
Definitivă și general obligatorie.
Pronunțată în ședința publică din data de 7 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

5

CURTEA CONSTITUȚIONALĂ

D E C I Z I A Nr. 352
din 28 iunie 2005

referitoare la excepția de neconstituționalitate a dispozițiilor art. 127 alin. (1)
din Legea nr. 128/1997 privind Statutul personalului didactic
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 127 alin. (1) din Legea nr. 128/1997
privind Statutul personalului didactic, excepție ridicată de
Elisabeta Tekereș în Dosarul nr. 1.057/Asig./2005 al Curții
de Apel Brașov — Secția muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public arată că prevederile legale criticate nu
contravin principiului constituțional al egalității în drepturi
sau prevederilor art. 53 din Constituție care se referă la
condițiile în care pot fi aduse restrângeri exercițiului unor
drepturi sau libertăți. Astfel, obligația impusă cadrelor
didactice de a se pensiona numai la data încheierii anului
școlar sau universitar este justificată de necesitatea
protejării unui interes social general care privește procesul
de învățământ și evitarea perturbării bunului mers al
acestuia. De altfel, observă că art. 127 alin. (2) din Legea
nr. 128/1997 dă posibilitatea ca, pentru motive temeinice,
pensionarea personalului didactic să se facă și în timpul
anului școlar sau universitar, cu aprobarea inspectoratului
școlar, respectiv a senatului universitar. Având în vedere
aceste aspecte, pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
nr. 1.057/Asig./2005, Curtea de Apel Brașov — Secția
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 127
alin. (1) din Legea nr. 128/1997 privind Statutul
personalului didactic, excepție ridicată de Elisabeta
Tekereș cu ocazia soluționării recursului împotriva Sentinței

civile nr. 88 din 1 februarie 2005, pronunțată în Dosarul
nr. 2.242/2004 al Tribunalului Covasna.
În motivarea excepției de neconstituționalitate, autorul
acesteia susține, în esență, că dispozițiile art. 127 alin. (1)
din Legea nr. 128/1997 contravin principiului constituțional
al egalității în drepturi și prevederilor art. 53 din Constituție,
cât și prevederilor art. 7 din Declarația Universală a
Drepturilor Omului. Astfel, obligația cadrelor didactice de a
se pensiona numai la data încheierii anului școlar sau
universitar reprezintă, în opinia sa, o discriminare a
cadrelor didactice față de alte categorii de cetățeni cu drept
la pensie, care beneficiază de dispozițiile art. 83 alin. (1)
din Legea nr. 19/2000. De asemenea, apreciază că
dispoziția legală criticată aduce o restrângere a exercițiului
dreptului la pensie, fără a exista o justificare rațională,
echitabilă și acceptabilă.
Curtea de Apel Brașov — Secția muncă și asigurări
sociale consideră că excepția ridicată este neîntemeiată. În
acest sens, arată că dispozițiile art. 83 alin. (1) din Legea
nr. 19/2000 se aplică în mod egal tuturor cetățenilor care
au dobândit dreptul legal de a beneficia de pensie, fără
nici un fel de distincție sau discriminare. Textul de lege
criticat nu înlătură aplicabilitatea termenului de 30 de zile
pentru depunerea dosarului, ci doar marchează data
nașterii dreptului de a intra în pensie pentru cadrele
didactice. De altfel, arată că a proceda altfel, în sensul
acordării dreptului de pensie celor care îndeplinesc
condițiile de pensionare în timpul anului școlar, ar duce la
perturbarea activității școlare, fapt ce ar atrage consecințe
negative asupra actului educațional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că excepția ridicată nu este
întemeiată. Astfel, arată că legiuitorul a ales să
reglementeze diferit situația cadrelor didactice care
îndeplinesc condițiile pensionării pentru limită de vârstă în
timpul anului școlar, în raport cu celelalte categorii de
persoane, în considerația unor criterii obiective, amintite de
Curtea de Apel Brașov — Secția muncă și asigurări sociale
în încheierea de sesizare. Un astfel de tratament juridic
diferențiat nu este considerat de Guvern a fi contrar
principiului constituțional al egalității în drepturi, sens în
care amintește jurisprudența Curții Constituționale în care

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 769/24.VIII.2005

s-a statuat că îegalitatea nu înseamnă uniformitate“, astfel că
îpot fi instituite tratamente juridice distincte pentru anumite
categorii de persoane sau grupuri, dacă există o justificare
obiectivă și rezonabilă“. Pentru aceleași argumente arată
că art. 127 alin. (1) din Legea nr. 128/1997 este în acord
cu dispozițiile art. 53 din Constituție și ale art. 7 din
Declarația Universală a Drepturilor Omului.
Avocatul Poporului consideră că dispozițiile legale
criticate sunt constituționale. Astfel, arată că dispozițiile
legale criticate nu contravin principiului constituțional al
egalității în drepturi, întrucât, prin natura profesiei, cadrele
didactice se află într-o situație diferită față de persoanele
angajate în alte sectoare de activitate, ceea ce justifică
aplicarea unui tratament juridic diferit. În acest sens
amintește și jurisprudența Curții Constituționale, prin Decizia
nr. 444/2004. Cât privește critica de neconstituționalitate
raportată la prevederile art. 53 din Legea fundamentală,
arată că dispozițiile legale criticate, prin conținutul
reglementării lor, nu pun în discuție restrângeri ale
exercițiului unor drepturi sau libertăți fundamentale.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 127 alin. (1) din Legea nr. 128/1997 privind
Statutul personalului didactic, publicată în Monitorul Oficial
al României, Partea I, nr. 158 din 16 iulie 1997, dispoziții
potrivit cărora îPersonalul didactic poate fi pensionat numai la
data încheierii anului școlar sau universitar“.
În susținerea neconstituționalității acestui text de lege
autorul excepției invocă dispozițiile art. 16 alin. (1) și ale
art. 53 din Constituție, care au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în

mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției invocă și contrarietatea
dintre art. 127 alin. (1) din Legea nr. 128/1997 și
prevederile art. 7 din Declarația Universală a Drepturilor
Omului, potrivit cărora îToți oamenii sunt egali în fața legii și
au dreptul fără deosebire la o protecție egală a legii. Toți
oamenii au dreptul la o protecție egală împotriva oricărei
discriminări care ar încălca prezenta Declarație și împotriva
oricărei provocări la o astfel de discriminare“.
Examinând excepția de neconstituționalitate, Curtea
constată că art. 83 alin. (1) din Legea nr. 19/2000 privind
sistemul public de pensii și alte drepturi de asigurări
sociale prevede regula generală potrivit căreia: îDrepturile
de pensie pentru limită de vârstă se acordă și se plătesc de la
data îndeplinirii condițiilor de pensionare, dacă cererea a fost
depusă în termen de 30 de zile de la această dată.“
Art. 127 alin. (1) din Legea nr. 128/1997 prevede, cu
caracter de excepție, că îPersonalul didactic poate fi
pensionat numai la data încheierii anului școlar sau
universitar“.
Acest tratament juridic diferențiat este instituit de
legiuitor în considerarea situației diferite în care se află
personalul didactic față de alte categorii de persoane
îndreptățite la pensia pentru limită de vârstă. Este evident
că încetarea activității unui cadru didactic în timpul anului
școlar sau universitar ar provoca, contrar interesului
general, perturbări în buna desfășurare a procesului
instructiv-educativ.
Curtea Constituțională a statuat în mod constant în
jurisprudența sa că instituirea unui tratament juridic
diferențiat pentru persoanele care se află, în mod obiectiv,
în situații diferite nu reprezintă un privilegiu sau o
discriminare contrară principiului egalității cetățenilor în fața
legii și a autorităților publice.
Având în vedere aceleași rațiuni ale textului de lege
criticat, ce țin de necesitatea ocrotirii unui interes general,
Curtea constată că art. 127 alin. (1) din Legea
nr. 128/1997 este în deplin acord atât cu limitele
constituționale impuse legiuitorului cu privire la posibilitatea
restrângerii exercițiului unor drepturi sau libertăți, cât și cu
jurisprudența Curții Europene a Drepturilor Omului în care
s-a statuat că o astfel de restrângere trebuie să
urmărească un scop legitim și să existe un raport rezonabil
de proporționalitate între mijloacele utilizate și scopul
urmărit, fără ca prin aceasta să se aducă atingere însăși
substanței dreptului.
De altfel, Curtea observă că excepția prevăzută de
textul de lege criticat nu are caracter absolut, alin. (2) al
aceluiași art. 127 prevăzând că: îPentru motive temeinice,
pensionarea personalului didactic se poate face și în timpul
anului școlar sau universitar, cu aprobarea inspectoratului
școlar, respectiv a senatului universitar“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

7

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 127 alin. (1) din Legea nr. 128/1997 privind Statutul
personalului didactic, excepție ridicată de Elisabeta Tekereș în Dosarul nr. 1.057/Asig./2005 al Curții de Apel Brașov —
Secția muncă și asigurări sociale.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind redobândirea cetățeniei române
de către unele persoane
În temeiul art. 108 din Constituția României, republicată, și al art. 10
și 11 din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei, cu menținerea domiciliului
în străinătate.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul afacerilor externe,
Lucian Leuștean,
secretar de stat
Ministrul administrației și internelor,
Vasile Blaga
București, 18 august 2005.
Nr. 938.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 769/24.VIII.2005
ANEXĂ*)
LISTA

persoanelor care solicită redobândirea cetățeniei române,
cu menținerea domiciliului în străinătate

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 769/24.VIII.2005
GUVERNUL ROMÂNIEI

HOTĂRÂRE
privind redobândirea cetățeniei române
de către unele persoane
În temeiul art. 108 din Constituția României, republicată, și al art. 10
și 11 din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei, cu stabilirea domiciliului în
România.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul afacerilor externe,
Lucian Leuștean,
secretar de stat
Ministrul administrației și internelor,
Vasile Blaga

București, 18 august 2005.
Nr. 939.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

15
ANEXĂ*)

LISTA

persoanelor care solicită redobândirea cetățeniei române,
cu stabilirea domiciliului în România

*) Anexa este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 769/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/24.VIII.2005

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 769/24.VIII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 769/24.VIII.2005 conține 32 de pagini.

Prețul: 2,15 lei noi/21.500 lei vechi

&JUYDGY|047549]
ISSN 1453—4495

PDF compression, OCR, web-optimization with CVISION's PdfCompressor

