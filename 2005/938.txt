Anul 173 (XVII) — Nr. 938

PARTEA

I

LEGI, DECRETE, HOTĂRÂRI ȘI ALTE ACTE

Joi, 20 octombrie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 440 din 15 septembrie 2005 referitoare la
excepția de neconstituționalitate a dispozițiilor
art. 2821 alin. 1 din Codul de procedură civilă .....
Decizia nr. 502 din 4 octombrie 2005 referitoare la
excepția de neconstituționalitate a dispozițiilor
art. 215 din Codul penal ..........................................

1–4

5–6

HOTĂRÂRI ALE GUVERNULUI ROMÂNIEI
1.244. — Hotărâre privind suplimentarea bugetului
Ministerului Public pe anul 2005 din Fondul de
rezervă bugetară la dispoziția Guvernului, prevăzut
în bugetul de stat pe anul 2005 .............................

DECIZII

ALE

6–7

CURȚII

Nr.

Pagina

1.254. — Hotărâre privind stabilirea nivelului prețului
național de referință pentru energia termică
furnizată populației prin sisteme centralizate, în
scopul încălzirii locuințelor și al preparării apei
calde...........................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
40. — Ordin al președintelui Autorității Naționale de
Reglementare în Domeniul Energiei privind
aprobarea Regulamentului de organizare și
funcționare a pieței de certificate verzi ...................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 440
din 15 septembrie 2005

referitoare la excepția de neconstituționalitate a dispozițiilor art. 2821 alin. 1
din Codul de procedură civilă
Ioan Vida

— președinte

Nicolae Cochinescu

— judecător

Aspazia Cojocaru

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Șerban Viorel Stănoiu

— judecător

Ion Tiucă

— procuror

Ioana Marilena Chiorean — magistrat-asistent

Pe rol se află soluționarea excepției de neconstituționalitate
a dispozițiilor art. 2821 alin. 1 din Codul de procedură
civilă, excepție ridicată de Ion Lupan în Dosarul
nr. 375/2005 al Tribunalului Alba — Secția civilă.
La apelul nominal, se constată lipsa părților, față de
care procedura de citare a fost legal îndeplinită.
Președintele dispune a se face apelul și în Dosarul
nr. 464D/2005, care are același obiect.
La apelul nominal în Dosarul nr. 464D/2005, se constată
lipsa părților, față de care procedura de citare a fost legal
îndeplinită.

2

MONITORUL OFICIAL AL ROMÂNIEI, PARTEA I, Nr. 938/20.X.2005

Magistratul-asistent referă asupra cererii depuse la dosar
de autorul excepției, Ionel Horobeț, prin care acesta solicită
acordarea unui nou termen de judecată în vederea
angajării unui apărător din București.
Având cuvântul asupra cererii de amânare,
reprezentantul Ministerului Public solicită respingerea
acesteia, apreciind că autorul excepției a avut suficient
timp pentru a-și angaja un apărător.
Curtea, având în vedere că citația pentru acest termen
a fost adusă la cunoștința autorului excepției Ionel Horobeț
la data de 2 august 2005, apreciază că acesta a avut
timpul necesar pentru angajarea unui apărător din
București, cererea de amânare nefiind temeinic motivată.
Prin urmare, Curtea respinge cererea de acordare a unui
nou termen de judecată, depusă de autorul excepției Ionel
Horobeț în Dosarul nr. 464D/2005.
Președintele dispune a se face apelul și în Dosarul
nr. 488D/2005, care are același obiect.
La apelul nominal în Dosarul nr. 488D/2005, se
constată lipsa părților, față de care procedura de citare a
fost legal îndeplinită.
Curtea, din oficiu, pune în discuție conexarea dosarelor
nr. 464D/2005 și nr. 488D/2005 la Dosarul nr. 343D/2005,
având în vedere faptul că sunt îndeplinite cerințele
conexării, prevăzute de art. 53 alin. (5) din Legea
nr. 47/1992.
Reprezentantul Ministerului Public arată că este de
acord cu conexarea, întrucât toate dosarele au obiect
identic.
Curtea, având în vedere identitatea de obiect a
dosarelor menționate, în temeiul dispozițiilor art. 53 alin. (5)
din Legea nr. 47/1992, dispune conexarea dosarelor
nr. 464D/2005 și nr. 488D/2005 la Dosarul nr. 343D/2005,
care este primul înregistrat.
Pe fond, reprezentantul Ministerului Public pune
concluzii de respingere a excepției de neconstituționalitate,
apreciind că dispozițiile legale criticate nu instituie
discriminări de natură a contraveni principiului egalității în
fața legii. Totodată, consideră că faptul că legiuitorul a
stabilit ca în anumite materii să existe o singură cale de
atac nu are semnificația unei îngrădiri a accesului liber la
justiție.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2005 și din 11 mai 2005,
pronunțate în dosarele nr. 375/2005, nr. 9.783/2004 și
nr. 2.251/2005, Tribunalul Alba — Secția civilă și
Tribunalul Iași — Secția civilă au sesizat Curtea
Constituțională cu excepția de neconstituționalitate a
prevederilor art. 2821 alin. 1 din Codul de procedură civilă.
Excepția a fost ridicată de Ion Lupan, recurent în cadrul
unui litigiu de asigurări sociale, precum și de Ionel Horobeț
și de Daniel Condorachi, recurenți în cadrul unor litigii
privind soluționarea unor cereri de partaj.
În motivarea excepției de neconstituționalitate, autorii
acesteia susțin că sintagma îvaloarea de până la 1 miliard
lei“ contravine principiului egalității cetățenilor în fața legii,

întrucât legiuitorul instituie o discriminare în funcție de
categoria socială. Astfel, autorii excepției consideră că pierd
dreptul la cele trei grade de jurisdicție, adică la apel,
întrucât valoarea pretențiilor lor este mai mică de 1 miliard
de lei, față de cei care au pretenții peste această valoare
și care, automat, au dreptul de a formula apel.
Totodată, arată că atâta vreme cât recursul este o cale
de atac extraordinară, restrictivă din punct de vedere al
condițiilor necesare pentru sesizarea instanței, dispozițiile
legale criticate, prin faptul că restrâng, în anumite situații,
exercitarea căilor de atac numai la recurs, sunt
neconstituționale.
De asemenea, consideră că apelul este o cale de atac
ordinară, comună, de reformare, devolutivă și suspensivă
de executare, prin care partea care justifică un interes,
considerând că hotărârea pronunțată este nelegală și/sau
netemeinică, învestește și obligă instanța de control
judiciar, ierarhic superioară aceleia care a pronunțat
hotărârea, în speță tribunalul, să se pronunțe asupra
motivelor de nelegalitate și/sau netemeinicie, urmând ca, în
condițiile legii, să se procedeze la rejudecarea fondului.
Rolul apelului fiind devolutiv, în sensul că instanța
superioară este obligată să judece a doua oară în fond
pricina, rezultă că prin dispozițiile art. 2821 din Codul de
procedură civilă este îngrădit dreptul cetățeanului de acces
la justiție, prin stabilirea condiției ca litigiul să depășească
valoarea de 1 miliard de lei pentru promovarea apelului.
Astfel, arată că, spre deosebire de art. 8 din Declarația
Universală a Drepturilor Omului, de art. 14 din Pactul
internațional cu privire la drepturile civile și politice și de
art. 6 din Convenția pentru apărarea drepturilor omului și a
libertăților fundamentale, îcare se mărginesc să asigure
persoanei liberul acces la justiție, art. 21 din Constituția
României îl garantează nu numai în vederea apărării
drepturilor, ci și a intereselor sale legitime“.
În final, autorul excepției Daniel Condorachi mai arată
că natura juridică a litigiului în care s-a invocat prezenta
excepție de neconstituționalitate este partajul, îcare își are
originea în dreptul familiei și nu este importantă valoarea
obiectului“. Neavând o valoare prestabilită a imobilului al
cărui partaj se solicită, întrucât valoarea acestuia fluctuează
pe piața imobiliară, bunul litigant poate sau nu să
întrunească valoarea impusă de dispozițiile art. 2821 din
Codul de procedură civilă, adică aceea de 1 miliard de lei.
Tribunalul Alba — Secția civilă și-a exprimat opinia în
sensul că excepția de neconstituționalitate este
neîntemeiată, întrucât, potrivit art. 126 alin. (2) și art. 129
din Constituție, legiuitorul are dreptul exclusiv de a
reglementa procedura de judecată și condițiile de exercitare
a căilor de atac, precum și limitările acestora. Dispozițiile
legale criticate nu contravin principiului egalității cetățenilor
în fața legii și nici nu îngrădesc accesul la justiție, întrucât
se aplică tuturor celor aflați în situația prevăzută de ipoteza
normei legale, fără discriminări pe considerente arbitrare.
Dreptului de a exercita o cale de atac îi sunt permise
limitări, legiuitorul având posibilitatea de apreciere cu privire
la acest aspect, astfel cum a arătat și Curtea Europeană a
Drepturilor Omului în Cauza îGolder contra Regatului Unit“
și în Cauza îPopescu contra României“.

MONITORUL OFICIAL AL ROMÂNIEI, PARTEA I, Nr. 938/20.X.2005
Tribunalul Iași — Secția civilă și-a exprimat opinia în
sensul că excepția de neconstituționalitate este
neîntemeiată, întrucât, potrivit art. 126 alin. (2) și art. 129
din Constituție, legiuitorul are dreptul exclusiv de a
reglementa procedura de judecată și condițiile de exercitare
a căilor de atac, precum și limitările acestora. Dispozițiile
legale criticate nu contravin principiului egalității cetățenilor
în fața legii și nici nu îngrădesc accesul la justiție, întrucât
se aplică tuturor celor aflați în situația prevăzută de ipoteza
normei legale, fără discriminări pe considerente arbitrare.
Dreptului de a exercita o cale de atac îi sunt permise
limitări, legiuitorul având posibilitatea de apreciere cu privire
la acest aspect, astfel cum a arătat și Curtea Europeană a
Drepturilor Omului în Cauza îGolder contra Regatului Unit“
din 1975 și în Cauza îLeander contra Suediei“ din 1987.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, cu următoarea motivare:
Principiul accesului liber la justiție nu este încălcat de
dispozițiile legale criticate, ci, dimpotrivă, acestea reprezintă
o expresie a realizării drepturilor în justiție. Instituirea
regulilor privind competența și procedura de judecată este
în deplină concordanță cu art. 126 alin. (2) și art. 129 din
Constituție. Așa cum a statuat în mod constant Curtea
Constituțională, de exemplu prin Deciziile nr. 129/1995 și
nr. 38/1998, accesul liber la justiție nu înseamnă accesul la
toate instanțele judecătorești și la toate căile de atac, iar
legiuitorul poate constitui, în considerarea unor situații
deosebite, reguli speciale de procedură.
Referitor la pretinsa încălcare a art. 16 din Constituție,
consideră că dispozițiile legale criticate nu creează
discriminări între cetățeni în funcție de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială, criterii ale egalității în drepturi prevăzute atât în
art. 4 alin. (2) din Constituție, cât și în art. 14 din
Convenția pentru apărarea drepturilor omului și a libertăților
fundamentale. Regimul juridic diferit instituit de legiuitor —
constând în aceea că hotărârile judecătorești date în primă
instanță în cererile introduse pe cale principală privind
pensii de întreținere, litigii al căror obiect are o valoare de
până la 1 miliard de lei inclusiv, atât în materie civilă, cât
și în materie comercială, acțiunile posesorii, cele referitoare
la înregistrările în registrele de stare civilă, luarea măsurilor
asigurătorii, precum și în alte cazuri prevăzute de lege nu
pot fi atacate cu apel, ci numai cu recurs — este
determinat de deosebirea de situații care impune soluții
legislative diferite în vederea asigurării celerității soluționării
cauzelor aflate pe rolul instanțelor. Astfel, în măsura în
care reglementarea se aplică tuturor celor aflați în ipoteza
normei legale, fără nici o discriminare pe considerente
arbitrare, critica cu un atare obiect nu este întemeiată.

3

În final, invocă Decizia Plenului Curții Constituționale
nr. 1/1994 și deciziile nr. 135/1996, nr. 20/2000 și
nr. 226/2004.
Avocatul Poporului apreciază că excepția de
neconstituționalitate este neîntemeiată. În acest sens, arată
că dispozițiile legale criticate nu încalcă principiul egalității
cetățenilor în fața legii, întrucât art. 2821 din Codul de
procedură civilă nu conține nici o dispoziție discriminatorie,
regimul juridic diferit fiind determinat de deosebirea de
situații care impune soluții legislative diferite în vederea
asigurării celerității soluționării cauzelor. Curtea
Constituțională a statuat că, în măsura în care
reglementarea dedusă controlului se aplică tuturor celor
aflați în ipoteza normei legale, fără nici o discriminare pe
considerente arbitrare, critica este neîntemeiată.
În ceea ce privește critica referitoare la încălcarea
art. 21 alin. (2) și (3) din Constituție, apreciază că
instituirea unor reguli speciale privind exercitarea căilor de
atac nu contravine principiului liberului acces la justiție,
întrucât părților interesate le este asigurată posibilitatea de
a formula o cale de atac împotriva hotărârii judecătorești
considerate defavorabilă. Legiuitorul poate constitui, în
considerarea unor situații deosebite, reguli speciale de
procedură, precum și modalități particulare de exercitare a
drepturilor procedurale, astfel încât accesul liber la justiție
nu înseamnă accesul la toate instanțele judecătorești și la
toate căile de atac. În acest sens, invocă Decizia Curții
Constituționale nr. 226/2004.
În final, apreciază că dispozițiile legale criticate sunt
norme de procedură și reprezintă opțiuni ale legiuitorului,
în deplină conformitate cu art. 126 alin. (2) din Constituție,
potrivit căruia competența instanțelor judecătorești și
procedura de judecată sunt prevăzute numai prin lege.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 2821 alin. 1 din Codul de procedură civilă,
dispoziții introduse prin art. I pct. 94 din Ordonanța de
urgență a Guvernului nr. 138/2000 privind modificarea și
completarea Codului de procedură civilă (publicată în
Monitorul Oficial al României, Partea I, nr. 479 din
2 octombrie 2000) și modificate prin art. I pct. 40 din
Legea nr. 219/2005 privind aprobarea Ordonanței de
urgență a Guvernului nr. 138/2000 (publicată în Monitorul
Oficial al României, Partea I, nr. 609 din 14 iulie 2005),
având în prezent următorul conținut: îNu sunt supuse

4

MONITORUL OFICIAL AL ROMÂNIEI, PARTEA I, Nr. 938/20.X.2005

apelului hotărârile judecătorești date în primă instanță în
cererile introduse pe cale principală privind pensii de
întreținere, litigii al căror obiect are o valoare de până la
1 miliard lei inclusiv, atât în materie civilă, cât și în materie
comercială, acțiunile posesorii, precum și cele referitoare la
înregistrările în registrele de stare civilă, luarea măsurilor
asigurătorii și în alte cazuri prevăzute de lege.“
Autorii excepției de neconstituționalitate susțin că
dispozițiile legale criticate contravin prevederilor art. 16
alin. (1) și art. 21 din Constituție, care au următorul
conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Analizând excepția de neconstituționalitate ridicată,
Curtea reține că dispozițiile legale criticate constituie norme
de procedură, care stabilesc categoriile de hotărâri
judecătorești care nu pot fi supuse apelului în cadrul
procesului civil. Conform prevederilor art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“ și, ca atare,
legiuitorul este suveran în adoptarea regulilor de procedură,
însă, evident, respectând și celelalte principii și dispoziții
constituționale.
În ceea ce privește pretinsa încălcare a principiului
egalității cetățenilor în fața legii, prevăzut de art. 16
alin. (1) din Legea fundamentală, Curtea observă că
diferențierea hotărârilor care pot fi sau nu pot fi supuse
apelului se face pe criteriul valorii obiectului litigiului, iar nu
pe cel al averii sau al categoriei sociale, așa cum în mod
eronat susțin autorii excepției și, prin urmare, textul legal
atacat nu instituie discriminări pe criteriile prevăzute de
art. 4 din Constituție, de natură să aducă atingere
principiului egalității cetățenilor în fața legii. Regimul juridic
diferit — constând în aceea că hotărârile judecătorești date
în primă instanță în cererile introduse pe cale principală
privind pensii de întreținere, litigii al căror obiect are o

valoare de până la 1 miliard de lei inclusiv, atât în materie
civilă, cât și în materie comercială, acțiunile posesorii,
precum și cele referitoare la înregistrările în registrele de
stare civilă, luarea măsurilor asigurătorii și în alte cazuri
prevăzute de lege nu pot fi atacate cu apel, ci numai cu
recurs — este determinat de deosebirea de situații care
impune soluții legislative diferite în vederea asigurării
celerității soluționării cauzelor aflate pe rolul instanțelor.
Referitor la prevederile art. 21 din Constituție privind
accesul liber la justiție, Curtea Constituțională a stabilit prin
Decizia Plenului nr. 1 din 8 februarie 1994, publicată în
Monitorul Oficial al României, Partea I, nr. 69 din
16 martie 1994, că nu se poate exclude de la exercițiul
drepturilor procesuale nici o categorie sau grup social, însă
legiuitorul poate institui, în considerarea unor situații
deosebite, reguli speciale de procedură, precum și
modalități particulare de exercitare a drepturilor procedurale,
astfel încât accesul liber la justiție nu înseamnă accesul, în
toate cazurile, la toate structurile judecătorești și la toate
căile de atac.
Totodată Curtea observă că din dispozițiile și principiile
Legii fundamentale nu reiese obligativitatea existenței
triplului grad de jurisdicție și, de asemenea, că
reglementările internaționale în materie nu impun accesul la
totalitatea gradelor de jurisdicție sau la toate căile de atac
prevăzute de legislațiile naționale, art. 13 din Convenția
pentru apărarea drepturilor omului și a libertăților
fundamentale consacrând numai dreptul persoanei la un
recurs efectiv în fața unei instanțe naționale, deci
posibilitatea de a accede la un grad de jurisdicție. Totodată
Curtea Europeană a Drepturilor Omului, în jurisprudența sa
a statuat că dreptul de acces la tribunale nu este absolut
și că fiind vorba despre un drept pe care convenția l-a
recunoscut fără să-l definească în sensul restrâns al
cuvântului, există posibilitatea limitărilor implicit admise
chiar în afara limitelor care circumscriu conținutul oricărui
drept (Cauza îGolder împotriva Regatului Unit“, 1975).
Curtea Constituțională s-a mai pronunțat cu privire la
dispozițiile legale criticate, însă înainte de modificarea
acestora prin Legea nr. 219/2005, prin Decizia
nr. 226/2004, publicată în Monitorul Oficial al României,
Partea I, nr. 507 din 7 iunie 2004, constatând că acestea
sunt constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin. 1 din Codul de procedură civilă, excepție
ridicată de Ion Lupan în Dosarul nr. 375/2005 al Tribunalului Alba — Secția civilă, precum și de Ionel Horobeț și de
Daniel Condorachi în dosarele nr. 9.783/2004 și nr. 2.251/2005 ale Tribunalului Iași — Secția civilă.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 938/20.X.2005

5

CURTEA CONSTITUȚIONALĂ

D E C I Z I A Nr. 502
din 4 octombrie 2005

referitoare la excepția de neconstituționalitate a dispozițiilor art. 215 din Codul penal

Pe rol se află soluționarea excepției de neconstituționalitate
a dispozițiilor art. 215 din Codul penal, excepție ridicată de
Daniel Eugen Muha în Dosarul nr. 141/2005 al Judecătoriei
Roman.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, deoarece critica autorului excepției vizează o
problemă de interpretare și de aplicare a prevederilor
art. 215 din Codul penal și nicidecum o eventuală
contradicție a acestora cu dispozițiile din Legea
fundamentală.

În acest sens a invocat jurisprudența Curții Constituționale,
care, prin Decizia Plenului nr. 1/1994 și Decizia
nr. 16/1999, a statuat că îliberul acces la justiție presupune
accesul la mijloacele procedurale prin care se înfăptuiește
justiția“.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate sunt norme de drept substanțial care nu
îngrădesc sub nici un aspect dreptul persoanelor interesate
de a se adresa justiției pentru apărarea drepturilor,
libertăților și intereselor lor legitime. Astfel, prevederile
legale supuse controlului de constituționalitate incriminează
variante ale infracțiunii de înșelăciune ca o gravă faptă
antisocială contra patrimoniului, constând în înșelarea
încrederii participanților la raporturile juridice patrimoniale.
De altfel, în toate sistemele de drept înșelăciunea ori
escrocheria este o faptă incriminată și sever sancționată.
De asemenea, art. 215 din Codul penal nu conține
dispoziții contrare dreptului părților de a beneficia în cursul
procesului penal de toate garanțiile dreptului la apărare.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2005, pronunțată în Dosarul
nr. 141/2005, Judecătoria Roman a sesizat Curtea
Constituțională cu excepția de neconstituționalitate a
prevederilor art. 215 din Codul penal.
Excepția a fost ridicată de Daniel Eugen Muha în
dosarul cu numărul de mai sus, având ca obiect
soluționarea unei cauze penale.
În motivarea excepției de neconstituționalitate autorul
acesteia susține că atât organul de urmărire penală, cât și
instanța de judecată au interpretat greșit fapta și
împrejurările în care aceasta a fost comisă, încadrând-o în
infracțiunea de înșelăciune prevăzută și pedepsită de
art. 215 din Codul penal. Această situație este, în opinia
autorului, de natură a-i îngrădi liberul acces la justiție și
dreptul la apărare în derularea unui proces penal care se
judecă după norme interpretate și aplicate neunitar.
Judecătoria Roman opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece dispozițiile legale criticate nu
contravin accesului liber la justiție sau dreptului la apărare.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 215 din Codul penal, cu următorul conținut:
îInducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul
de infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.

Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

6

MONITORUL OFICIAL AL ROMÂNIEI, PARTEA I, Nr. 938/20.X.2005

Emiterea unui cec asupra unei instituții de credit sau unei
persoane, știind că pentru valorificarea lui nu există provizia
sau acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.
Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 20 referitoare la Tratatele
internaționale privind drepturile omului, ale art. 21 referitoare
la Accesul liber la justiție, ale art. 24 referitoare la Dreptul la
apărare și ale art. 126 alin. (3) referitoare la interpretarea
și aplicarea unitară a legii.
Examinând excepția de neconstituționalitate ridicată,
Curtea constată că susținerea privind împiedicarea
accesului la justiție nu poate fi primită în condițiile în care
cauza la care se referă autorul excepției se află chiar la
instanța judecătorească, după cum nu poate fi primită nici
susținerea privind încălcarea dreptului său la apărare, în

condițiile în care, cauza aflându-se în curs de judecată,
autorul excepției poate uza de toate mijloacele de apărare
prevăzute de lege și poate exercita căile de atac împotriva
hotărârii pe care urmează să o pronunțe instanța.
Curtea constată, de asemenea, că, în realitate, autorul
excepției nu critică art. 215 din Codul penal, ci încadrarea
juridică a faptei pentru care a fost trimis în judecată, ceea
ce, în opinia sa, îi încalcă dreptul la apărare și accesul
liber la justiție.
Astfel, în cauză se pune o problemă de aplicare a legii,
și nu de constituționalitate, deoarece aspectele referitoare
la aplicarea legii nu intră în competența de soluționare a
Curții Constituționale, întrucât, potrivit art. 2 alin. (2) din
Legea nr. 47/1992 privind organizarea și funcționarea Curții
Constituționale, îSunt neconstituționale prevederile actelor
prevăzute la alin. (1), care încalcă dispozițiile sau principiile
Constituției“.
În concluzie, având în vedere că problemele de aplicare
a legii nu sunt de resortul contenciosului constituțional și
că în susținerea excepției nu se reclamă contrarietatea
dispozițiilor legale atacate cu prevederile Legii
fundamentale, Curtea constată că excepția este
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituțe, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 215 din Codul penal, excepție ridicată
de Daniel Eugen Muha în Dosarul nr. 141/2005 al Judecătoriei Roman.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Public pe anul 2005 din Fondul de rezervă bugetară
la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 26 alin. (3) din Ordonanța de urgență a Guvernului nr. 66/2005 cu
privire la rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Public pe anul 2005 cu suma de 18.500,0 mii lei (RON) la
capitolul 51.01 îAutorități publice“, din Fondul de rezervă

bugetară la dispoziția Guvernului, prevăzut în bugetul de
stat pe anul 2005, din care:
a) la titlul 02 îCheltuieli de personal“, cu suma de
16.000,0 mii lei (RON);

MONITORUL OFICIAL AL ROMÂNIEI, PARTEA I, Nr. 938/20.X.2005

7

b) la titlul 20 îCheltuieli materiale și servicii“, cu suma
de 1.900,0 mii lei (RON);

de stat și în volumul și structura bugetului Ministerului
Public pe anul 2005.

c) la titlul 38 îTransferuri“, cu suma de 600,0 mii lei (RON).

Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului până
la data de 10 decembrie 2005.

Art. 2. — Ministerul Finanțelor Publice este autorizat să
introducă modificările corespunzătoare în structura bugetului

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.244.
GUVERNUL ROMÂNIEI

HOTĂRÂRE
privind stabilirea nivelului prețului național de referință pentru energia termică furnizată populației
prin sisteme centralizate, în scopul încălzirii locuințelor și al preparării apei calde
Având în vedere prevederile Ordonanței Guvernului nr. 73/2002 privind organizarea și funcționarea serviciilor
publice de alimentare cu energie termică produsă centralizat, cu modificările și completările ulterioare,
în temeiul art. 108 din Constituția României, republicată, și al art. 2 alin. (1) din Ordonanța de urgență a
Guvernului nr. 162/1999 privind instituirea prețului național de referință pentru energia termică furnizată populației prin
sisteme centralizate, precum și pentru acordarea de ajutoare bănești pentru categoriile defavorizate ale populației,
aprobată cu modificări prin Legea nr. 328/2002, cu modificările ulterioare, potrivit căruia înivelul prețului național de
referință pentru energia termică se stabilește prin hotărâre a Guvernului, la propunerea Autorității Naționale de
Reglementare în Domeniul Energiei“,
având în vedere propunerea adresată Guvernului de către Autoritatea Națională de Reglementare în Domeniul
Energiei,
Guvernul României adoptă prezenta hotărâre.
Art. 1. — Nivelul prețului național de referință pentru
energia termică furnizată populației prin sisteme centralizate,
în scopul încălzirii locuințelor și al preparării apei calde, se
stabilește la 107,50 lei (RON)/Gcal, inclusiv TVA.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 1.155/2004 privind

stabilirea nivelului prețului național de referință pentru
energia termică furnizată populației prin sisteme
centralizate, în scopul încălzirii locuințelor și al preparării
apei calde, publicată în Monitorul Oficial al României,
Partea I, nr. 689 din 30 iulie 2004.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Iuliu Winkler,
ministru delegat pentru comerț
Președintele Autorității Naționale de Reglementare
în Domeniul Energiei,
Nicolae Opriș
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.254.

8

MONITORUL OFICIAL AL ROMÂNIEI, PARTEA I, Nr. 938/20.X.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Regulamentului de organizare și funcționare a pieței de certificate verzi
În temeiul art. 9 alin. (6) și (7), al art. 51 din Legea energiei electrice nr. 318/2003 și al art. 9 din Hotărârea
Guvernului nr. 1.892/2004 pentru stabilirea sistemului de promovare a producerii energiei electrice din surse regenerabile
de energie, astfel cum a fost modificată prin art. II din Hotărârea Guvernului nr. 958/2005 pentru modificarea Hotărârii
Guvernului nr. 443/2003 privind promovarea producției de energie electrică din surse regenerabile de energie și pentru
modificarea și completarea Hotărârii Guvernului nr. 1.892/2004 pentru stabilirea sistemului de promovare a producerii
energiei electrice din surse regenerabile de energie,
având în vedere Referatul de aprobare întocmit de Departamentul funcționare și dezvoltare piață de energie și
Procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 17 octombrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul de organizare și
funcționare a pieței de certificate verzi, prevăzut în anexa*)
care face parte integrantă din prezentul ordin.
Art. 2. — La data intrării în vigoare a prezentului ordin
se abrogă:
a) Ordinul președintelui Autorității Naționale de
Reglementare în Domeniul Energiei nr. 15/2005 privind
aprobarea Regulamentului de organizare și funcționare a
pieței de certificate verzi, publicat în Monitorul Oficial al
României, Partea I, nr. 252 din 25 martie 2005;
b) Ordinul președintelui Autorității Naționale de
Reglementare în Domeniul Energiei nr. 19/2005 privind
aprobarea Metodologiei de stabilire a valorilor minime și
maxime de tranzacționare a certificatelor verzi, publicat în
Monitorul Oficial al României, Partea I, nr. 372 din 3 mai
2005;
c) Ordinul președintelui Autorității Naționale de
Reglementare în Domeniul Energiei nr. 20/2005 privind

aprobarea valorilor minime și maxime de tranzacționare a
certificatelor verzi pentru anul 2005, publicat în Monitorul
Oficial al României, Partea I, nr. 372 din 3 mai 2005.
Art. 3. — În termen de 30 de zile de la intrarea în
vigoare a prezentului ordin, Societatea Comercială îOpcom“ —
S.A. va revizui și va supune spre avizare Autorității
Naționale de Reglementare în Domeniul Energiei
procedurile elaborate în baza Ordinului președintelui
Autorității Naționale de Reglementare în Domeniul Energiei
nr. 15/2005, în conformitate cu prevederile prezentului
ordin.
Art. 4. — Departamentul funcționare și dezvoltare piață
de energie din cadrul Autorității Naționale de Reglementare
în Domeniul Energiei va urmări respectarea prevederilor
prezentului ordin.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 17 octombrie 2005.
Nr. 40.
*) Anexa se publică în format electronic pe pagina web a Autorității Naționale de Reglementare în Domeniul Energiei, www.anre.ro

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 938/20.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063501]
ISSN 1453—4495

