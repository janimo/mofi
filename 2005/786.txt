PARTEA

Anul 173 (XVII) — Nr. 786

I

LEGI, DECRETE, HOTĂRÂRI ȘI ALTE ACTE

Marți, 30 august 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 302 din 9 iunie 2005 referitoare la excepția
de neconstituționalitate a dispozițiilor art. 52
alin. 6 din Codul de procedură penală...................
942.

950.

HOTĂRÂRI ALE GUVERNULUI ROMÂNIEI
— Hotărâre privind modificarea și completarea
Hotărârii Guvernului nr. 1.153/2001 pentru
aprobarea Normelor metodologice de aplicare a
Legii nr. 34/1998 privind acordarea unor subvenții
asociațiilor și fundațiilor române cu personalitate
juridică, care înființează și administrează unități de
asistență socială ........................................................
— Hotărâre privind transmiterea unui sector al
drumului forestier îStejăreni“ și a terenului aferent
acestuia din domeniul public al statului și din
administrarea Regiei Naționale a Pădurilor —

DECIZII

ALE

Nr.

Pagina
Romsilva în domeniul public al comunei Daneș și
în administrarea Consiliului Local al Comunei
Daneș, județul Mureș................................................

1–3

951.

6–7

— Hotărâre privind organizarea în România a
Reuniunii comune a grupurilor de lucru NATO
pentru lupta apropiată a infanteriei și blindatelor
(LG 2 și LG 3)..........................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
158.
3–5

CURȚII

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea pct. 2 din Procedura de implementare
a Programului național multianual pe perioada
2005—2008
pentru
dezvoltarea
culturii
antreprenoriale în rândul femeilor manager din
sectorul întreprinderilor mici și mijlocii.....................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 302
din 9 iunie 2005

referitoare la excepția de neconstituționalitate a dispozițiilor art. 52 alin. 6
din Codul de procedură penală
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 52 alin. 6 din Codul de
procedură penală, excepție ridicată de Atilla Fulop Janos în
Dosarul nr. 171/2005P al Curții de Apel Târgu Mureș —
Secția penală.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, deoarece dispozițiile
legale criticate au mai fost supuse controlului instanței de
contencios constituțional, ocazie cu care s-a statuat că

2

MONITORUL OFICIAL AL ROMÂNIEI, PARTEA I, Nr. 786/30.VIII.2005

acestea nu vin în contradicție cu prevederile legii
fundamentale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 28 februarie 2005, pronunțată în
Dosarul nr. 171/2005P, Curtea de Apel Târgu Mureș —
Secția penală a sesizat Curtea Constituțională cu excepția
de neconstituționalitate a prevederilor art. 52 alin. 6 din
Codul de procedură penală.
Excepția a fost ridicată de Atilla Fulop Janos în dosarul
cu numărul de mai sus, având ca obiect soluționarea unui
recurs declarat împotriva încheierii ședinței camerei de
consiliu prin care s-a respins cererea de recuzare.
În motivarea excepției de neconstituționalitate, autorul
acesteia susține că textul legal criticat este neconstituțional,
deoarece nu se poate adresa instanței de judecată, fiind
privat de dreptul la un recurs efectiv împotriva încheierii
prin care s-a respins cererea de recuzare. Astfel, prin
efectul abrogării alin. 7 al art. 52 din Codul de procedură
penală se creează un vid legislativ în ceea ce privește existența
ori inexistența instituției recursului împotriva încheierii prin
care s-a respins cererea de recuzare. În situația în care
judecătorul ar respinge o asemenea cale de atac ca
inadmisibilă ar adăuga la lege, soluție care ar produce
consecințe de natură a afecta principiul liberului acces la
justiție.
Curtea de Apel Târgu Mureș — Secția penală opinează
că excepția de neconstituționalitate este neîntemeiată,
deoarece inculpatul a formulat o cerere de recuzare care a
fost respinsă. Prin urmare, acesta s-a adresat justiției și nu
se poate aprecia că i-a fost îngrădit acest drept. Faptul că
alin. 6 al art. 52 din Codul de procedură penală nu
prevede calea de atac împotriva încheierii de respingere a
cererii de recuzare nu este de natură a duce la concluzia
că acest alineat este neconstituțional, de vreme de
inculpatul a beneficiat de prevederile art. 21 din Legea
fundamentală.
Prin abrogarea alin. 7 al art. 52 din Codul de procedură
penală, care prevedea calea de atac a recursului declarat
împotriva încheierii prin care s-a respins recuzarea,
legiuitorul a înțeles să nu mai prevadă nici o cale de atac
împotriva încheierilor de admitere ori de respingere a
cererilor de recuzare.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece, potrivit
art. 126 și 129 din Constituție, legiuitorul este unica
autoritate competentă să reglementeze căile de atac
împotriva hotărârilor judecătorești în cadrul procedurii de
judecată, precum și modul de exercitare a acestora. În
virtutea acestei competențe, legiuitorul stabilește hotărârile
judecătorești împotriva cărora pot fi exercitate căile de atac
și condițiile în care pot fi folosite aceste căi. În ceea ce

privește încheierile, ca specie de hotărâri judecătorești
pronunțate în cursul procesului, dar prin care nu se
soluționează fondul cauzei, Guvernul arată că, de regulă,
acestea nu pot fi atacate decât o dată cu hotărârile
judecătorești prin care se soluționează fondul, care sunt,
potrivit dreptului nostru procesual, sentințe și decizii.
Stabilind prin art. 3851 alin. 2 din Codul de procedură
penală că încheierile pot fi atacate cu recurs numai o dată
cu sentința sau decizia atacată, legiuitorul a acționat în
limitele competenței sale, prevăzute de dispozițiile
constituționale evocate mai sus. De altfel, această regulă a
exercitării căilor de atac împotriva încheierilor numai o dată
cu fondul se impune pentru asigurarea desfășurării
procesului cu celeritate, într-un termen rezonabil, exigență
recunoscută cu valoare de principiu atât în sistemul nostru
procesual, cât și în Convenția pentru apărarea drepturilor
omului și a libertăților fundamentale.
Avocatul Poporului consideră că excepția de
neconstituționalitate este neîntemeiată, deoarece accesul
liber la justiție nu înseamnă asigurarea acestuia la toate
structurile judecătorești și la toate căile de atac. Astfel,
încheierea prin care se soluționează cererea de abținere
sau de recuzare nu soluționează fondul cauzei și de aceea
lipsa unei căi de atac separate împotriva acestei încheieri
nu este contrară dispozițiilor art. 21 din Constituție. Faptul
că o asemenea încheiere nu poate fi supusă separat unei
căi de atac se explică, pe de o parte, prin necesitatea
evitării unei prelungiri abuzive a procesului, iar pe de altă
parte, prin faptul că respectiva încheiere poate fi atacată o
dată cu hotărârea prin care s-a soluționat fondul cauzei.
Prin urmare, dispozițiile legale criticate respectă
exigențele dreptului oricărei persoane la judecarea în mod
echitabil, în mod public și într-un termen rezonabil a cauzei
sale, consacrate de art. 6 pct. 1 din Convenția pentru
apărarea drepturilor omului și a libertăților fundamentale.
În plus, potrivit dispozițiilor constituționale ale art. 126
alin. (2) și ale art. 129, legiuitorul este unica autoritate
competentă de a reglementa procedura de judecată,
precum și căile de atac și condițiile exercitării acestora.
Procedura de soluționare a cererilor de abținere sau de
recuzare face parte integrantă din procedura de judecată,
fiind reglementată în conformitate cu prevederile
constituționale menționate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.

MONITORUL OFICIAL AL ROMÂNIEI, PARTEA I, Nr. 786/30.VIII.2005
Obiectul excepției de neconstituționalitate îl constituie
dispozițiile art. 52 alin. 6 din Codul de procedură penală,
cu următorul conținut:
îÎncheierea prin care s-a admis sau s-a respins abținerea,
ca și aceea prin care s-a admis recuzarea, nu sunt supuse nici
unei căi de atac.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 referitoare la Accesul liber la
justiție.
Examinând excepția de neconstituționalitate, Curtea
constată că asupra prevederilor art. 52 alin. 6 din Codul
de procedură penală s-a mai pronunțat prin Decizia
nr. 300 din 7 noiembrie 2002, publicată în Monitorul Oficial
al României, Partea I, nr. 867 din 2 decembrie 2002, în
sensul respingerii acesteia. Cu acel prilej Curtea a reținut
că excepția de neconstituționalitate a dispozițiilor art. 52
alin. 6 din Codul de procedură penală, referitoare la
procedura specială de soluționare a declarației de abținere
sau a cererii de recuzare, este neîntemeiată. Potrivit
prevederilor art. 126 alin. (2) și ale art. 127 din Constituție,
procedura de judecată este stabilită de lege, respectiv
ședințele de judecată sunt publice, în afară de cazurile
prevăzute de lege. De asemenea, potrivit art. 129 din

3

Constituție, împotriva hotărârilor judecătorești părțile
interesate și Ministerul Public pot exercita căile de atac în
condițiile legii. Rezultă, așadar, că, potrivit Constituției,
legiuitorul este unica autoritate competentă de a
reglementa procedura de judecată, cazurile în care
ședințele de judecată nu sunt publice, precum și căile de
atac și condițiile exercitării acestora. Procedura de
soluționare a cererilor de abținere sau de recuzare face
parte integrantă din procedura de judecată, fiind
reglementată în conformitate cu prevederile constituționale.
În ceea ce privește încheierea prin care se soluționează
cererea de recuzare, Curtea constată că aceasta nu
soluționează fondul cauzei și de aceea lipsa unei căi de
atac separate împotriva acestei încheieri nu este contrară
dispozițiilor art. 21 din Constituție. Faptul că o asemenea
încheiere nu poate fi atacată separat cu recurs se explică,
pe de o parte, prin necesitatea evitării unei prelungiri
abuzive a procesului, iar pe de altă parte, prin faptul că
respectiva încheiere poate fi atacată cu recurs odată cu
hotărârea prin care s-a soluționat fondul cauzei.
Deoarece până în prezent nu au intervenit elemente noi
care să determine schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 alin. 6 din Codul de procedură penală, excepție
ridicată de Atilla Fulop Janos în Dosarul nr. 171/2005P al Curții de Apel Târgu Mureș — Secția penală.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 1.153/2001 pentru aprobarea
Normelor metodologice de aplicare a Legii nr. 34/1998 privind acordarea unor subvenții
asociațiilor și fundațiilor române cu personalitate juridică, care înființează și administrează
unități de asistență socială
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Articolul 2 din Hotărârea Guvernului
nr. 1.153/2001 pentru aprobarea Normelor metodologice de
aplicare a Legii nr. 34/1998 privind acordarea unor

subvenții asociațiilor și fundațiilor române cu personalitate
juridică, care înființează și administrează unități de asistență
socială, publicată în Monitorul Oficial al României, Partea I,

4

MONITORUL OFICIAL AL ROMÂNIEI, PARTEA I, Nr. 786/30.VIII.2005

nr. 756 din 28 noiembrie 2001, se modifică și va avea
următorul cuprins:
îArt. 2. — Începând cu data de 1 ianuarie 2006 nivelul
mediu lunar al subvenției care se acordă de la bugetul de
stat pentru o persoană asistată este de 89 lei (RON).“
Art. II. — Anexa la Hotărârea Guvernului nr. 1.153/2001
se modifică și se completează după cum urmează:
1. La alineatul (1) al articolului 1, litera a) va avea
următorul cuprins:
îa) sunt persoane juridice române de drept privat fără
scop patrimonial, constituite și acreditate sau licențiate să
acorde servicii sociale, potrivit legii;“.
2. La alineatul (1) al articolului 1, litera c) se abrogă.
3. La alineatul (2) al articolului 1, literele a), b), c) și d)
vor avea următorul cuprins:
îa) se încadrează în liniile de subvenționare prioritare în
domeniul asistenței sociale;
b) se desfășoară într-un spațiu adecvat sau la domiciliul
persoanelor asistate;
c) în acordarea serviciilor sunt respectate standardele
generale de calitate;
d) sunt utilizate și alte resurse pentru acordarea
serviciilor de asistență socială.“
4. Alineatul (3) al articolului 1 va avea următorul
cuprins:
î(3) Liniile de subvenționare prioritare în domeniul
asistenței sociale sunt aprobate anual prin ordin al
ministrului muncii, solidarității sociale și familiei, respectiv
prin hotărâre a consiliului local.“
5. Alineatul (1) al articolului 2 va avea următorul
cuprins:
îArt. 2. — (1) Asociațiile și fundațiile prevăzute la art. 1
alin. (1) pot primi subvenții:
a) de la bugetul de stat, prin bugetul Ministerului
Muncii, Solidarității Sociale și Familiei, cele care acordă
servicii de asistență socială care se adresează unor
persoane din mai multe județe;
b) de la bugetele locale, cele care acordă servicii de
asistență socială care se adresează unor persoane dintr-un
singur județ, respectiv din municipiul București.“
6. La alineatul (1) al articolului 4, litera c) va avea
următorul cuprins:
îc) dovada dreptului de a acorda servicii sociale,
respectiv certificatul de acreditare, licența de funcționare și
alte documente care dovedesc dreptul asociației sau
fundației de a acorda servicii sociale;“.
7. La alineatul (1) al articolului 4, după litera e) se
introduce o nouă literă, litera e1), cu următorul cuprins:
îe 1 ) balanța contabilă de verificare
la data de
30 septembrie a anului curent;“.
8. La alineatul (1) al articolului 4, litera g) se abrogă.
9. La alineatul (1) al articolului 4, litera i) va avea
următorul cuprins:
îi) autorizația sanitară de funcționare a unității de
asistență socială pe anul curent.“

10. După alineatul (1) al articolului 4 se introduce un
nou alineat, alineatul (11), cu următorul cuprins:
î(11) Asociațiile și fundațiile care solicită acordarea de
subvenții în anul 2005, pentru anul 2006, și care la data
solicitării subvenției nu dețin certificat de acreditare sau
licență de funcționare prezintă și statutul și actele
adiționale, după caz, precum și fișa de autoevaluare privind
îndeplinirea standardelor generale de calitate pentru
serviciile sociale acordate prin unitatea de asistență socială
pentru care se solicită subvenție, conform legislației în
vigoare.“
11. Alineatul (2) al articolului 4 va avea următorul
cuprins:
î(2) Documentele prevăzute la alin. (1) lit. c)—e1) și
lit. h)—i) vor fi prezentate în copie.“
12. După alineatul (2) al articolului 5 se introduce un
nou alineat, alineatul (3), cu următorul cuprins:
î(3) Grila de evaluare prevăzută la alin. (2) se
realizează pe baza punctajului prevăzut la art. 71.“
13. La articolul 6, literele b) și d) vor avea următorul
cuprins:
îb) ponderea cheltuielilor cu serviciile de asistență
socială în raport cu cheltuielile cu celelalte activități
desfășurate.
.............................................................................................
d) valoarea raportului dintre cheltuielile lunare de
întreținere în unitatea de asistență socială și subvenția
lunară solicitată pentru acea unitate de asistență socială;“.
14. La articolul 6, litera f) se abrogă.
15. La articolul 6 se introduc două noi alineate,
alineatele (2) și (3), cu următorul cuprins:
î(2) Formula de calcul pentru ponderea prevăzută la
alin. (1) lit. b) este următoarea: (valoarea cheltuielilor
prevăzute la pct. II.3 din cererea de solicitare a subvenției,
prevăzută în anexa nr. 1 la prezentele norme
metodologice/valoarea veniturilor prevăzute la pct. II.2 din
cererea de solicitare a subvenției) x 100.
(3) Formula de calcul pentru raportul prevăzut la
alin. (1) lit. d) este următoarea: valoarea cheltuielilor
prevăzute la pct. III din anexa B la cerere — date privind
bugetul unității de asistență socială/(valoarea pct. 2 din
coloana 1/12).“
16. Alineatul (1) al articolului 7 va avea următorul
cuprins:
îArt. 7. — (1) Comisia va solicita direcțiilor județene de
muncă, solidaritate socială și familie, respectiv Direcției
generale de muncă, solidaritate socială și familie a
municipiului București, denumite în continuare direcții
teritoriale, sau, după caz, serviciilor publice specializate ale
consiliilor locale, în a căror rază teritorială au sediul
unitățile de asistență socială, un raport privind oportunitatea
acordării subvenției.“

MONITORUL OFICIAL AL ROMÂNIEI, PARTEA I, Nr. 786/30.VIII.2005
17. După articolul 7 se introduc două noi articole,
articolele 71 și 72, cu următorul cuprins:
îArt. 71. — (1) Pentru fiecare dintre criteriile de evaluare
și selecționare prevăzute la art. 6 comisia din cadrul
Ministerului Muncii, Solidarității Sociale și Familiei acordă
următorul punctaj:
a) pentru justificarea unității de asistență socială pentru
care se solicită subvenția, în raport cu necesitățile și
prioritățile de asistență socială ale comunității, maximum
10 puncte;
b) pentru ponderea cheltuielilor cu serviciile de asistență
socială în raport cu cheltuielile cu celelalte activități
desfășurate, maximum 20 de puncte, după cum urmează:
— pentru intervalul de valori cuprinse între 0%—50% se
acordă 0 puncte;
— pentru intervalul de valori cuprinse între 50%—75%
se acordă 15 puncte;
— pentru intervalul de valori cuprinse între 75%—100%
se acordă 20 de puncte;
— pentru intervalul de valori peste 100% se acordă
0 puncte;
c) pentru resursele materiale și umane adecvate tipurilor
de servicii de asistență socială — maximum 30 de puncte;
d) pentru nivelul raportului dintre cheltuielile lunare de
întreținere în unitatea de asistență socială și subvenția
lunară solicitată pentru acea unitate de asistență socială —
maximum 20 de puncte, după cum urmează:
— pentru intervalul de valori 1—4 se acordă 5 puncte;
— pentru intervalul de valori 4,1—7 se acordă
15 puncte;
— pentru intervalul de valori peste 7 se acordă
20 de puncte;
e) pentru experiența asociației sau fundației în domeniul
serviciilor de asistență socială — maximum 20 de puncte;
(2) Asociațiile sau fundațiile pot primi subvenție numai
pentru unitățile de asistență socială care, după aplicarea
grilei de evaluare prevăzute la alin. (1), realizează cel puțin
60 de puncte.

(3) Selecția unităților de asistență socială care
realizează cel puțin 60 de puncte se face în limita
bugetului aprobat, în ordinea descrescătoare a punctajului
obținut.
Art. 72. — În situația acordării subvențiilor de la bugetul
local, punctajul maxim care poate fi acordat pentru fiecare
din criteriile de evaluare prevăzute la art. 6 alin. (1) se
aprobă prin hotărâre a consiliului local.“
18. La anexa A la cerere, îFișa tehnică privind unitatea
de asistență socială“, punctul 6.2 va avea următorul
cuprins:
î6.2. Planificarea activităților
.............................................................................................
(în maximum 3 pagini descrieți activitățile derulate în
unitatea de asistență socială și planificarea acestora).“
19. La anexa A la cerere, îFișa tehnică privind unitatea
de asistență socială“, punctul 6.4.1 va avea următorul
cuprins:
î6.4.1. Instrumente de lucru utilizate (anchete sociale,
plan individualizat, contract de furnizare de servicii sociale,
raport de evaluare inițială, raport de evaluare complexă).
.............................................................................................
(Înainte de a descrie instrumentele de lucru utilizate,
menționați numele standardului de calitate aplicat și actul
normativ prin care a fost aprobat)“
20. Sintagma îconvenție civilă de prestări servicii“ din
cuprinsul normelor metodologice se elimină.
Art. III. — Convențiile pentru acordarea de servicii de
asistență socială aflate în desfășurare la data intrării în
vigoare a prezentei hotărâri se vor derula în conformitate
cu reglementările în vigoare la data încheierii acestora.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul administrației și internelor,
Vasile Blaga
p. Ministrul finanțelor publice,
Mara Rîmniceanu,
secretar de stat

București, 18 august 2005.
Nr. 942.

5

6

MONITORUL OFICIAL AL ROMÂNIEI, PARTEA I, Nr. 786/30.VIII.2005
GUVERNUL ROMÂNIEI

HOTĂRÂRE
privind transmiterea unui sector al drumului forestier îStejăreni“ și a terenului aferent acestuia
din domeniul public al statului și din administrarea Regiei Naționale a Pădurilor — Romsilva
în domeniul public al comunei Daneș și în administrarea Consiliului Local al Comunei Daneș,
județul Mureș
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, al art. 9 alin. (1), precum și al art. 12 alin. (1) și (2) din Legea nr. 213/1998 privind proprietatea publică și
regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unui sector al
drumului forestier îStejăreni“, situat pe teritoriul administrativ
al comunei Daneș, județul Mureș, având datele de
identificare prevăzute în anexa nr. 1, din domeniul public al
statului și din administrarea Regiei Naționale a Pădurilor —
Romsilva în domeniul public al comunei Daneș și în
administrarea Consiliului Local al Comunei Daneș.
(2) Se aprobă transmiterea terenului aferent sectorului
de drum forestier prevăzut la alin. (1), având datele de
identificare prevăzute în anexa nr. 2, din domeniul public al

statului și din administrarea Regiei Naționale a Pădurilor —
Romsilva în domeniul public al comunei Daneș și în
administrarea Consiliului Local al Comunei Daneș, județul
Mureș.
Art. 2. — Predarea-preluarea sectorului de drum și a
terenului prevăzute la art. 1 se va face pe bază de
protocol încheiat între părțile interesate, în termen de 30 de
zile de la data intrării în vigoare a prezentei hotărâri.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 950.

ANEXA Nr. 1
DATELE DE IDENTIFICARE

a sectorului de drum forestier îStejăreni“ care se transmite din domeniul public al statului și din administrarea
Regiei Naționale a Pădurilor — Romsilva în domeniul public al comunei Daneș și în administrarea
Consiliului Local al Comunei Daneș, județul Mureș

Denumirea
bunului imobil

Drum forestier
îStejăreni“

Persoana juridică
de la care se transmite
bunul imobil

Statul român, prin
administrator
Regia Națională
a Pădurilor —
Romsilva

Numărul
de inventar
Codul
Persoana juridică
la Regia
de
la care se transmite bunul
Națională a
clasificare
imobil
Pădurilor —
Romsilva

Comuna Daneș,
prin Consiliul
Local al Comunei
Daneș,
județul Mureș

112.165

Indicativul drumului
în amenajament

1.3.7.4 90D=FE41=0,6 km
Hm 0+00 — 6+00
93D=FE42 = 8,4 km
Hm 0+00 — 84+00

Lungime
(km)

9,0

Valoarea
de inventar
(lei)

Numărul
de
înregistrare
la Ministerul
Finanțelor
Publice

172.556.918

11.810

7

MONITORUL OFICIAL AL ROMÂNIEI, PARTEA I, Nr. 786/30.VIII.2005

ANEXA Nr. 2
DATELE DE IDENTIFICARE

a terenului aferent sectorului de drum forestier îStejăreni“ care se transmite din domeniul public al statului
și din administrarea Regiei Naționale a Pădurilor — Romsilva în domeniul public al comunei Daneș
și în administrarea Consiliului Local al Comunei Daneș, județul Mureș

Amplasamentul terenului

Județul Mureș,
Comuna Daneș

Persoana juridică
de la care
se transmite terenul

Statul român,
prin administrator
Regia Națională
a Pădurilor —
Romsilva

Persoana juridică
la care
se transmite terenul

Comuna Daneș,
prin Consiliul
Local al Comunei
Daneș

Localizarea terenului
în cadastrul forestier

Numărul
de înregistrare
la Ministerul
Finanțelor Publice

Suprafața (ha)

Ocolul silvic
u.a.93D = 5,0 ha
Sighișoara U.P. IV u.a.90D = 1,0 ha
Stejăreni
Total = 6,0 ha

11.810

GUVERNUL ROMÂNIEI

HOTĂRÂRE
privind organizarea în România a Reuniunii comune a grupurilor de lucru NATO
pentru lupta apropiată a infanteriei și blindatelor (LG 2 și LG 3)
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea în România, în luna
septembrie 2005, a Reuniunii comune a grupurilor de lucru
NATO pentru lupta apropiată a infanteriei și blindatelor
(LG 2 și LG 3), denumită în continuare Reuniune.
Art. 2. — În scopul participării la Reuniune se aprobă
invitarea în țară a unui număr de 150 de personalități
străine, prin derogare de la prevederile cap. II pct. 2 și
pct. 5 lit. B din Normele privind organizarea în țară a
acțiunilor de protocol și a unor manifestări cu caracter
cultural-științific, precum și cheltuielile ce se pot efectua în
acest scop de către instituțiile publice, aprobate prin
Hotărârea Guvernului nr. 552/1991, cu modificările
ulterioare.

Art. 3. — (1) Cheltuielile de protocol necesare
organizării și desfășurării Reuniunii se stabilesc prin
normative proprii, potrivit art. 1 alin. (3) din Ordonanța
Guvernului nr. 80/2001 privind stabilirea unor normative de
cheltuieli pentru autoritățile administrației publice și
instituțiile publice, aprobată cu modificări și completări prin
Legea nr. 247/2002, cu modificările și completările
ulterioare.
(2)

Cheltuielile

determinate

de

organizarea

desfășurarea Reuniunii se suportă din bugetul aprobat
Ministerului Apărării Naționale pe anul 2005.

PRIM-MINISTRU

CĂLIN POPESCU-TĂRICEANU

Contrasemnează:
Ministrul apărării naționale,
Teodor Atanasiu
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 951.

și

8

MONITORUL OFICIAL AL ROMÂNIEI, PARTEA I, Nr. 786/30.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea pct. 2 din Procedura de implementare a Programului național multianual
pe perioada 2005—2008 pentru dezvoltarea culturii antreprenoriale în rândul femeilor manager
din sectorul întreprinderilor mici și mijlocii
Având în vedere prevederile anexei nr. 3/12/22 din Ordonanța de urgență a Guvernului nr. 66/2005 cu privire la
rectificarea bugetului de stat pe anul 2005, ale art. 25 alin. (1) din Legea nr. 346/2004 privind stimularea înființării și
dezvoltării întreprinderilor mici și mijlocii, precum și prevederile art. 4 alin. (1) pct. 12 din Hotărârea Guvernului
nr. 753/2003 privind organizarea și funcționarea Agenției Naționale pentru Întreprinderi Mici și Mijlocii și Cooperație, cu
modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Punctul 2 îBugetul Programului“ din Procedura
de implementare a Programului național multianual pe
perioada 2005—2008 pentru dezvoltarea culturii
antreprenoriale în rândul femeilor manager din sectorul
întreprinderilor mici și mijlocii, aprobată prin Ordinul
președintelui Agenției Naționale pentru Întreprinderi Mici și
Mijlocii și Cooperație nr. 140/2005, publicat în Monitorul
Oficial al României, Partea I, nr. 723 din 10 august 2005,
se modifică și va avea următorul cuprins:
î2. Bugetul Programului
2.1. Pentru realizarea Programului se alocă de la
bugetul de stat pe anul 2005 suma de 700.000 RON,
defalcată astfel:
— 600.000 RON pentru finanțarea derulării celor
4 etape ale Programului, după cum urmează:
• etapa I — 50.000 RON, pentru organizarea
campaniilor de informare;

• etapa II — 350.000 RON, pentru organizarea și
desfășurarea cursurilor de pregătire antreprenorială
pe durata a 4 zile în 4 județe, Constanța, Neamț,
Brașov, Bihor, și în municipiul București, și
multiplicarea suporturilor de curs;
• etapa III — 100.000 RON, pentru publicarea de
broșuri și ghiduri;
• etapa IV — 100.000 RON, pentru derularea unui
sondaj privind antreprenoriatul feminin în România;
— 100.000 RON — la dispoziția Agenției Naționale
pentru Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea Programului (cheltuieli materiale
și servicii).“
Art. II. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 23 august 2005.
Nr. 158.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 786/30.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047716]
ISSN 1453—4495

