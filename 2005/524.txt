PARTEA

Anul 173 (XVII) — Nr. 524

I

Marți, 21 iunie 2005

LEGI, DECRETE, HOTĂRÂRI ȘI ALTE ACTE

SUMAR

Pagina

Nr.

Pagina

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 228 din 21 aprilie 2005 referitoare la excepția
de neconstituționalitate a dispozițiilor art. 2
alin. (1) din Ordonanța Guvernului nr. 2/2001
privind regimul juridic al contravențiilor ...................

1–3

Decizia nr. 257 din 12 mai 2005 referitoare la excepția
de neconstituționalitate a dispozițiilor art. 921 din
Codul de procedură civilă ........................................

3–5

DECIZII

ALE

424.

CURȚII

— Ordin al ministrului agriculturii, pădurilor și
dezvoltării rurale pentru aprobarea Normei tehnice
interne cu privire la ocrotirea și gestionarea
durabilă a resurselor acvatice vii din apele de
munte administrate de Regia Națională a Pădurilor —
Romsilva.....................................................................

5–7

CONSTITUȚIONALE

CURTEA CONSTITUȚIONALĂ

D E C I Z I A Nr. 228
din 21 aprilie 2005

referitoare la excepția de neconstituționalitate a dispozițiilor art. 2 alin. (1)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 din Ordonanța Guvernului
nr. 2/2001, excepție ridicată de Societatea Comercială
îLaura“ — S.R.L. în Dosarul nr. 2.010/2004 al Judecătoriei
Târgu Mureș.

La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. Se arată că
dispozițiile legale criticate au mai fost supuse controlului de
constituționalitate, Curtea reținând că acestea nu încalcă
prevederile art. 139 alin. (1) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 5 aprilie 2004, primită la Curtea
Constituțională la 6 decembrie 2004, pronunțată în Dosarul
nr. 2.010/2004, Judecătoria Târgu Mureș a sesizat Curtea
Constituțională cu excepția de neconstituționalitate a
dispozițiilor art. 2 din Ordonanța Guvernului nr. 2/2001,

2

MONITORUL OFICIAL AL ROMÂNIEI, PARTEA I, Nr. 524/21.VI.2005

excepție ridicată de Societatea Comercială îLaura“ —
S.R.L. într-o cauză având ca obiect soluționarea plângerii
formulate de autorul excepției împotriva unui proces-verbal
de constatare și sancționare a contravenției.
În motivarea excepției de neconstituționalitate autorul
acesteia susține, în esență, că prevederile criticate, prin
care se acordă Guvernului dreptul de a stabili și sancționa
contravenții prin hotărâri, încalcă dispozițiile art. 139
alin. (1) din Constituție, îpotrivit cărora «Impozitele, taxele
și orice alte venituri ale bugetului de stat [...] se stabilesc
numai prin lege»“. Se arată în acest sens de către autorul
excepției că îOrdonanța Guvernului nr. 2/2001, modificată
prin Legea nr. 180/2002, acordă Guvernului puterea de a
stabili prin hotărâri (nu prin ordonanțe) contravenții și de a
le sancționa“; or, amenzile sunt venituri ale bugetului de
stat.
Judecătoria Târgu Mureș consideră că excepția este
neîntemeiată. Se apreciază că îîn speță ne aflăm în
prezența unui caz de delegare legislativă, astfel cum este
instituit prin dispozițiile art. 114 din Constituția României
[devenit art. 115 după republicarea Constituției], iar
Ordonanța Guvernului nr. 2/2001 a fost supusă aprobării
Parlamentului potrivit procedurii legislative, fiind aprobată
prin Legea nr. 180/2002, astfel că, urmare a îndeplinirii
procedurii legislative de aprobare prin lege, s-a realizat și
respectarea dispozițiilor art. 139 alin. (1) din Constituția
României. De asemenea, Constituția României nu
statuează nici o interdicție privind delegarea legislativă a
Guvernului în materia care face obiectul excepției de
neconstituționalitate“.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere se arată că, în jurisprudența sa, îCurtea
Constituțională, prin Decizia nr. 51 din 12 februarie 2004,
[...] sesizată fiind cu excepția de neconstituționalitate a
dispozițiilor art. 2 din Ordonanța Guvernului nr. 2/2001, a
constatat: «noțiunea de organizare a executării legii din
cuprinsul art. 108 alin. (2) al Constituției republicate are un
sens mai larg decât cea privind aplicarea legii, și anume
prin hotărâri ale Guvernului pot fi dispuse măsuri
organizatorice, financiare, instituționale sau sancționatorii în
vederea stabilirii cadrului necesar pentru ducerea la
îndeplinire a dispozițiilor legii. Așadar, legiuitorul nu mai
stabilește întotdeauna direct, prin lege, contravenții și
sancțiuni, ci, chiar în sensul textului constituțional invocat,
această competență revine autorității publice însărcinate cu
organizarea executării legii.
În consecință, Curtea nu poate reține că prevederile
art. 2 alin. (1) din Ordonanța Guvernului nr. 2/2001,
aprobată cu modificări și completări prin Legea
nr. 180/2002, care atribuie Guvernului, în mod expres,
competența de a stabili și sancționa prin hotărâre anumite
fapte
ce
constituie
încălcări
ale
legii,
sunt
neconstituționale»“.
Avocatul Poporului consideră că prevederile criticate
sunt constituționale.
În motivarea acestui punct de vedere se arată că
dispozițiile criticate nu contravin art. 139 alin. (1) din
Constituție. Avocatul Poporului consideră că îeste
constituțională dispunerea unor măsuri sancționatorii în
vederea stabilirii cadrului necesar pentru aducerea la
îndeplinire a dispozițiilor legii. Așadar, legiuitorul nu mai
stabilește întotdeauna direct, prin lege, contravenții și
sancțiuni, ci această competență revine autorității publice
însărcinate cu organizarea executării legii. În sensul celor
de mai sus, Curtea Constituțională s-a pronunțat prin
Decizia nr. 51/2004“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum
rezultă din analiza motivării acesteia, îl constituie dispozițiile
art. 2 alin. (1) din Ordonanța Guvernului nr. 2/2001 privind
regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001,
aprobată cu modificări prin Legea nr. 180/2002, publicată
în Monitorul Oficial al României, Partea I, nr. 268 din
22 aprilie 2002, care au următorul conținut:
— Art. 2 alin. (1): îPrin legi, ordonanțe sau hotărâri ale
Guvernului se pot stabili și sancționa contravenții în toate
domeniile de activitate.“
Critica de neconstituționalitate constă în susținerea că
prevederile legale criticate acordă Guvernului posibilitatea
de a stabili prin hotărâri amenzi pentru contravenții, care
constituie venituri ale bugetului de stat, încălcându-se astfel
dispozițiile art. 139 alin. (1) din Constituție, potrivit cărora
îImpozitele, taxele și orice alte venituri ale bugetului de stat și
ale bugetului asigurărilor sociale de stat se stabilesc numai prin
lege“.
Analizând excepția de neconstituționalitate, Curtea
constată că aceasta este neîntemeiată. Deși, potrivit legii,
amenzile se fac venit la bugetul de stat, stabilirea lor
pentru săvârșirea contravențiilor nu are aceeași semnificație
cu stabilirea impozitelor și taxelor sau a altor contribuții ale
bugetului de stat, în sensul textului constituțional al
art. 139 alin. (1), cu caracter obligatoriu și prestabilit. În
cazul amenzilor, baza legală a prevederii lor ca venituri la
buget o constituie reglementarea cuprinsă în art. 8 alin. (5)
din Ordonanța Guvernului nr. 2/2001, aprobată prin Legea
nr. 180/2002, potrivit căreia îSumele provenite din amenzi
se fac venit la bugetul de stat“, precum și dispozițiile din
anexa nr. 1 la Legea bugetului de stat pe anul 2005
nr. 511/2004, publicată în Monitorul Oficial al României,
Partea I, nr. 1.121 din 29 noiembrie 2004, dispoziții care
prevăd, la îdiverse venituri“, cuantumul total estimat al
veniturilor din amenzi și din alte sancțiuni aplicate, potrivit
dispozițiilor legale. Spre deosebire de plata impozitelor și
taxelor sau a altor contribuții ale bugetului de stat, a cărei
obligație constituțională a cetățenilor este prevăzută de
art. 56 din Constituție, în sensul că aceștia contribuie prin
impozite și taxe la finanțarea cheltuielilor publice, amenda
nu face parte din categoriile de venituri prevăzute de
art. 139 alin. (1) din Constituție; ea nu este o sursă de
venit dacă legea este respectată, ceea ce reprezintă
situația normală, dezirabilă. Specificul derivă din caracterul
de sancțiune al amenzii, de consecință a încălcării unei
norme legale prin săvârșirea unei contravenții. Faptul
generator al raportului juridic al obligației de plată a
amenzii îl constituie comiterea contravenției.
De altfel, textul de lege criticat, într-un alt context, a
mai format obiect al controlului de constituționalitate
exercitat pe cale de excepție, Curtea stabilind că
dispozițiile respective sunt constituționale. Prin Decizia
nr. 51 din 12 februarie 2004, publicată în Monitorul Oficial
al României, Partea I, nr. 186 din 3 martie 2004, Curtea a
respins excepția de neconstituționalitate a dispozițiilor art. 2
din Ordonanța Guvernului nr. 2/2001. În considerentele
deciziei s-a reținut că înoțiunea de organizare a executării

MONITORUL OFICIAL AL ROMÂNIEI, PARTEA I, Nr. 524/21.VI.2005
legii din cuprinsul art. 108 alin. (2) al Constituției
republicate are un sens mai larg decât cea privind
aplicarea legii, și anume prin hotărâri ale Guvernului pot fi
dispuse măsuri organizatorice, financiare, instituționale sau
sancționatorii în vederea stabilirii cadrului necesar pentru
ducerea la îndeplinire a dispozițiilor legii. Așadar, legiuitorul
nu mai stabilește întotdeauna direct, prin lege, contravenții
și sancțiuni, ci, chiar în sensul textului constituțional
invocat, această competență revine autorității publice
însărcinate cu organizarea executării legii.
În consecință, Curtea nu poate reține că prevederile
art. 2 alin. (1) din Ordonanța Guvernului nr. 2/2001,
aprobată cu modificări și completări prin Legea
nr. 180/2002, care atribuie Guvernului, în mod expres,
competența de a stabili și sancționa prin hotărâre anumite
fapte
ce
constituie
încălcări
ale
legii,
sunt
neconstituționale.“
În același sens menționăm și Decizia nr. 43 din
27 ianuarie 2005, publicată în Monitorul Oficial al
României, Partea I, nr. 154 din 22 februarie 2005.
De asemenea, prin Decizia nr. 535 din 7 decembrie
2004, publicată în Monitorul Oficial al României, Partea I,
nr. 75 din 21 ianuarie 2005, Curtea a constatat că îtextele
criticate nu încalcă dispozițiile art. 61 alin. (1) din
Constituție, care proclamă Parlamentul drept organ
reprezentativ suprem al poporului român și unica autoritate
legiuitoare a țării, întrucât reglementarea unor contravenții
într-un domeniu sau altul de activitate este posibilă și prin

3

acte normative subordonate legii, în condițiile în care
domeniile respective sunt prevăzute în competența dată
prin lege autorităților publice stabilite la art. 2 din
Ordonanța Guvernului nr. 2/2001. Reglementarea
contravențiilor în condițiile dispozițiilor art. 2 din Ordonanța
Guvernului nr. 2/2001 nu reprezintă o reglementare
primară, ci una secundară în raport cu legea care
stabilește competența în materie a autorităților administrației
publice locale sau județene într-un domeniu sau altul de
activitate sau care, eventual, reglementează domeniul de
activitate respectiv. De altfel, chiar dispozițiile art. 2
alin. (2) menționate se referă la «toate domeniile de
activitate pentru care acestora le sunt stabilite atribuții prin
lege».
De altfel, Curtea, de principiu, a stabilit în jurisprudența
sa că noțiunea de organizare a executării legii, consacrată
de dispozițiile art. 108 alin. (2) din Constituție, «are un
sens mai larg decât cea privind aplicarea legii, și anume
prin hotărâri ale Guvernului pot fi dispuse măsuri
organizatorice, financiare, instituționale sau sancționatorii în
vederea stabilirii cadrului necesar pentru ducerea la
îndeplinire a dispozițiilor legii»“.
Soluțiile pronunțate de Curtea Constituțională în cauzele
respective, precum și considerentele care au stat la baza
acestora își păstrează valabilitatea și în cauza de față,
întrucât nu se invocă elemente de natură să determine
modificarea acestei jurisprudențe.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1) din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială îLaura“ — S.R.L. în Dosarul
nr. 2.010/2004 al Judecătoriei Târgu Mureș.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta
CURTEA CONSTITUȚIONALĂ

D E C I Z I A Nr. 257
din 12 mai 2005

referitoare la excepția de neconstituționalitate a dispozițiilor art. 921 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 921 din Codul de procedură

civilă, excepție ridicată de Societatea Comercială îDupress“ —
S.R.L. din Oradea în Dosarul nr. 1.133/COM/2004 al
Tribunalului Bihor — Secția comercială și contencios
administrativ.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
textul de lege criticat dă expresie principiului procesului
echitabil, înscris în art. 21 alin. (3) din Constituție, fără a
aduce atingere dispozițiilor constituționale invocate de
autorul excepției.

4

MONITORUL OFICIAL AL ROMÂNIEI, PARTEA I, Nr. 524/21.VI.2005
C U R T E A,

având în vedere actele și lucrările dosarului, reține
următoarele:
Prin Încheierea din 7 decembrie 2004, pronunțată în
Dosarul nr. 1.133//COM/2004, Tribunalul Bihor — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. 92 1 din Codul de procedură civilă,
excepție ridicată de Societatea Comercială îDupress“ —
S.R.L. din Oradea într-o cauză având ca obiect o
contestație la executare.
În motivarea excepției de neconstituționalitate, autorul
susține că textul de lege criticat încalcă dispozițiile art. 16
alin. (1), art. 21 alin. (3) și ale art. 24 alin. (1) din
Constituție. Cu referire la primul dintre textele de referință
invocate se consideră că reglementarea legală îi
contravine, întrucât instituie un tratament discriminatoriu
între persoanele juridice și persoanele fizice. Astfel, în ceea
ce le privește pe primele, omite să reglementeze o serie
de situații care, prin specificul lor, impuneau rezolvări
legislative adecvate în ceea ce privește citarea. Prin
opoziție, persoanelor fizice li se aplică un regim privilegiat,
întrucât în cuprinsul art. 92 din Codul de procedură civilă
este prevăzut în detaliu modul în care acestea vor fi citate.
Potrivit textului de lege criticat, comunicarea citației și a
altor acte de procedură către persoanele juridice se face
prin afișare în două cazuri: când se refuză primirea sau
dacă se constată, la termen, lipsa oricărei persoane la
sediul acestora, însă laconismul, caracterul eliptic și
ambiguitatea modului de reglementare al acestor două
cazuri îcreează o situație defavorabilă, de inegalitate
juridică între părți afirmativ egale în fața legii“, aducând
atingere și dreptului la apărare. Cu privire la dreptul la un
proces echitabil, autorul excepției nu specifică în ce ar
consta încălcarea acestuia.
Tribunalul Bihor — Secția comercială și contencios
administrativ apreciază că excepția de neconstituționalitate
este neîntemeiată, întrucât textul de lege criticat constituie
o excepție de la modul de comunicare a actelor de
procedură, fără a reprezenta o discriminare între
persoanele fizice și cele juridice și fără a constitui un
impediment în exercitarea dreptului la apărare sau în ceea
ce privește accesul liber la justiție, asigurând, totodată,
celeritatea soluționării cauzelor.
Existența unor reguli speciale de procedură nu
înseamnă nesocotirea îprincipiului egalității în fața justiției“,
în conformitate cu care îtoate persoanele au o vocație
egală de a fi judecate de aceleași instanțe judecătorești și
după aceleași reguli de procedură“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât îrațiunea ce a stat la baza
reglementării cuprinse în textul de lege criticat a avut în
vedere diversitatea persoanelor juridice vizate de acesta“.
Afirmația autorului excepției potrivit căreia îtextul citat
conturează o situație defavorabilă, de inegalitate a
persoanei juridice în raport cu persoana fizică“, este
neîntemeiată, deoarece principiile privitoare la citarea
părților sunt adaptate în mod corespunzător pentru
persoanele juridice.
Textul de lege criticat face parte dintr-o reglementare
unitară, reprezentând o excepție de la regula comunicării
citației și a altor acte de procedură și nu poate fi aplicat
decât atunci când situația de fapt nu mai lasă agentului
procedural o altă posibilitate de comunicare a actelor de

procedură. Se urmărește astfel prevenirea și limitarea
eventualelor abuzuri în exercitarea drepturilor procesuale de
natură să determine tergiversarea soluționării cauzei, pe
calea menținerii cu rea-credință a unei permanente lipse de
procedură.
Dispozițiile legale criticate nu instituie nici o discriminare,
deoarece se referă la îsituații distincte și la persoane
deosebite“, astfel că nu se poate reține încălcarea
principiului egalității în drepturi prevăzut de art. 16 din
Constituție.
Avocatul Poporului apreciază că dispozițiile art. 921 din
Codul de procedură civilă sunt constituționale, arătând că
procedura afișării citației reprezintă o excepție de la regula
comunicării acesteia.
Dispozițiile legale criticate referitoare la comunicarea
actelor de procedură reprezintă expresia aplicării principiului
privind dreptul persoanei la judecarea procesului său în
mod echitabil și într-un termen rezonabil, precum și o
garanție a dreptului la apărare, fără a aduce atingere
principiului egalității, ci reglementând o modalitate specială
de îndeplinire a procedurii de citare, determinată de situația
obiectiv diferită a celor citați.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 921 din Codul de procedură civilă, introdus
prin art. I pct. 36 din Ordonanța de urgență a Guvernului
nr. 138/2000, publicată în Monitorul Oficial al României,
Partea I, nr. 479 din 2 octombrie 2000, cu modificările
aduse prin pct. 6 al articolului unic din Ordonanța de
urgență a Guvernului nr. 59/2001, publicată în Monitorul
Oficial al României, Partea I, nr. 217 din 27 aprilie 2001,
dispoziții care au următorul conținut:
— Art. 92 1 : îComunicarea citației și a altor acte de
procedură nu se poate realiza prin afișare în cazul persoanelor
juridice, precum și al asociațiilor sau societăților care, potrivit
legii, pot sta în judecată, cu excepția cazurilor în care se refuză
primirea sau dacă se constată, la termen, lipsa oricărei
persoane la sediul acestora.“
Autorul excepției susține că dispozițiile legale criticate
încalcă prevederile constituționale ale art. 16 alin. (1),
art. 21 alin. (3) și ale art. 24 alin. (1), care au următorul
conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24 alin. (1): îDreptul la apărare este garantat.“
Examinând excepția, Curtea Constituțională constată că
principiul egalității de tratament nu-și găsește aplicare în
relația persoană fizică—persoană juridică, fiind vorba de
subiecte de drept aflate de plano în situații juridice diferite
și cărora li se aplică regimuri juridice diferite. În aceste
condiții, deosebirea de reglementare în materia procedurii
de citare nu poate fi convertită într-un fine de
neconstituționalitate a textului dedus controlului, cu referire
la art. 16 alin. (1) din Constituție.

MONITORUL OFICIAL AL ROMÂNIEI, PARTEA I, Nr. 524/21.VI.2005
A fortiori, o asemenea critică nu poate fi primită dacă se
are în vedere că este argumentată printr-o pretinsă
omisiune a legiuitorului care, chiar reală fiind, nu ar putea
fi complinită de Curte, în limitele competenței sale
constituționale.
Textul de lege criticat dă expresie prevederilor art. 21
alin. (3) din Constituție, în măsura în care consacră, prin
excepție de la regula care prevede interdicția comunicării
citației prin afișare, posibilitatea utilizării unei atare
modalități, în situațiile în care se refuză primirea sau
înmânarea citației nu este posibilă ca urmare a lipsei

5

oricărei persoane de la sediul societății. Se previne astfel
posibilitatea tergiversării cauzei prin crearea unei
permanente lipse de procedură de natură să afecteze
esențial imperativele caracterului echitabil și termenului
rezonabil în derularea procesului.
În sfârșit, incidența în cauză a textului de lege supus
controlului este determinată de împrejurări ce relevă culpa
autorului excepției, așa încât acestea nu sunt susceptibile
de a fi convertite în argumente ce privesc încălcarea
dreptului acestuia la apărare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 921 din Codul de procedură civilă, excepție ridicată
de Societatea Comercială îDupress“ — S.R.L. din Oradea în Dosarul nr. 1.133/COM/2004 al Tribunalului Bihor — Secția
comercială și contencios administrativ.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normei tehnice interne cu privire la ocrotirea și gestionarea durabilă
a resurselor acvatice vii din apele de munte administrate de Regia Națională
a Pădurilor — Romsilva
Având în vedere prevederile art. 132 alin. (1), ale art. 21 alin. (1) și ale art. 79 din Legea nr. 192/2001 privind
resursele acvatice vii, pescuitul și acvacultura, republicată, cu modificările și completările ulterioare, precum și ale art. 83
și 84 din Legea nr. 26/1996 — Codul silvic,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Practicarea pescuitului recreativ/sportiv în
apele de munte administrate direct de către Regia
Națională a Pădurilor — Romsilva prin ocoalele silvice se
face în baza normei tehnice interne prevăzute în anexa nr. 1.
Art. 2. — Dreptul de pescuit în scop recreativ/sportiv în
apele de munte, care constituie obiectul Protocolului
încheiat în scopul atribuirii folosinței piscicole a unor ape
de munte organizațiilor de pescari sportivi din România, se
atribuie, la cerere, asociațiilor de pescari sportivi legal
constituite, parte la acest protocol, precum și altor asociații
de pescari sportivi nou-înființate, legal constituite, conform
prevederilor Ordinului ministrului agriculturii, pădurilor și
dezvoltării rurale nr. 117/2005 privind accesul la resursele

acvatice vii, în vederea practicării pescuitului recreativ/
sportiv în bazinele piscicole naturale.
Art. 3. — Dreptul de pescuit în scop recreativ/sportiv în
apele de munte administrate direct de către Regia
Națională a Pădurilor — Romsilva, prin direcțiile silvice și
ocoalele silvice, se atribuie de către acestea în baza
Permisului individual de pescuit în apele de munte, al cărui
model este prevăzut în anexa nr. 2.
Art. 4. — Formularele autorizațiilor și permiselor
individuale de pescuit sunt tipărite, înseriate și gestionate,
conform legii, de Regia Națională a Pădurilor — Romsilva
și de asociațiile de pescari sportivi, după caz.

6

MONITORUL OFICIAL AL ROMÂNIEI, PARTEA I, Nr. 524/21.VI.2005

Art. 5. — Anexele nr. 1 și 2 fac parte integrantă din
prezentul ordin.

Art. 6. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 2 iunie 2005.
Nr. 424.
ANEXA Nr. 1

NORME TEHNICE INTERNE
cu privire la ocrotirea și gestionarea durabilă a resurselor acvatice vii din apele de munte administrate
de Regia Națională a Pădurilor — Romsilva
A. Reglementări legale
Conform art. 79 lit. a) din Legea nr. 192/2001 privind
resursele acvatice vii, pescuitul și acvacultura, republicată,
cu modificările și completările ulterioare, Regia Națională a
Pădurilor — Romsilva este administratorul resurselor
acvatice vii din apele de munte.
Conform art. 5 din Ordinul ministrului agriculturii,
pădurilor și dezvoltării rurale nr. 117/2005, formularele
autorizațiilor și permiselor individuale de pescuit în scop
recreativ/sportiv sunt tipărite, înseriate și gestionate,
conform legii, de administratorii resurselor acvatice vii — în
cazul apelor de munte direct administrate de către Regia
Națională a Pădurilor — Romsilva prin direcții silvice și
ocoale silvice.
Conform art. 3 lit. e) din Ordinul ministrului agriculturii,
pădurilor și dezvoltării rurale și al ministrului mediului și
gospodăririi apelor nr. 178/269/2005 privind prohibiția
pescuitului în anul 2005, pescuitul păstrăvului indigen,
fântânel și coregon este interzis în perioada 15 septembrie
2005 — 30 aprilie 2006.
Sezonul de pescuit la păstrăvul indigen, fântânel,
coregon și lipan este deschis pe apele de munte
administrate direct de Regia Națională a Pădurilor —
Romsilva în perioada 1 mai — 14 septembrie 2005.
Conform prevederilor art. 631 din Legea nr. 192/2001,
republicată, cu modificările și completările ulterioare,
constatarea
faptelor ce constituie contravenții sau
infracțiuni și aplicarea sancțiunilor contravenționale, pentru
fondurile de pescuit din apele de munte, se fac de către
personalul cu drept de control din cadrul Regiei Naționale a
Pădurilor — Romsilva, împuternicit prin ordin al ministrului
agriculturii, pădurilor și dezvoltării rurale.
Conform prevederilor art. 22 din Legea nr. 192/2001,
republicată, cu modificările și completările ulterioare,
administratorii și beneficiarii dreptului de pescuit exercită cu
personal specializat paza resurselor acvatice vii, a
exploatării acestora, controlul activității de pescuit,
combaterea pescuitului ilegal, a furturilor, distrugerilor și
degradărilor.
Conform prevederilor art. 221 din Legea nr. 192/2001,
republicată, cu modificările și completările ulterioare,
personalul de pază este dotat, în condițiile legii, cu
armament și echipament corespunzător.
Conform prevederilor art. 222 din Legea nr. 192/2001,
republicată, cu modificările și completările ulterioare, în
timpul exercitării atribuțiunilor de serviciu personalul de
pază este asimilat personalului care îndeplinește o funcție
ce implică exercițiul autorității publice centrale.
Personalul silvic specializat, pe fiecare fond de pescuit,
delimitează și marchează cu panouri zonele oprite de la
pescuit, precum și fondurile rezervate pe care s-a stabilit

că pescuitul este interzis, în vederea refacerii efectivelor de
salmonide.
B. Lucrări de amenajare și exploatare a resurselor
acvatice vii din apele de munte
Administratorul apelor de munte, Regia Națională a
Pădurilor — Romsilva, aplică măsuri de gestionare durabilă
a resurselor acvatice din apele de munte, prin
îmbunătățirea condițiilor naturale de creștere a salmonidelor
pe fondurile de pescuit administrate direct, prin amenajare
de cascade podite, cascade simple, pinteni și toplițe pentru
stocarea materialului biologic (puieți de păstrăvi) destinat
repopulărilor anuale.
Pescuitul sportiv poate fi exercitat de orice persoană,
cetățean român sau străin, pe bază de permis de pescuit
eliberat de Regia Națională a Pădurilor — Romsilva,
direcțiile silvice și ocoalele silvice, în baza autorizației de
atribuire a dreptului de pescuit pe care direcția silvică o
eliberează atât fiecărui ocol silvic cu ape de munte, cât și
fiecărei asociații de pescari sportivi legal constituite.
Permisele de pescuit pentru fondurile administrate direct
prin ocoalele silvice se tipăresc și se eliberează de către
Regia Națională a Pădurilor — Romsilva.
Direcțiile silvice și ocoalele silvice vor elibera, la cerere,
permise de pescuit, direct sau prin împuterniciți (șefi de
ocoale, pădurari, maiștri de vânătoare).
În permisul de pescuit se vor înscrie atât fondul de
pescuit pe care se poate pescui, cât și zilele libere la
pescuit pe fiecare fond.
Pescuitul sportiv în apele de munte este permis a fi
exercitat de pe mal, cu undița sau lanseta ținută în mână
și folosindu-se în exclusivitate momeli artificiale. Undița va
fi prevăzută cu cel mult 2 (două) cârlige.
În amenajările piscicole, lacurile naturale și în lacurile de
acumulare, în care pescuitul sportiv este permis, se va
pescui de pe mal sau din barcă.
Pescarii vor reține numai capturile cu lungimea minimă
de 20 cm pentru păstrăv, 22 cm pentru coregon și 25 cm
pentru lipan. Restul peștilor va fi eliberat urgent în apă, la
locul capturării.
Fiecare pescar va reține maximum 10 pești/zi de
pescuit.
Pescuitul recreativ/sportiv este permis numai în timpul
zilei, de la răsăritul și până la apusul soarelui.
Serviciul vânătoare—salmonicultură din cadrul Regiei
Naționale a Pădurilor — Romsilva împreună cu
responsabilii activității pe linie de salmonicultură din cadrul
direcțiilor silvice vor duce la îndeplinire prevederile
prezentei norme tehnice interne.

Numele și prenumele ............................................

Emitent,

Efectuarea pescuitului în scop recreativ/sportiv se face numai în condițiile, cu mijloacele și în
perioadele prevăzute de lege. Posesorul acestui permis este obligat ca de fiecare dată când
practică pescuitul să aibă asupra sa documentele privind identitatea sa, pentru a fi prezentate
organelor de control, la cerere.
Nerespectarea prevederilor referitoare la practicarea pescuitului în scop recreativ/sportiv atrage
anularea acestui permis, precum și răspunderea materială, contravențională sau penală, potrivit legii.
Pescuitul sportiv în apele de munte menționate mai sus este permis a se exercita cu undița
sau cu lanseta ținută în mână și folosind, în exclusivitate, momeli artificiale.
Se pot reține numai capturile (peștii) cu lungimea minimă de 20 cm la păstrăv, 22 cm la
coregon și 25 cm la lipan. Pescuitul sportiv în apele de munte este permis numai în timpul zilei, de
la răsăritul până la apusul soarelui.

Domnul ..........................................................................., cu domiciliul în localitatea ........................,
str. ................................... nr. ......, județul (sectorul) ..................................., posesor al buletinului/cărții
de identitate seria ........................ nr. ............, emis/emisă de ............................................., poate
exercita pescuitul în scop recreativ/sportiv în următoarele fonduri de pescuit, administrate direct de
Regia Națională a Pădurilor — Romsilva: ................................................................................................
......................................................................................................................................................................
......................................................................................................................................................................
......................................................................................................................................................................
......................................................................................................................................................................

Perioada de valabilitate
.................................

PERMIS DE PESCUIT
în scop recreativ/sportiv în apele de munte
eliberat în data de ...........................

Semnătura și ștampila ..........................................

Semnătura .....................................................................

Data ............................................................................

Numele și prenumele .................................................

Titular al permisului,

Am luat cunoștință de condițiile în care pot practica
pescuitul și mă oblig să le respect.

Emitent ...........................................................................

Domnul .........................................................................,
din localitatea ..................................................................,
având calitatea de pescar sportiv, a obținut dreptul de a
practica pescuitul sportiv în scop recreativ/sportiv în
următoarele fonduri de pescuit: .........................................
................................................................................................
................................................................................................
................................................................................................
................................................................................................
................................................................................................
................................................................................................
................................................................................................
................................................................................................
................................................................................................
............................................................................................

Perioada de valabilitate
.................................

PERMIS DE PESCUIT
în scop recreativ/sportiv în apele de munte

Direcția silvică ..................................................................
Ocolul silvic ......................................................................
Seria RNP........................................ Nr. .........................

REGIA NAȚIONALĂ A PĂDURILOR — ROMSILVA

REGIA NAȚIONALĂ A PĂDURILOR — ROMSILVA

Direcția silvică ..................................................................
Ocolul silvic ......................................................................
Seria RNP........................................ Nr. .........................

MINISTERUL AGRICULTURII, PĂDURILOR
ȘI DEZVOLTĂRII RURALE

MINISTERUL AGRICULTURII, PĂDURILOR
ȘI DEZVOLTĂRII RURALE

ANEXA Nr. 2

MONITORUL OFICIAL AL ROMÂNIEI, PARTEA I, Nr. 524/21.VI.2005
7

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei vechi/lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

română
română,

12.340.000/1.234
2.135.000/213,5

maghiară

9.480.000/948
15.000.000/1.500
3.040.000/304
12.820.000/1.282
11.820.000/1.182
3.130.000/313
5.190.000/519

și alte

800.000/80
565.000/56,5
3.000.000/300

Valoarea
abonamentului trimestrial
— lei vechi/lei noi —
Trim. I

Trim. II

3.085.000/308,5
—

Trim. III

Trim. IV

3.085.000/308,5
—

3.085.000/308,5
—

3.085.000/308,5
—

2.370.000/237
2.370.000/237
3.750.000/375
3.750.000/375
760.000/76
760.000/76
3.205.000/320,5 3.205.000/320,5
2.955.000/295,5 2.955.000/295,5
782.500/78,25
782.500/78,25
1.297.500/129,75 1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

—
—
—

—
—
—

—
—
—

—
—
—

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
— Otopeni, str. Flori de Câmp nr. 9
u PRESS EXPRES — S.R.L.
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
— București, Splaiul Independenței nr. 202A
u INFO EUROTRADING — S.A.
(telefon/fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 524/21.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032491]
ISSN 1453—4495

