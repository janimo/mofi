PARTEA

Anul 173 (XVII) — Nr. 855

I

Joi, 22 septembrie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE SENATULUI

19. — Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................

2

DECRETE
923. — Decret privind supunerea spre ratificare
Parlamentului a Convenției pentru salvgardarea
patrimoniului cultural imaterial, adoptată la Paris la
17 octombrie 2003 ....................................................

2

HOTĂRÂRI ALE GUVERNULUI ROMÂNIEI
1.060. — Hotărâre privind aprobarea Schemei de granturi
mici pentru implementarea de microproiecte care
să îmbunătățească condițiile de viață în special
pentru grupurile dezavantajate din localitățile
miniere........................................................................

3–5

DECIZII ALE PRIMULUI-MINISTRU
440. — Decizie pentru numirea domnului Mircea Nicu
Toader în funcția de secretar de stat la Ministerul
Administrației și Internelor ........................................

5

ACTE ALE ÎNALTEI CURȚI
DE CASAȚIE ȘI JUSTIȚIE
1. — Hotărâre pentru modificarea și completarea
Regulamentului privind organizarea și funcționarea
administrativă a Înaltei Curți de Casație și Justiție

5–8

2

MONITORUL OFICIAL AL ROMÂNIEI, PARTEA I, Nr. 855/22.IX.2005

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004 privind aprobarea componenței numerice
și nominale a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:
1. La anexa nr. III — Comisia pentru privatizare —
domnul senator Rădoi Ovidiu, Grupul parlamentar al
Alianței îDreptate și Adevăr“ P.N.L.—P.D., se include în

componența comisiei în locul domnului senator Popescu
Ionel, Grupul parlamentar al Alianței îDreptate și Adevăr“
P.N.L.—P.D.
2. La anexa nr. IV — Comisia pentru buget, finanțe și
bănci — domnul senator Popescu Ionel, Grupul
parlamentar al Alianței îDreptate și Adevăr“ P.N.L.—P.D.,
se include în componența comisiei în locul domnului
senator Rădoi Ovidiu, Grupul parlamentar al Alianței
îDreptate și Adevăr“ P.N.L.—P.D.

Această hotărâre a fost adoptată de Senat în ședința din 19 septembrie 2005, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU
București, 19 septembrie 2005.
Nr. 19.

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului a Convenției
pentru salvgardarea patrimoniului cultural imaterial,
adoptată la Paris la 17 octombrie 2003
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 205 din 14 iulie 2005,
Președintele României d e c r e t e a z ă:
Articol unic. — Se supune spre ratificare Parlamentului Convenția
pentru salvgardarea patrimoniului cultural imaterial, adoptată la Paris la
17 octombrie 2003, și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 19 septembrie 2005.
Nr. 923.

MONITORUL OFICIAL AL ROMÂNIEI, PARTEA I, Nr. 855/22.IX.2005

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
privind aprobarea Schemei de granturi mici pentru implementarea de microproiecte
care să îmbunătățească condițiile de viață în special pentru grupurile dezavantajate
din localitățile miniere
În temeiul art. 108 din Constituția României, republicată,
având în vedere Acordul de împrumut dintre România și Banca Internațională pentru Reconstrucție și Dezvoltare
pentru finanțarea Proiectului privind închiderea minelor, refacerea mediului și regenerarea socioeconomică, semnat la
București la 28 ianuarie 2005, ratificat prin Legea nr. 167/2005,
Guvernul României adoptă prezenta hotărâre.
Art. 1. — În sensul prezentei hotărâri, termenii și
expresiile de mai jos se definesc astfel:
a) acord de grant — actul încheiat între Agenția
Națională pentru Dezvoltarea Zonelor Miniere, în calitate de
finanțator, și primitor, prin care părțile convin asupra:
(i) obiectului acordului; (ii) drepturilor și obligațiilor părților;
(iii) forța majoră; (iv) valabilitatea și modificarea acordului;
(v) închiderea microproiectului; (vi) soluționarea
neînțelegerilor; (vii) condițiile de intrare în efectivitate și alte
condiții;
b) ANDZM — Agenția Națională pentru Dezvoltarea
Zonelor Miniere;
c) BIRD — Banca Internațională pentru Reconstrucție și
Dezvoltare;
d) capital social — instituțiile, relațiile și normele care
conturează calitatea interacțiunilor sociale ale unei societăți;
e) grant — suma de bani nerambursabilă, acordată de
ANDZM unui primitor pentru finanțarea de microproiecte
care să îmbunătățească condițiile de viață, în special
pentru grupurile dezavantajate din localitățile miniere, cum
ar fi: femei, tineri, copii sau bătrâni, și să conducă la
creșterea capitalului social în rândul comunităților miniere;
f) grupuri țintă — grupurile dezavantajate reprezentând
grupuri de cetățeni cu capacitate redusă de adaptare la
schimbările economice și sociale generate de restructurarea
sectorului minier, astfel cum ar fi: femei, tineri, copii sau
bătrâni;
g) manual de operare pentru SGM — ansamblul de
condiții și proceduri ce trebuie urmate de ANDZM, solicitanți
și primitori în vederea realizării schemei de granturi mici;
h) microproiect — documentația întocmită de un
solicitant și transmisă la ANDZM pentru a fi supusă
evaluării în vederea obținerii unui grant;
i) MEC — Ministerul Economiei și Comerțului;
j) MFP — Ministerul Finanțelor Publice;
k) pilot — faza inițială a implementării schemei de
granturi mici, derulată pe o perioadă de până la 6 luni,
având ca scop verificarea condițiilor și procedurilor de
urmat, propuse prin manualul de operare pentru SGM,
urmată de o evaluare și consultare comunitară, din care să
rezulte recomandări privind adaptarea manualului de
operare la specificul localităților miniere;

l) primitor — solicitantul al cărui microproiect a fost
selectat în procesul de evaluare aprobat și cu care ANDZM
a încheiat un acord de grant;
m) SGM — schema de granturi mici — ansamblul de
condiții și proceduri îndeplinite de un solicitant pentru
obținerea unui grant;
n) solicitant — grupul de cetățeni români din zonele
miniere, organizați și înființați ca persoane juridice în baza
art. III din Ordonanța de urgență a Guvernului nr. 94/2005
pentru organizații neguvernamentale înființate în baza
Ordonanței Guvernului nr. 26/2000 cu privire la asociații și
fundații, aprobată cu modificări și completări prin Legea
nr. 246/2005, și/sau parteneriatul între grupul de cetățeni și
organizația neguvernamentală;
o) zona de operare — lista localităților miniere în care se
implementează SGM;
p) CCP — comitetul de coordonare al Proiectului privind
închiderea minelor, refacerea mediului și regenerarea
socioeconomică.
Art. 2. — Se autorizează ANDZM să gestioneze și să
administreze fondul alocat prin Acordul de împrumut dintre
România și Banca Internațională pentru Reconstrucție și
Dezvoltare (BIRD) 4759-RO pentru finanțarea Proiectului
privind închiderea minelor, refacerea mediului și
regenerarea socioeconomică, semnat la București la
28 ianuarie 2005, în vederea acordării de granturi.
Art. 3. — (1) SGM se va derula pe perioada de
utilizare a împrumutului prevăzut la art. 2, în etape anuale,
în limita sumelor alocate prin legea anuală de aprobare a
bugetului de stat.
(2) Suma alocată anual va fi repartizată pe județe,
proporțional cu numărul total al populației din localitățile din
aria de operare a ANDZM, așa cum a rezultat din
recensământul din anul 2002.
(3) SGM va debuta cu o etapă-pilot implementată într-o
zonă dezavantajată, aprobată prin hotărârea CCP, la
propunerea ANDZM.
Art. 4. — Valoarea maximă a grantului acordat prin
SGM este de 20.000 lei (RON).
Art. 5. — SGM se aplică în zona de operare a ANDZM,
așa cum este definită în manualul de operare pentru SGM.

4

MONITORUL OFICIAL AL ROMÂNIEI, PARTEA I, Nr. 855/22.IX.2005

Art. 6. — SGM are următoarele obiective:
a) întărirea capitalului social al comunităților afectate de
restructurarea sectorului minier;
b) reducerea disparităților sociale în rândul comunităților
miniere în scopul atingerii obiectivelor strategiei antisărăcie
a României;
c) sprijinirea membrilor grupurilor țintă în dezvoltarea
capacităților lor de a se adapta la schimbările sociale și
economice produse de restructurarea sectorului minier.
Art. 7. — Activitățile eligibile care fac obiectul
microproiectelor finanțate din granturi, prin SGM, sunt:
a) dezvoltarea resurselor umane/promovarea grupurilor
țintă;
b) întărirea coeziunii sociale și reducerea disparităților
sociale;
c) protecția și conservarea mediului;
d) alte activități care conduc la îndeplinirea obiectivelor
SGM.
Art. 8. — Solicitanții de granturi prin SGM pentru
finanțarea de microproiecte au obligația:
a) să acționeze pentru asigurarea unei contribuții
directe, proprii și/sau din partea comunității, în bani sau în
natură (materiale, echipamente, muncă), reprezentând
echivalentul a cel puțin 10% din valoarea grantului,
colectată voluntar printr-un proces transparent;
b) să demonstreze implicarea grupurilor beneficiare și a
comunității în elaborarea și implementarea microproiectelor;
c) să prezinte un plan de asigurare a sustenabilității
microproiectului pentru cel puțin un an.
Art. 9. — ANDZM, în calitate de responsabil pentru
implementarea SGM, va proceda, conform manualului de
operare, la:
a) asigurarea personalului necesar pentru management
și administrare;
b) finanțarea cheltuielilor operaționale necesare pentru
implementarea SGM;
c) promovarea SGM la nivel național, județean și local;
d) asigurarea consultanței către solicitanți privind
identificarea grupurilor țintă, modul de întocmire a
proiectelor și pașii de urmat pentru obținerea finanțării;
e) primirea și înregistrarea cererilor de finanțare însoțite
de microproiecte;
f) asigurarea derulării procesului de evaluare și aprobare
a microproiectelor;
g) încheierea acordurilor de grant conform manualului
de operare;
h) transferul fondurilor către primitori;
i) controlul respectării condițiilor din acordul de grant;
j) monitorizarea implementării și evaluarea rezultatelor;
k) alte aspecte administrative și de conducere legate de
implementarea SGM;
l) mobilizarea autorităților administrației publice locale
prin promovarea planificării strategice participative;
m) monitorizarea sustenabilității.

Art. 10. — Pentru implementarea SGM, ANDZM este
autorizată să cheltuiască sume constând în cheltuieli
operaționale adiționale, conform anexei nr. 1 la acordul de
împrumut, ca și cheltuieli efectuate de ANDZM, în cadrul
părții C.2 din anexa nr. 2 la același acord pentru
implementarea acestuia, incluzând cheltuieli de exploatare
a vehiculelor, comunicații incluzând telefon și Internet și
costuri de deplasare în țară, incluzând diurnă și cazare,
conform manualului de operare pentru SGM.
Art. 11. — (1) Se autorizează ANDZM să efectueze
plăți în tranșe către primitori, în conformitate cu graficul
convenit prin acordul de grant, pe baza formularelor
standard de solicitare a plății, completate de primitor și
certificate de responsabilul local al ANDZM pentru
implementarea SGM. Sumele plătite în tranșe către
primitori vor fi decontate de aceștia pe măsura cheltuirii,
dar nu mai târziu de 60 de zile de la încasarea fiecărei
tranșe.
(2) După decontarea integrală a sumelor de către
primitori, bunurile sau lucrările achiziționate de aceștia se
transferă de la primitor și se înregistrează în patrimoniul
autorității publice locale.
Art. 12. — Primitorul poate cheltui maximum 5% din
valoarea microproiectului pentru costuri operaționale în
legătură cu implementarea acestuia (exclusiv salarii), așa
cum sunt nominalizate în acordul de grant.
Art. 13. — Primitorul poate solicita pe durata derulării
SGM și un al doilea grant pentru finanțarea unui nou
microproiect, numai după ce face dovada că a finalizat
implementarea microproiectului aprobat, în condițiile
respectării în totalitate a acordului de grant.
Art. 14. — (1) Detaliile privind implementarea SGM de
către ANDZM vor fi reglementate printr-un manual de
operare avizat în prealabil de MFP și BIRD și aprobat prin
ordin al coordonatorului Proiectului privind închiderea
minelor, refacerea mediului și regenerarea socioeconomică,
ministrul economiei și comerțului, care se va publica în
Monitorul Oficial al României, Partea I.
(2) Manualul de operare pentru SGM va cuprinde
referiri la activitățile desfășurate pentru:
a) promovarea SGM la nivel național, județean și local;
b) consultanța acordată asociațiilor și comunităților;
c) crearea capacității instituționale la nivelul comunităților
prin asigurarea de asistență tehnică și de pregătire pentru
facilitarea procesului de mobilizare comunitară și de dialog
între factorii locali pentru a planifica strategia, pentru a
identifica și a selecta microproiectele prioritare;
d) finanțarea cheltuielilor operaționale necesare pentru
implementarea SGM;
e) elaborarea microproiectelor și a cererilor de finanțare;
f) primirea și înregistrarea microproiectelor;
g) evaluarea și aprobarea microproiectelor;
h) alocarea fondurilor și efectuarea plăților în baza
formularelor standard de solicitare a plăților;
i) monitorizarea, evaluarea și raportarea;
j) anexele însoțitoare.

MONITORUL OFICIAL AL ROMÂNIEI, PARTEA I, Nr. 855/22.IX.2005
Art. 15. — În termen de 60 de zile de la intrarea în
vigoare a prezentei hotărâri, ANDZM va promova manualul
de operare pentru SGM, care, cu avizul prealabil al MFP și
BIRD, va fi aprobat prin ordin al coordonatorului Proiectului

5

privind închiderea minelor, refacerea mediului și regenerarea
socioeconomică, ministrul economiei și comerțului.
Art. 16. — ANDZM va raporta semestrial CCP stadiul
implementării SGM.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Sereș
Ministrul finanțelor publice,
Sebastian Teodor Gheorghe Vlădescu
București, 8 septembrie 2005.
Nr. 1.060.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Mircea Nicu Toader în funcția
de secretar de stat la Ministerul Administrației și Internelor
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Mircea Nicu Toader se numește în funcția de secretar de stat la Ministerul
Administrației și Internelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 septembrie 2005.
Nr. 440.

ACTE ALE ÎNALTEI CURȚI DE CASAȚIE ȘI JUSTIȚIE
HOTĂRÂRE
pentru modificarea și completarea Regulamentului privind organizarea și funcționarea
administrativă a Înaltei Curți de Casație și Justiție
În temeiul art. 29 alin. (1) lit. a) din Legea nr. 304/2004 privind organizarea judiciară, republicată,
Colegiul de conducere al Înaltei Curți de Casație și Justiție adoptă prezenta hotărâre.
Art. I. — Regulamentul privind organizarea și
funcționarea administrativă a Înaltei Curți de Casație și
Justiție, publicat în Monitorul Oficial al României, Partea I,
nr. 876 din 25 septembrie 2004, se modifică și se
completează după cum urmează:

1. După articolul 2 se introduce un nou articol,
articolul 21, cu următorul cuprins:
îArt. 21. — În cadrul Înaltei Curți de Casație și Justiție,
activitatea de judecată se desfășoară cu respectarea
principiilor distribuirii aleatorii a dosarelor, în sistem

6

MONITORUL OFICIAL AL ROMÂNIEI, PARTEA I, Nr. 855/22.IX.2005

informatizat și al continuității, cu excepția situațiilor în care
judecătorul nu poate participa la judecată din motive
obiective.“
2. Articolul 8 va avea următorul cuprins:
îArt. 8. — Președintele prezintă Plenului Consiliului
Superior al Magistraturii raportul consultativ al colegiului de
conducere asupra promovării în funcția de judecător la
Înalta Curte de Casație și Justiție, precum și propunerile
colegiului de conducere pentru numirea, promovarea,
transferul, suspendarea și încetarea din funcție a
magistraților-asistenți.“
3. La articolul 9 alineatul (3), litera a) va avea următorul
cuprins:
îa) desemnează judecătorul care conduce Biroul de
informare și relații publice și îndeplinește rolul de purtător
de cuvânt, dacă aceste funcții nu sunt ocupate de un
absolvent al facultății de jurnalistică sau de un specialist în
comunicare, numit prin concurs sau examen;“.
4. La articolul 9 alineatul (3), litera f) se abrogă.
5. La articolul 9 alineatul (3), litera j) va avea următorul
cuprins:
îj) propune numărul personalului Jandarmeriei Române
necesar pentru paza sediului Înaltei Curți de Casație și
Justiție, a bunurilor și valorilor aparținând acesteia, pentru
supravegherea accesului și menținerea ordinii interioare
necesare desfășurării normale a activității în acest sediu,
care se stabilește prin hotărâre a Guvernului, și
coordonează activitatea acestuia;“.
6. La articolul 9 alineatul (3), litera k) va avea următorul
cuprins:
îk) încheie cu Ministerul Administrației și Internelor
protocolul privind modul de utilizare a personalului de
poliție pentru asigurarea protecției judecătorilor și a
magistraților-asistenți, precum și modul de utilizare a
personalului Jandarmeriei Române pentru asigurarea pazei
sediului Înaltei Curți de Casație și Justiție, a bunurilor și
valorilor aparținând acesteia, pentru supravegherea
accesului și menținerea ordinii interioare;“.
7. Alineatul (1) al articolului 16 va avea următorul
cuprins:
îArt. 16. — (1) Președintele, vicepreședintele și
9 judecători, aleși pe o perioadă de 3 ani în adunarea
generală a judecătorilor, cu reprezentarea fiecărei secții,
constituie Colegiul de conducere al Înaltei Curți de Casație
și Justiție.“
8. La articolul 16, după alineatul (2) se introduce un
nou alineat, alineatul (3), cu următorul cuprins:
î(3) La ședințele colegiului de conducere pot participa și
președinții de secții.“
9. Alineatul (1) al articolului 17 va avea următorul
cuprins:
îArt. 17. — (1) În adunarea generală a judecătorilor
sunt aleși, ca membri, câte 2 judecători propuși din cadrul
fiecărei secții, cel de-al nouălea membru urmând să fie
propus din cadrul secției cu cel mai mare număr de
judecători.“
10. La articolul 18, litera b) se abrogă.

11. La articolul 18, litera c) va avea următorul cuprins:
îc) analizează candidaturile depuse pentru funcția de
judecător la Înalta Curte de Casație și Justiție și prezintă
Plenului Consiliului Superior al Magistraturii raportul
consultativ asupra promovării în funcția de judecător la
Înalta Curte de Casație și Justiție;“.
12. Articolul 19 se abrogă.
13. La articolul 22, după litera d) se introduce o nouă
literă, litera d1), cu următorul cuprins:
îd1) adoptarea deciziei de revocare a reprezentanților
Înaltei Curți de Casație și Justiție în Consiliul Superior al
Magistraturii;“.
14. Alineatul (4) al articolului 23 va avea următorul
cuprins:
î(4) Hotărârile adunării generale se adoptă cu votul
majorității membrilor prezenți, cu excepția alegerii celor
2 membri ai Consiliului Superior al Magistraturii, care se
realizează cu numărul cel mai mare de voturi obținut în
adunarea generală, și a deciziei de revocare a
reprezentanților Înatei Curți de Casație și Justiție în
Consiliul Superior al Magistraturii, care se ia cu votul
majorității membrilor adunării generale.“
15. La articolul 28, după alineatul (2) se introduce un
nou alineat, alineatul (21), cu următorul cuprins:
î(21) Completul de 9 judecători se constituie, de regulă,
din judecători specializați, în funcție de natura cauzei.“
16. La articolul 31 alineatul (2), litera c) va avea
următorul cuprins:
îc) asigură buna organizare și funcționare a sistemului
informatizat de repartizare aleatorie a cauzelor pe complete
de judecată în cadrul secției, dispun citarea părților,
comunicarea recursurilor și îndeplinirea oricăror alte acte
procedurale, potrivit legii;“.
17. Articolul 38 va avea următorul cuprins:
îArt. 38. — (1) Judecătorii Înaltei Curți de Casație și
Justiție sunt datori să rezolve lucrările în termenele
stabilite, să soluționeze cauzele în termen rezonabil, în
funcție de complexitatea acestora, să păstreze secretul
deliberărilor și al voturilor la care au participat, inclusiv
după încetarea exercitării funcției, și să îndeplinească toate
celelalte îndatoriri ce le revin în calitate de judecător,
potrivit legii.
(2) Judecătorii sunt datori să se abțină de la orice acte
sau fapte de natură să compromită demnitatea lor în
profesie și în societate și să respecte Codul deontologic
al judecătorilor și procurorilor.“
18. La articolul 43 se introduce un nou alineat, alineatul (2),
cu următorul cuprins:
î(2) Judecătorii Înaltei Curți de Casație și Justiție aleși
ca membri ai Consiliului Superior al Magistraturii, cu
excepția celor aflați în funcție la data intrării în vigoare a
Legii nr. 247/2005 privind reforma în domeniile proprietății
și justiției, precum și unele măsuri adiacente, își suspendă
activitatea de judecător referitoare la prezența în complete
de judecată și își reiau activitatea de judecător la încetarea
mandatului de membru ales al Consiliului Superior al
Magistraturii.“

MONITORUL OFICIAL AL ROMÂNIEI, PARTEA I, Nr. 855/22.IX.2005
19. La articolul 45, alineatul (1) punctul 2, litera b) va
avea următorul cuprins:
îb) asigură înregistrarea desfășurării ședinței de judecată
prin mijloace tehnice video sau audio ori consemnarea
desfășurării acesteia prin stenografiere;“.
20. La articolul 45, alineatul (3) va avea următorul
cuprins:
î(3) Dezbaterile purtate de părți în limba maternă se
înregistrează prin mijloace tehnice video sau audio,
consemnându-se în limba română.“
21. Articolul 46 va avea următorul cuprins:
îArt. 46. — (1) Evaluarea judecătorilor Înaltei Curți de
Casație și Justiție se face la fiecare 3 ani de către o
comisie constituită prin hotărâre a Consiliului Superior al
Magistraturii, formată din președintele Înaltei Curți de
Casație și Justiție și 2 judecători desemnați de colegiul de
conducere al acesteia.
(2) Evaluarea celor 2 judecători care fac parte din
comisia prevăzută la alin. (1) se face de către o comisie
formată din 2 judecători desemnați de Secția pentru
judecători a Consiliului Superior al Magistraturii, dintre
membrii săi.“
22. Articolul 55 va avea următorul cuprins:
îArt. 55. — Evaluarea magistraților-asistenți se face la
fiecare 3 ani de către o comisie constituită prin hotărâre a
Consiliului Superior al Magistraturii, formată din 3 judecători
ai Înaltei Curți de Casație și Justiție desemnați de colegiul
de conducere al acesteia.“
23. Alineatul (1) al articolului 57 va avea următorul
cuprins:
îArt. 57. — (1) Direcția legislație, studii, documentare și
informatică juridică este condusă de un director, numit de
președintele Înaltei Curți de Casație și Justiție dintre
magistrații-asistenți ai acesteia.“
24. La articolul 59, literele c) și d) vor avea următorul
cuprins:
îc) asigură selectarea și rezumarea deciziilor Înaltei
Curți de Casație și Justiție în vederea publicării lor în
Buletinul Jurisprudenței, Buletinul Casației și în alte
publicații ale Înaltei Curți de Casație și Justiție;
d) asigură pregătirea materialelor pentru editarea și
publicarea Buletinului Jurisprudenței, Buletinului Casației și
a altor publicații ale Înaltei Curți de Casație și Justiție;“.
25. La articolul 59, litera h) va avea următorul cuprins:
îh) asigură păstrarea colecției Monitorul Oficial al
României și completarea acestei colecții pe măsura
publicării de noi acte normative, precum și accesul la
Monitorul Oficial al României în format electronic;“.
26. La articolul 60, litera i) va avea următorul cuprins:
îi) asigură asistența tehnică de specialitate pentru
eficienta exploatare a produselor și serviciilor informatice,
precum și a Monitorului Oficial al României în format
electronic în Înalta Curte de Casație și Justiție;“.
27. Alineatul (1) al articolului 69 va avea următorul
cuprins:
îArt. 69. — (1) Dosarele predate arhivei Secțiilor Unite,
Completului de 9 judecători și arhivelor secțiilor se prezintă
fără întârziere președintelui Înaltei Curți de Casație și

7

Justiție, vicepreședintelui sau, după caz, președinților de
secții, pentru luarea măsurilor prevăzute de lege și de
prezentul regulament.“
28. Articolul 72 va avea următorul cuprins:
îArt. 72. — Tehnoredactarea încheierilor de amânare a
judecății, precum și a corespondenței se face în termen de
cel mult 3 zile de la data ședinței, iar tehnoredactarea
sentințelor sau, după caz, a deciziilor se face în termen de
cel mult 30 de zile de la redactare.“
29. La articolul 79 alineatul (2), litera d) va avea
următorul cuprins:
îd) organizează elaborarea, fundamentarea și
prezentarea la organele abilitate a proiectului de buget
anual, la termenele și în condițiile prevăzute de Legea
nr. 500/2002 privind finanțele publice, cu modificările și
completările ulterioare;“.
30. La articolul 79, după litera h) se introduc trei noi
litere, literele h1)—h3), cu următorul cuprins:
îh1) urmărește și răspunde de utilizarea cu eficiență a
fondurilor primite de la bugetul de stat, bugetul asigurărilor
sociale de stat sau bugetele fondurilor speciale, precum și
a celor constituite din veniturile proprii, potrivit legii;
h2) organizează ținerea la zi a contabilității Înaltei Curți
de Casație și Justiție și controlează efectuarea corectă a
tuturor operațiunilor financiar-contabile în documentele
specifice, precum și întocmirea și prezentarea la termenele
stabilite a situațiilor financiare asupra patrimoniului aflat în
administrare, potrivit prevederilor Legii contabilității
nr. 82/1991, republicată;
h3) coordonează activitatea de administrare a sediului
Înaltei Curți de Casație și Justiție, stabilind măsuri pentru
asigurarea condițiilor materiale în vederea desfășurării
corespunzătoare a activității acesteia. De asemenea,
asigură ordinea, curățenia și paza bunurilor în sediul Înaltei
Curți de Casație și Justiție, inclusiv măsuri pentru
prevenirea și stingerea incendiilor.“
31. Alineatul (1) al articolului 84 va avea următorul
cuprins:
îArt. 84. — (1) Biroul de informare și relații publice este
condus de un judecător desemnat de președintele Înaltei
Curți de Casație și Justiție, care îndeplinește și rolul de
purtător de cuvânt, sau de un absolvent al unei facultăți
de jurnalistică ori specialist în comunicare, numit prin
concurs sau examen.“
32. Alineatul (1) al articolului 95 va avea următorul
cuprins:
îArt. 95. — (1) Concediile judecătorilor Înaltei Curți de
Casație și Justiție și ale magistraților-asistenți se stabilesc
prin Regulamentul privind concediile judecătorilor și
procurorilor, aprobat prin hotărâre a Consiliului Superior al
Magistraturii.“
33. Articolul 97 va avea următorul cuprins:
îArt. 97. — Judecătorii Înaltei Curți de Casație și
Justiție și magistrații-asistenți răspund disciplinar în
condițiile prevăzute de Legea nr. 303/2004 privind statutul
judecătorilor și procurorilor și de Legea nr. 317/2004 privind
Consiliul Superior al Magistraturii.“

8

MONITORUL OFICIAL AL ROMÂNIEI, PARTEA I, Nr. 855/22.IX.2005

34. Alineatul (2) al articolului 109 va avea următorul
cuprins:
î(2) Personalul Înaltei Curți de Casație și Justiție, cu
excepția judecătorilor, poate fi avansat în grade și trepte
profesionale, precum și în funcții de conducere, potrivit
legii, pe baza rezultatelor obținute în activitatea profesională
și a aptitudinilor dovedite, confirmate de șefii ierarhici.“
Art. II. — Prevederile art. 45 alin. (1) pct. 2 lit. b) și ale
art. 84 alin. (1) din regulamentul prevăzut la art. I se
aplică de la data de 1 iulie 2006.

Art. III. — Prezenta hotărâre se publică în Monitorul
Oficial al României, Partea I.
Art. IV. — Regulamentul privind organizarea și
funcționarea administrativă a Înaltei Curți de Casație și
Justiție, publicat în Monitorul Oficial al României, Partea I,
nr. 876 din 25 septembrie 2004, cu modificările și
completările aduse prin prezenta hotărâre, va fi republicat
în Monitorul Oficial al României, Partea I, dându-se textelor
o nouă numerotare.

Președintele Înaltei Curți de Casație și Justiție,
prof. univ. dr. NICOLAE POPA
Prim-magistrat-asistent,
Ioan Răileanu
București, 15 septembrie 2005.
Nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 855/22.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048409]
ISSN 1453—4495

