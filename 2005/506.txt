Anul 173 (XVII) — Nr. 506

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 iunie 2005

SUMAR

Nr.
LEGI ȘI DECRETE
169.
— Lege pentru aderarea României la Acordul
privind protecția reciprocă a secretului invențiilor
din domeniul apărării, pentru care s-au făcut cereri
de brevetare, adoptat la Paris la 21 septembrie
1960, și la Acordul privind comunicarea, în scopuri
de apărare, a informațiilor tehnice, adoptat la
Bruxelles la 19 octombrie 1970...............................
Acord privind protecția reciprocă a secretului invențiilor
din domeniul apărării, pentru care s-au făcut cereri
de brevetare ..............................................................
Acord privind comunicarea, în scopuri de apărare, a
informațiilor tehnice ...................................................
491.
— Decret privind promulgarea Legii pentru
aderarea României la Acordul privind protecția
reciprocă a secretului invențiilor din domeniul
apărării, pentru care s-au făcut cereri de

Pagina

Nr.

Pagina
brevetare, adoptat la Paris la 21 septembrie 1960,
și la Acordul privind comunicarea, în scopuri de
apărare, a informațiilor tehnice, adoptat la
Bruxelles la 19 octombrie 1970...............................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
430.

2–3
3–5

6

862.

— Ordin al ministrului agriculturii, pădurilor și
dezvoltării rurale privind acordarea dreptului de
pescuit în scop recreativ/sportiv în bazinele
piscicole naturale.......................................................

6–8

— Ordin al ministrului transporturilor, construcțiilor
și turismului privind pilotajul navelor maritime și
fluvio-maritime pe sectorul românesc al Dunării
cuprins între rada Sulina și Brăila și în porturile
situate pe acest sector .............................................

8

2

MONITORUL OFICIAL AL ROMÂNIEI, PARTEA I, Nr. 506/15.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aderarea României la Acordul privind protecția
reciprocă a secretului invențiilor din domeniul apărării,
pentru care s-au făcut cereri de brevetare, adoptat la Paris
la 21 septembrie 1960, și la Acordul privind comunicarea,
în scopuri de apărare, a informațiilor tehnice,
adoptat la Bruxelles la 19 octombrie 1970
Parlamentul României adoptă prezenta lege.
Art. 1. — România aderă la Acordul privind protecția reciprocă a
secretului invențiilor din domeniul apărării, pentru care s-au făcut cereri de
brevetare, adoptat la Paris la 21 septembrie 1960.
Art. 2. — România aderă la Acordul privind comunicarea, în scopuri
de apărare, a informațiilor tehnice, adoptat la Bruxelles la 19 octombrie
1970.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,
MIRON TUDOR MITREA

PREȘEDINTELE SENATULUI

NICOLAE VĂCĂROIU

București, 9 iunie 2005.
Nr. 169.
ACORD
privind protecția reciprocă a secretului invențiilor din domeniul apărării, pentru care s-au făcut cereri de brevetare*)
Guvernele Belgiei, Canadei, Danemarcei, Franței, Republicii Federale Germania, Greciei, Italiei, Luxemburgului,
Olandei, Norvegiei, Portugaliei, Turciei, Regatului Unit al Marii Britanii și Statelor Unite ale Americii,
părți la Tratatul Atlanticului de Nord, semnat la Washington la 4 aprilie 1949,
dorind să încurajeze colaborarea economică între unele sau între toate guvernele, astfel cum s-a convenit prin
art. 2 al Tratatului,
conștiente de obligația reciprocă asumată în conformitate cu prevederile art. 3 din Tratat, de a menține și
dezvolta, prin propriile lor mijloace și prin acordarea de sprijin reciproc în mod continuu și eficace, capacitatea lor
individuală și pe cea colectivă de a rezista unui atac armat,
considerând că atribuirea unui nivel de clasificare unei invenții legate de apărare, în una dintre țările membre ale
Organizației Tratatului Atlanticului de Nord, care face obiectul unei cereri de brevetare sau al unui brevet implică, atunci
când brevetul a fost solicitat sau acordat, în general, interdicția de a solicita brevetarea aceleiași invenții în alte țări,
inclusiv în țările membre ale Organizației Tratatului Atlanticului de Nord,
considerând că limitarea teritorială a domeniului de protejare a invențiilor care rezultă din această interdicție poate
cauza prejudicii solicitanților de brevete și, în consecință, poate afecta în mod negativ colaborarea economică dintre țările
membre ale Organizației Tratatului Atlanticului de Nord,
considerând că asistența reciprocă reclamă comunicarea mutuală a invențiilor legate de apărare și că, în anumite
cazuri, o asemenea comunicare poate fi împiedicată de această interdicție,
considerând că dacă Guvernul care a stabilit interdicția este pregătit să autorizeze depunerea unei cereri de
brevetare în una sau mai multe din celelalte țări membre ale Organizației Tratatului Atlanticului de Nord, cu condiția ca și
guvernele acestor țări să impună atribuirea unui nivel de clasificare invenției, aceste guverne nu ar trebui să poată refuza
atribuirea unui nivel de clasificare,
considerând că între guvernele statelor părți la Tratatul Atlanticului de Nord s-a convenit protejarea reciprocă a
informațiilor clasificate schimbate între ele,
au convenit următoarele:
ARTICOLUL I

Guvernele părți la prezentul acord vor proteja și asigura
protecția secretului invențiilor pentru care s-au primit cereri
de brevetare, în conformitate cu procedurile convenite, ori
de câte ori atribuirea unui nivel de clasificare a fost impusă
cu privire la respectivele invenții în interesul apărării
*) Traducere

naționale de către guvernul, denumit în continuare guvernul
emitent, care a primit primul cererea de brevetare a
acestor invenții.
Această dispoziție nu va afecta totuși dreptul guvernului
emitent de a interzice depunerea unei cereri de brevetare

MONITORUL OFICIAL AL ROMÂNIEI, PARTEA I, Nr. 506/15.VI.2005
a invenției către unul sau mai multe dintre celelalte
guverne părți la prezentul acord.
Guvernele părți la prezentul acord convin să stabilească
procedurile operaționale necesare pentru aplicarea
prezentului articol.
ARTICOLUL II

Prevederile art. I vor fi aplicate fie la cererea guvernului
emitent, fie la cererea solicitantului de brevet, cu condiția
ca acesta din urmă să dovedească faptul că respectiva
atribuire a unui nivel de clasificare a fost impusă de către
guvernul emitent și că a primit autorizarea din partea
acestui guvern pentru a depune cerere pentru un brevet
clasificat în țara respectivă.
ARTICOLUL III

Guvernul responsabil să protejeze secretul unei invenții
în conformitate cu prevederile art. I va fi îndreptățit să
pretindă de la solicitantul de brevet o declarație de
renunțare la orice pretenție de despăgubire împotriva sa
pentru pierderea sau paguba datorată exclusiv atribuirii
unui nivel de clasificare asupra invenției, ca o condiție
prealabilă depunerii cererii pentru acordarea protecției
menționate.
ARTICOLUL IV

Măsurile de protecție impuse în conformitate cu art. I
vor înceta să se aplice numai la cererea guvernului
emitent. Acest guvern va notifica intenția sa de a ridica
propriile măsuri celorlalte guverne implicate, cu șase
săptămâni înainte.
Guvernul emitent va lua în considerare pe cât posibil,
având în vedere în mod corespunzător și securitatea
Organizației Tratatului Atlanticului de Nord, declarațiile
făcute de celelalte guverne în această perioadă de șase
săptămâni.
ARTICOLUL V

Prezentul acord nu va fi interpretat ca interzicând
guvernelor contractante să încheie acorduri bilaterale în
același scop. El nu afectează acordurile bilaterale existente.
ARTICOLUL VI

Instrumentele de ratificare sau de aprobare a
prezentului acord vor fi depuse cât mai curând posibil pe
lângă Guvernul Statelor Unite ale Americii, care va notifica
data depunerii fiecărui asemenea instrument fiecărui guvern
semnatar.
Prezentul acord va intra în vigoare la 30 de zile de la
depunerea de către două părți semnatare a instrumentelor
lor de ratificare sau de aprobare. El va intra în vigoare

3

pentru fiecare dintre celelalte părți semnatare la 30 de zile
de la depunerea instrumentului său de ratificare sau de
aprobare.
ARTICOLUL VII

Prezentul acord poate fi denunțat de orice parte
contractantă, printr-o notificare scrisă de denunțare trimisă
Guvernului Statelor Unite ale Americii, care va informa
toate celelalte părți contractante asupra acestei notificări.
Denunțarea va produce efecte la un an de la primirea
notificării de către Guvernul Statelor Unite ale Americii.
Totuși, ea nu va afecta obligațiile deja contractate și
drepturile sau prerogativele dobândite anterior de către
părțile contractante în conformitate cu dispozițiile
prezentului acord.
Drept care, reprezentanții subsemnați, autorizați în
cuvenită formă, au semnat prezentul acord.
Adoptat la Paris la 21 septembrie 1960, în limbile
engleză și franceză, ambele texte fiind egal autentice,
într-un singur exemplar care va fi depus în arhivele
Guvernului Statelor Unite ale Americii și a cărui copie
certificată va fi transmisă de acest guvern fiecăruia dintre
celelalte guverne semnatare.
Pentru Regatul Belgiei:
Pentru Canada:
Pentru Regatul Danemarcei:
Pentru Franța:
Pentru Republica Federală Germania:
Pentru Regatul Greciei:
Pentru Italia:
Pentru Marele Ducat al Luxemburgului:
Pentru Regatul Țărilor de Jos:
N O T Ă:

La semnare, reprezentantul Țărilor de Jos a consemnat
următoarea declarație olografă (în limba franceză, în
original): îPentru întreg regatul.“
Pentru Regatul Norvegiei:
Pentru Portugalia:
Pentru Turcia:
Pentru Regatul Unit al Marii Britanii și Irlandei de Nord:
Pentru Statele Unite ale Americii:

ACORD
privind comunicarea, în scopuri de apărare, a informațiilor tehnice*)
Guvernele Belgiei, Canadei, Danemarcei, Franței, Republicii Federale Germania, Greciei, Italiei, Luxemburgului,
Olandei, Norvegiei, Portugaliei, Turciei, Regatului Unit al Marii Britanii și Statelor Unite ale Americii,
părți la Tratatul Atlanticului de Nord, semnat la Washington la 4 aprilie 1949,
considerând că art. 3 din Tratatul Atlanticului de Nord prevede că părțile își vor menține și dezvolta capacitatea
individuală și colectivă de a rezista unui atac armat, prin dezvoltarea propriilor lor mijloace și prin acordarea de sprijin
reciproc,
considerând că o astfel de capacitate poate fi dezvoltată, între altele, prin comunicarea între guvernele părților și
organismele NATO a informațiilor tehnice care fac obiectul drepturilor de proprietate, în vederea asigurării asistenței pentru
cercetare în domeniul apărării, dezvoltării și producției echipamentelor și materialelor militare,
considerând că drepturile proprietarilor asupra informațiilor tehnice astfel comunicate trebuie recunoscute și
protejate,
au convenit asupra următoarelor dispoziții:
*) Traducere.

4

MONITORUL OFICIAL AL ROMÂNIEI, PARTEA I, Nr. 506/15.VI.2005
ARTICOLUL I

În cadrul prezentului acord:
a) expresia în scopuri de apărare înseamnă în vederea
întăririi capacității individuale sau colective de apărare a
statelor părți la Tratatul Atlanticului de Nord, fie în cadrul
programelor naționale, bilaterale sau multilaterale, fie în
aplicarea proiectelor de cercetare, dezvoltare, producție sau
logistică ale NATO;
b) expresia informații tehnice făcând obiectul drepturilor de
proprietate înseamnă informațiile cu caracter tehnic,
suficient de explicite pentru utilizare și cu aplicabilitate
industrială, și care sunt cunoscute doar de proprietar și de
persoanele împuternicite legal sau contractual să le
cunoască și, drept urmare, nu sunt accesibile publicului.
Informațiile tehnice făcând obiectul drepturilor de proprietate
pot include, de exemplu, invenții, desene, know-how și
date;
c) expresia organism NATO înseamnă Consiliul
Atlanticului de Nord și orice alt organism subsidiar civil sau
militar, inclusiv comandamentele militare internaționale,
cărora li se aplică dispozițiile fie ale Acordului privind
statutul Organizației Tratatului Atlanticului de Nord, al
reprezentanților naționali și al personalului internațional,
semnat la Ottawa la 20 septembrie 1951, fie ale
Protocolului privind statutul comandamentelor militare
internaționale înființate în temeiul Tratatului Atlanticului de
Nord, semnat la Paris la 28 august 1952;
d) expresia guvern sau organism emitent înseamnă
guvernul parte la prezentul acord sau organismul NATO
care a comunicat inițial informațiile tehnice ca informații
tehnice făcând obiectul drepturilor de proprietate;
e) termenul destinatar înseamnă orice guvern parte la
prezentul acord sau orice organism NATO care a primit
informațiile tehnice transmise ca informații tehnice făcând
obiectul drepturilor de proprietate, direct de la guvernul sau
organismul emitent sau de la alt destinatar;
f) expresia diseminare cu titlu confidențial înseamnă
comunicarea informațiilor tehnice unui număr limitat de
persoane care se angajează să nu le comunice altor
persoane decât în condițiile specificate de guvernul sau de
organismul emitent;
g) expresia diseminare neautorizată înseamnă orice
comunicare a unor informații tehnice făcând obiectul
drepturilor de proprietate, care nu este în conformitate cu
condițiile în care această comunicare a fost făcută
destinatarului;
h) expresia utilizare neautorizată înseamnă orice utilizare
a informațiilor tehnice făcând obiectul drepturilor de
proprietate, efectuată fără autorizare prealabilă sau fără a
ține cont de condițiile în care aceste informații tehnice au
fost comunicate destinatarului.
ARTICOLUL II

A. Atunci când, în scopuri de apărare, au fost
comunicate informații tehnice de un guvern sau de un
organism emitent unuia sau mai multor destinatari, ca
informații tehnice făcâd obiectul drepturilor de proprietate,
fiecare destinatar, cu respectarea dispozițiilor paragrafului B
din prezentul articol, este responsabil cu protecția acestor

informații ca informații făcând obiectul drepturilor de
proprietate comunicate cu titlu confidențial. Destinatarul
tratează respectivele informații tehnice în conformitate cu
condițiile impuse și ia măsurile corespunzătoare compatibile
cu aceste condiții, pentru a preveni transmiterea acestor
informații, publicarea, utilizarea neautorizată sau folosirea în
orice alt mod, care ar putea provoca un prejudiciu
proprietarului. Dacă un destinatar dorește modificarea
condițiilor impuse, el trebuie, dacă nu s-a convenit altfel,
să adreseze în acest scop o cerere guvernului sau
organismului emitent care a furnizat informațiile tehnice
făcând obiectul drepturilor de proprietate.
B. Dacă un destinatar constată că o parte oarecare din
informațiile tehnice care i-au fost comunicate ca făcând
obiectul drepturilor de proprietate se afla deja, în momentul
comunicării, în posesia sau la dispoziția sa sau era, în
momentul comunicării sau ulterior, la dispoziția publicului,
acest destinatar trebuie, în măsura permisă de cerințele de
securitate, să notifice acest fapt guvernului sau
organismului emitent cât mai repede posibil și, dacă este
cazul, să adopte împreună cu acesta din urmă toate
măsurile corespunzătoare în vederea menținerii caracterului
confidențial, protejării secretului militar și în vederea
restituirii documentelor.
C. Nici una dintre dispozițiile prezentului acord nu va fi
interpretată ca limitând posibilitățile destinatarului să
utilizeze orice mijloc de apărare aflat la dispoziția sa în
cazul unui dezacord care ar rezulta din comunicarea
informațiilor tehnice.
ARTICOLUL III

A. Dacă proprietarul informațiilor tehnice făcând obiectul
drepturilor de proprietate care au fost comunicate în
scopuri de apărare suferă un prejudiciu ca urmare a
comunicării sau utilizării lor neautorizate de către un
destinatar sau de către oricine a primit informațiile de la
acest destinatar, acesta din urmă trebuie să-l
despăgubească pe proprietarul informațiilor tehnice:
— când este vorba de un guvern, în conformitate cu
legislația sa națională;
— când este vorba de un organism NATO, cu excepția
cazului în care părțile interesate convin altfel, în
conformitate cu legea țării în care este situat sediul
organismului.
O asemenea despăgubire va fi plătită fie direct
proprietarului, fie guvernului sau organismului emitent, dacă
acesta din urmă îl despăgubește chiar el pe proprietar. În
acest din urmă caz și dacă nu se convine altfel, suma
care urmează să fie plătită de destinatar nu va fi
influențată de cuantumul despăgubirii plătite de guvernul
sau de organismul emitent.
B. În limitele permise de cerințele lor în materie de
securitate, destinatarii și guvernul sau organismul emitent
își furnizează reciproc toate dovezile și informațiile de care
dispun și își acordă orice altă asistență corespunzătoare
pentru a evalua prejudiciul suferit și despăgubirea.

MONITORUL OFICIAL AL ROMÂNIEI, PARTEA I, Nr. 506/15.VI.2005
C. La cererea unui guvern parte la prezentul acord sau
a unui organism NATO interesat poate fi creat un comitet
consultativ, denumit în continuare comitet, compus exclusiv
din reprezentanți ai guvernelor și ai organismelor NATO
implicate în afacere, pentru a investiga și examina
probatoriul și a raporta părților interesate asupra originii,
naturii și întinderii prejudiciului suferit. Acest comitet poate
solicita Secretarului General al Organizației Tratatului
Atlanticului de Nord să însărcineze un membru al
Secretariatului Internațional să facă parte din comitet, ca
observator sau ca reprezentant al Secretarului General.
D. Nici o dispoziție din prezentul articol nu va afecta
drepturile pe care proprietarul prejudiciat le poate avea
împotriva oricărui guvern sau organism NATO.
ARTICOLUL IV

Guvernele părți la prezentul acord vor stabili, în cadrul
Consiliului Atlanticului de Nord, procedurile necesare pentru
aplicarea acestui acord. În special aceste proceduri vor
cuprinde dispoziții care vor guverna:
a) comunicarea, primirea și utilizarea informațiilor tehnice
făcând obiectul drepturilor de proprietate, în cadrul
prezentului acord;
b) modalitățile participării organismelor NATO la
comunicarea, primirea și utilizarea informațiilor tehnice
făcând obiectul drepturilor de proprietate;
c) crearea și funcționarea comitetului prevăzut la art. III
C;
d) solicitările de modificare, prevăzute de art. II A, a
condițiilor impuse cu privire la informațiile tehnice care fac
obiectul drepturilor de proprietate.
ARTICOLUL V

1. Nici o dispoziție din prezentul acord nu va fi
interpretată ca aducând atingere angajamentelor în materie
de securitate între guvernele părți la acest acord.
2. Fiecare dintre destinatari atribuie tuturor informațiilor
tehnice ce fac obiectul drepturilor de proprietate care, în
temeiul prezentului acord, i-au fost puse la dispoziție cel
puțin același nivel de clasificare cu cel acordat acestor
informații de guvernul sau de organismul emitent.
ARTICOLUL VI

1. Nici o dispoziție a prezentului acord nu va împiedica
guvernele părți la acest acord să continue să aplice
acordurile existente sau să încheie între ele noi acorduri în
același sens.
2. Nici o dispoziție din prezentul acord nu va fi
interpretată ca aducând atingere Acordului NATO privind
protecția reciprocă a secretului invențiilor din domeniul
apărării, pentru care s-au făcut cereri de brevetare, semnat
la Paris la 21 septembrie 1960.
ARTICOLUL VII

Nici o dispoziție din prezentul acord nu se va aplica
transmiterii sau utilizării informațiilor tehnice din domeniul
energiei atomice.
ARTICOLUL VIII

A. Instrumentele de ratificare sau de aprobare a
prezentului acord vor fi depuse cât mai curând posibil pe
lângă Guvernul Statelor Unite ale Americii, care va informa

5

fiecare guvern semnatar și pe Secretarul General al
Organizației Tratatului Atlanticului de Nord asupra datei
depunerii fiecărui instrument.
Prezentul acord va intra în vigoare la 30 de zile de la
depunerea de către două părți semnatare a instrumentelor
lor de ratificare sau de aprobare. El va intra în vigoare
pentru fiecare dintre celelalte părți semnatare la 30 de zile
de la data depunerii instrumentului său de ratificare sau de
aprobare.
B. Consiliul Atlanticului de Nord va fixa datele de la
care prezentul acord se va aplica sau va înceta să se
aplice organismelor NATO.
ARTICOLUL IX

Oricare dintre părți va înceta să mai fie parte la
prezentul acord la un an de la notificarea denunțării trimisă
Guvernului Statelor Unite ale Americii, care va informa
celelalte guverne semnatare și pe Secretarul General al
Organizației Tratatului Atlanticului de Nord despre
depunerea fiecărui instrument de denunțare. Denunțarea nu
va afecta totuși obligațiile deja contractate sau drepturile și
prerogativele câștigate anterior de către părți, în temeiul
dispozițiilor prezentului acord.
Drept care, reprezentanții subsemnați, autorizați în
cuvenită formă, au semnat prezentul acord.
Adoptat la Bruxelles la 19 octombrie 1970, în limbile
engleză și franceză, ambele texte fiind egal autentice,
într-un singur exemplar ce va fi depus în arhivele
Guvernului Statelor Unite ale Americii, care va transmite o
copie certificată celorlalte guverne semnatare și Secretarului
General al Organizației Tratatului Atlanticului de Nord.
Pentru Regatul Belgiei:
Pentru Canada:
Pentru Regatul Danemarcei:
Pentru Franța:
NOTĂ:

La semnare, reprezentantul Franței a inserat următoarea
declarație olografă (în limba franceză, pe exemplarul
original): îAderarea Franței la acest acord nu va modifica
cu nimic poziția sa față de Organizația militară integrată a
Alianței Atlantice, poziție exprimată în Aide-Memoire-ul din
8 și 10 martie 1966, adresat de Guvernul francez celorlalți
paisprezece membri ai Alianței.
Pentru Republica Federală Germania:
Pentru Regatul Greciei:
Pentru Italia:
Pentru Marele Ducat al Luxemburgului:
Pentru Regatul Țărilor de Jos:
Pentru Regatul Norvegiei:
Pentru Portugalia:
Pentru Turcia:
Pentru Regatul Unit al Marii Britanii și Irlandei de Nord:
Pentru Statele Unite ale Americii:

6

MONITORUL OFICIAL AL ROMÂNIEI, PARTEA I, Nr. 506/15.VI.2005
PREȘEDINTELE ROMÂNIEI

DECRET
privind promulgarea Legii pentru aderarea României al Acordul privind protecția reciprocă
a secretului invențiilor din domeniul apărării, pentru care s-au făcut cereri de brevetare,
adoptat la Paris la 21 septembrie 1960, și la Acordul privind comunicarea, în scopuri de apărare,
a informațiilor tehnice, adoptat la Bruxelles la 19 octombrie 1970
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aderarea
României la Acordul privind protecția reciprocă a secretului
invențiilor din domeniul apărării, pentru care s-au făcut
cereri de brevetare, adoptat la Paris la 21 septembrie 1960,

și la Acordul privind comunicarea, în scopuri de apărare, a
informațiilor tehnice, adoptat la Bruxelles la 19 octombrie 1970,
și se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 491.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR

ȘI DEZVOLTĂRII RURALE

ORDIN
privind acordarea dreptului de pescuit în scop recreativ/sportiv în bazinele piscicole naturale
Având în vedere prevederile art. 121 și ale art. 21 alin. (1) și (2) din Legea nr. 298/2004 pentru modificarea și
completarea Legii nr. 192/2001 privind fondul piscicol, pescuitul și acvacultura, precum și ale art. 13, art. 132 alin. (1) și
ale art. 14 din Legea nr. 113/2005 privind aprobarea Ordonanței de urgență a Guvernului nr. 69/2004 pentru modificarea
și completarea Legii nr. 192/2001 privind resursele acvatice vii, pescuitul și acvacultura,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Dreptul de pescuit în bazinele piscicole
naturale în vederea practicării pescuitului în scop
recreativ/sportiv se atribuie de Agenția Națională pentru
Pescuit și Acvacultură, la cerere, gestionarilor resurselor
acvatice vii, stabiliți prin lege.
Art. 2. — Agenția Națională pentru Pescuit și
Acvacultură eliberează Autorizația de pescuit în scop
recreativ/sportiv în bazinele piscicole naturale al cărei
model este prevăzut în anexa nr. 1, asociațiilor de pescari
sportivi, legal constituite și recunoscute, conform
prevederilor legale în vigoare.
Art. 3. — Eliberarea Autorizației de pescuit în scop
recreativ/sportiv în bazinele piscicole naturale se face în
baza acordului de autorizare, emis de gestionarii resurselor
acvatice vii.
Art. 4. — (1) Pescuitul în scop recreativ/sportiv în
bazinele piscicole naturale se practică pe baza Permisului
individual de pescuit în scop recreativ/sportiv în bazinele
piscicole naturale, al cărui model este prevăzut în anexa
nr. 2, care se eliberează de asociațiile de pescari sportivi,
legal constituite și recunoscute de Ministerul Agriculturii,
Pădurilor și Dezvoltării Rurale, în condițiile legii.
(2) Permisul individual de pescuit în scop
recreativ/sportiv în bazinele piscicole naturale este
netransmisibil.

Art. 5. — Formularele autorizațiilor de pescuit în scop
recreativ/sportiv în bazinele piscicole naturale sunt tipărite,
înseriate și gestionate, conform legii, de Agenția Națională
pentru Pescuit și Acvacultură.
Art. 6. — Permisele de pescuit în scop recreativ/sportiv
în bazinele piscicole naturale sunt tipărite, înseriate și
gestionate de gestionarii resurselor acvatice vii, împreună cu
asociațiile de pescari sportivi, legal constituite și recunoscute.
Art. 7. — (1) Autorizațiile și/sau permisele de pescuit în
scop recreativ/sportiv în bazinele piscicole naturale pot fi
anulate în cazul nerespectării prevederilor legale privind
practicarea pescuitului recreativ/sportiv, la sesizarea
personalului cu drept de control din cadrul Inspecției
Piscicole, Ministerului Administrației și Internelor, Gărzii
Naționale de Mediu, Administrației Rezervației Biosferei îDelta
Dunării“, precum și de către persoanele împuternicite prin
ordin al ministrului agriculturii, pădurilor și dezvoltării rurale.
(2) Gestionarii și beneficiarii dreptului de pescuit în scop
recreativ/sportiv în bazinele piscicole naturale vor asigura
cu personal specializat paza resurselor acvatice vii, a
exploatării acestora, controlul activităților de pescuit,
combaterea pescuitului ilegal, a furturilor, distrugerilor și
degradărilor.
Art. 8. — Prezentul ordin abrogă Ordinul ministrului
agriculturii, pădurilor și dezvoltării rurale nr. 117/2005
privind accesul la resursele acvatice vii, în vederea

7

MONITORUL OFICIAL AL ROMÂNIEI, PARTEA I, Nr. 506/15.VI.2005
practicării pescuitului în scop recreativ/sportiv în bazinele
piscicole naturale, publicat în Monitorul Oficial al României,
Partea I, nr. 163 din 23 februarie 2005, și intră în vigoare
la 90 de zile de la data publicării.

Art. 9. — Anexele nr. 1 și 2 fac parte integrantă din
prezentul ordin.
Art. 10. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 8 iunie 2005.
Nr. 430.
ANEXA Nr. 1

AGENȚIA NAȚIONALĂ PENTRU PESCUIT ȘI ACVACULTURĂ

Sigla
Seria ............ nr. .........

Elemente de securizare
AUTORIZAȚIE

de pescuit în scop recreativ/sportiv în bazinele piscicole naturale
Nr. ......... din .........
Perioada de valabilitate
.............................................
1. Asociația de pescari sportivi ....................................................................................................
...................................................................................................................................................................
2. Adresa ............................................................................................................................................
3. Registrul persoanelor juridice nr. ......................... din ............................................................
4. Certificat de înregistrare fiscală ..............................................................................................
5. Contract/act adițional de atribuire a dreptului de pescuit în scop recreativ/sportiv
nr. ............ din ............
6. Bazinele piscicole naturale/zona de pescuit ...........................................................................
...................................................................................................................................................................
...................................................................................................................................................................
...................................................................................................................................................................
...................................................................................................................................................................
7. Numărul maxim de permise individuale de pescuit în scop recreativ/sportiv ce se pot
emite pentru bazinele piscicole naturale menționate ..............................................................................
8. Deținătorul prezentei autorizații are obligația să marcheze zonele care fac obiectul acesteia
sub controlul gestionarului resurselor acvatice vii și să asigure cu personal specializat paza
resurselor acvatice vii, controlul activităților de pescuit și combaterea pescuitului ilegal, în
conformitate cu prevederile Legii nr. 192/2001 privind resursele acvatice vii, pescuitul și
acvacultura, cu modificările și completările ulterioare.
Președinte,
..................................
ANEXA Nr. 2

Permisul individual de pescuit în scop recreativ/sportiv în bazinele piscicole naturale
Condiții tehnice:
— dimensiuni format: 5x10 cm — tip vedere
— suport: carton glossy (lucios)
— grafică față: fundal — imagine reprezentativă a pescuitului recreativ/sportiv
(față)
Asociația de pescari sportivi
...............................................

PERMIS INDIVIDUAL DE PESCUIT

în scop recreativ/sportiv în bazinele piscicole naturale

Seria ............... nr. ............

8

MONITORUL OFICIAL AL ROMÂNIEI, PARTEA I, Nr. 506/15.VI.2005
(verso)
Numele și prenumele .........................................................
Valabil de la ........................... la .................................
numai însoțit de carnetul de membru pescar sportiv
Prezentul permis acordă dreptul exercitării pescuitului în
scop recreativ/sportiv, în condițiile legii, în bazinele piscicole
naturale, care fac obiectul Autorizației de pescuit în scop
recreativ/sportiv în bazinele piscicole naturale nr. ...................
din ............. .
Semnătura
L.S.
(ștampila asociației
de pescari sportivi)

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind pilotajul navelor maritime și fluvio-maritime pe sectorul românesc al Dunării cuprins între
rada Sulina și Brăila și în porturile situate pe acest sector
În temeiul prevederilor art. 5 din Hotărârea Guvernului nr. 492/2003 privind organizarea și funcționarea Regiei
Autonome îAdministrația Fluvială a Dunării de Jos“ Galați, ale art. 25 alin. (1) lit. c) din Ordonanța Guvernului nr. 22/1999
privind administrarea porturilor și a căilor navigabile, precum și desfășurarea activităților de transport naval în porturi și pe
căi navigabile, republicată, și ale art. 5 alin. (4) din Hotărârea Guvernului nr. 412/2004 privind organizarea și funcționarea
Ministerului Transporturilor, Construcțiilor și Turismului, cu modificările și completările ulterioare,
având în vedere prevederile art. 4 alin. (1) lit. f) și g) și ale alin. (2) din Ordinul ministrului lucrărilor publice,
transporturilor și locuinței nr. 562/2003 pentru stabilirea porturilor, a căilor navigabile, a zonelor sau porțiunilor din aceste
zone, precum și a categoriilor de nave pentru care serviciile de siguranță sunt obligatorii,
în conformitate cu prevederile art. 31 și 32 din Convenția despre regimul navigației pe Dunăre, semnată la
Belgrad la 18 august 1948, împreună cu cele două anexe și protocolul adițional, ratificată de România prin Decretul
nr. 298/1948, cu modificările ulterioare,
ministrul transporturilor, construcțiilor și turismului emite următorul ordin:
Art. 1. — Cu data prezentului ordin și până la
concesionare, pilotajul navelor maritime și fluvio-maritime pe
sectorul românesc al Dunării cuprins între rada Sulina și
Brăila și în porturile situate pe acest sector se efectuează
de către Regia Autonomă îAdministrația Fluvială a Dunării
de Jos“ Galați.
Art. 2. — Regia Autonomă îAdministrația Fluvială a
Dunării de Jos“ Galați efectuează pilotajul navelor maritime
și fluvio-maritime cu piloți care fac parte din corpul propriu

de piloți sau cu piloți autorizați de aceasta, aparținând unor
societăți comerciale sau asociații profesionale, pe bază de
contracte încheiate conform legii.
Art. 3. — Regia Autonomă îAdministrația Fluvială a
Dunării de Jos“ Galați va duce la îndeplinire prevederile
prezentului ordin, asigurând și toate mijloacele necesare
efectuării activității de pilotaj al navelor maritime.
Art. 4. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 31 mai 2005.
Nr. 862.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 506/15.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032316]
ISSN 1453—4495

