Anul 173 (XVII) — Nr. 912

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 12 octombrie 2005

SUMAR

Nr.

Pagina

Nr.
asigurarea resurselor de telecomunicații pentru
atenuarea efectelor dezastrelor și acțiuni
umanitare, adoptată la Tampere la 18 iunie 1998 ....

LEGI ȘI DECRETE
268.

— Lege pentru ratificarea Convenției de la
Tampere privind asigurarea resurselor de
telecomunicații pentru atenuarea efectelor
dezastrelor și acțiuni umanitare, adoptată la
Tampere la 18 iunie 1998 .......................................

248.
2–7

— Decret privind promulgarea Legii pentru
ratificarea Convenției de la Tampere privind

LEGI

ȘI

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1

Convenția de la Tampere privind asigurarea resurselor
de telecomunicații pentru atenuarea efectelor
dezastrelor și acțiuni umanitare ...............................
970.

Pagina

— Ordin al președintelui Autorității Naționale
pentru Persoanele cu Handicap privind aprobarea
Metodologiei de control, inspecție și monitorizare,
aplicabilă în domeniul de competență al Autorității
Naționale pentru Persoanele cu Handicap..............

8–32

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției de la Tampere
privind asigurarea resurselor de telecomunicații
pentru atenuarea efectelor dezastrelor și acțiuni umanitare,
adoptată la Tampere la 18 iunie 1998
Parlamentul României adoptă prezenta lege.
Articol unic. — Se ratifică Convenția de la Tampere privind asigurarea
resurselor de telecomunicații pentru atenuarea efectelor dezastrelor și acțiuni
umanitare, adoptată la Tampere la 18 iunie 1998, intrată în vigoare la
8 ianuarie 2005 și semnată de România la Tampere la 18 iunie 1998.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 268.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 912/12.X.2005

C O N V E N Ț I A D E L A T A M P E R E*)
privind asigurarea resurselor de telecomunicații pentru atenuarea efectelor dezastrelor și acțiuni umanitare
Statele părți la prezenta convenție,
recunoscând că amploarea, complexitatea, frecvența și impactul dezastrelor cresc într-un ritm dramatic, cu
consecințe foarte grave în special în țările aflate în curs de dezvoltare,
reamintind că agențiile care oferă ajutor și asistență umanitară solicită resurse de telecomunicații fiabile, flexibile,
pentru a-și putea desfășura activitățile specifice de o importanță vitală, că resursele de telecomunicații joacă un rol
esențial în facilitarea asigurării securității personalului de asistență umanitară și că transmiterea de informații exacte
privitoare la dezastre pe calea undelor este vitală pentru populația aflată în zonele de risc,
convinse că dislocarea resurselor de telecomunicații în mod eficient și la timp în zonele de criză și că asigurarea
unor fluxuri rapide, eficiente și exacte de informații sunt elemente esențiale în încercarea de a reduce pierderea de vieți
omenești, suferința, pagubele materiale și efectele negative asupra mediului înconjurător provocate de dezastre,
fiind preocupate de impactul pe care îl au dezastrele asupra mijloacelor de comunicație și a fluxurilor de
informații,
cunoscând nevoile speciale ale țărilor mai puțin dezvoltate, situate în zone geografice cu risc sporit, de asistență
tehnică în scopul dezvoltării resurselor de telecomunicații, necesare pentru operațiuni de atenuare a efectelor dezastrelor
și acțiuni umanitare,
reafirmând acordarea de prioritate absolută sistemelor de comunicații destinate situațiilor de urgență și salvării de
vieți omenești, stipulată în mai mult de 50 de regulamente internaționale, precum și în Constituția Uniunii Internaționale a
Telecomunicațiilor,
ținând seama de istoricul cooperării și coordonării pe plan internațional în direcția atenuării efectelor dezastrelor,
precum și de rolul evident pe care dislocarea și utilizarea cu promptitudine a resurselor de telecomunicații îl joacă în
salvarea de vieți omenești, de lucrările Conferinței internaționale a mijloacelor de comunicare utilizate în cazul dezastrelor
(Geneva, 1990), care au abordat problema rolului hotărâtor pe care îl joacă sistemele de comunicații în cadrul acțiunilor
de înlăturare a efectelor calamităților naturale, de apelul urgent făcut în Declarația de la Tampere privind sistemele de
comunicație utilizate în cazul dezastrelor (Tampere, 1991), pentru realizarea unor sisteme de telecomunicații fiabile
destinate operațiunilor de atenuare a efectelor dezastrelor și acțiunilor umanitare specifice și pentru realizarea unei
convenții internaționale cu privire la sistemele de comunicații destinate acestor tipuri de operațiuni care să faciliteze
realizarea acestor sisteme, de Rezoluția nr. 44/236 a Adunării Generale a Organizației Națiunilor Unite, care a declarat
perioada 1990—2000 Deceniul internațional al luptei împotriva dezastrelor, și de Rezoluția nr. 46/182 care face apel la o
mai bună coordonare internațională privind asistența umanitară de urgență, de importanța atribuită resurselor de
comunicații în Strategia și Planul de acțiune de la Yokohama pentru o lume mai sigură, adoptate la Conferința mondială
pe tema prevenirii dezastrelor (Yokohama, 1994), de Rezoluția nr. 7 a Conferinței mondiale de dezvoltare a
telecomunicațiilor (Buenos Aires, 1994), sancționată de Rezoluția nr. 36 a Conferinței plenipotențiare a Uniunii
Internaționale a Telecomunicațiilor (Kyoto, 1994), care solicită guvernelor să ia toate măsurile practice care se impun
pentru dislocarea rapidă și utilizarea eficientă a echipamentelor de telecomunicații necesare pentru atenuarea efectelor
dezastrelor și operațiuni umanitare, prin reducerea și, acolo unde este posibil, înlăturarea barierelor legale existente și
îmbunătățirea cooperării între state, de Rezoluția nr. 644 a Conferinței Mondiale a Radiocomunicațiilor (Geneva, 1997),
care solicită guvernelor să susțină necondiționat adoptarea acestei convenții și implementarea ei pe plan intern, de
Rezoluția nr. 19 a Conferinței Mondiale a Dezvoltării Telecomunicațiilor (Valetta, 1998), care solicită guvernelor să
continue examinarea acestei convenții pentru luarea unei hotărâri ferme în privința susținerii adoptării ei, și de Rezoluția
nr. 51/194 a Adunării Generale a Organizației Națiunilor Unite, care susține inițierea unei proceduri transparente și
oportune de implementare a unor acorduri eficiente cu privire la cooperarea în domeniul atenuării efectelor dezastrelor și
realizarea unui sistem global, denumit ReliefWeb, de difuzare în timp real a unor informații fiabile în caz de urgență și
calamități naturale,
făcând referire la concluziile Grupului de lucru în domeniul sistemelor de telecomunicații utilizate în caz de
urgență, cu privire la rolul crucial al telecomunicațiilor în atenuarea efectelor dezastrelor și desfășurarea acțiunilor
umanitare, susținute de activitatea mai multor state, a unor organisme ale Națiunilor Unite, a unor organizații
guvernamentale, interguvernamentale și neguvernamentale, a unor agenții umanitare, a unor furnizori de echipamente și
servicii de telecomunicații, a unor organizații mass-media, universități și organizații care își desfășoară activitatea în
domeniul comunicațiilor și dezastrelor, pe linia îmbunătățirii și facilitării sistemelor de comunicații destinate utilizării în
cazul unor calamități,
dorind să asigure accesul rapid și eficient la resursele de telecomunicații destinate atenuării efectelor dezastrelor
și acțiunilor umanitare și să faciliteze cooperarea internațională în scopul atenuării impactului dezastrelor,
au convenit următoarele:
ARTICOLUL 1
Definiții

În cazul în care contextul în care sunt folosiți nu indică
alte sensuri, termenii de mai jos vor avea următoarele
sensuri pentru scopurile prezentei convenții:
1. stat parte — acel stat care a acceptat aderarea la
prezenta convenție;

2. stat parte asistent — un stat parte la prezenta
convenție care furnizează asistență în telecomunicații în
conformitate cu prevederile acestui document;
3. stat parte solicitant — acel stat parte la prezenta
convenție
care
solicită
asistență
în
domeniul
telecomunicațiilor în conformitate cu prevederile acestui
document;
4. prezenta convenție — Convenția de la Tampere
privind asigurarea resurselor de telecomunicații pentru
atenuarea efectelor dezastrelor și acțiuni umanitare;

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005
5. depozitar — depozitarul prezentei convenții, așa cum
prevede art. 16;
6. dezastru — o perturbare gravă a funcționării
societății, care reprezintă o amenințare serioasă, pe scară
largă, la adresa vieții, sănătății omenești, proprietății sau
mediului înconjurător, fie ea cauzată accidental, prin
acțiune umană sau a naturii, evoluând brusc sau fiind
rezultatul unor procese lungi și complexe;
7. atenuarea efectelor dezastrelor — măsurile destinate
prevenirii, anticipării impactului dezastrelor, pregătirii pentru
acestea, reacției la acestea, monitorizarea și/sau atenuarea
acestora;
8. risc pentru sănătate — izbucnirea bruscă a unei boli
infecțioase, cum ar fi o epidemie sau pandemie, ori alte
evenimente care reprezintă o amenințare majoră la adresa
vieții sau sănătății omenești și care ar putea să provoace
un dezastru;
9. risc natural — un eveniment sau proces, ca de
exemplu un cutremur, un incendiu, o inundație, un vânt
puternic, o alunecare de teren, o avalanșă, un ciclon, o
tornadă, un tsunami, o invazie de insecte, o secetă sau o
erupție vulcanică, care ar putea să provoace un dezastru;
10. organizație nonguvernamentală — orice organizație,
de persoane fizice sau juridice, alta decât un stat sau o
organizație guvernamentală ori interguvernamentală, care își
desfășoară activitatea în domeniul atenuării efectelor
dezastrelor și acțiunilor umanitare și/sau în cel al furnizării
de resurse de telecomunicații destinate operațiunilor de
atenuare a efectelor dezastrelor și celor umanitare;
11. entitate nonstatală — orice entitate, alta decât un
stat, inclusiv cele nonguvernamentale, și Mișcarea de
Cruce și de Semilună Roșie, care își desfășoară activitatea
în domeniul atenuării efectelor dezastrelor și în cel al
acțiunilor umanitare și/sau în cel al furnizării de resurse de
telecomunicații destinate operațiunilor de atenuare a
efectelor dezastrelor și acțiunilor umanitare;
12. operațiuni umanitare — acele activități menite a
reduce pierderile de vieți omenești, a alina suferința
oamenilor, a reduce pagubele materiale și/sau ecologice
cauzate de un dezastru;
13. asistență în domeniul telecomunicațiilor — furnizarea
de resurse de telecomunicații sau de alte resurse și suport
menit a facilita utilizarea resurselor de telecomunicații;
14. resurse de telecomunicații — personal, echipament,
materiale, informații, pregătire, spectru de frecvențe radio,
rețele sau capacitate de transmisie sau orice alte resurse
necesare în domeniul telecomunicațiilor;
15. telecomunicații — orice transmisie, emisie sau
recepție de semne, semnale, text scris, imagini, sunete sau
mesaje de orice natură, prin telegraf, radio, fibră optică sau
alt sistem electromagnetic.
ARTICOLUL 2
Coordonare

1. Coordonatorul Națiunilor Unite pentru Acțiuni
Umanitare de Urgență va fi coordonatorul operațional
pentru această convenție și va îndeplini responsabilitățile
prevăzute în art. 3, 4, 6, 7, 8 și 9.
2. Coordonatorul operațional va solicita cooperarea altor
agenții ale Națiunilor Unite, în special a Uniunii
Internaționale a Telecomunicațiilor, pentru a obține ajutorul
acestora în îndeplinirea obiectivelor prezentei convenții și în
special a acelor responsabilități menționate în art. 8 și 9 și
pentru a obține de la acestea suportul tehnic pe care îl
pot oferi în funcție de specificul lor.

3

3. Responsabilitățile coordonatorului operațional, așa
cum sunt prevăzute în prezenta convenție, se vor limita la
activități de coordonare la nivel internațional.
ARTICOLUL 3
Prevederi generale

1. Statele părți vor coopera între ele, cu alte entități și
cu organizații interguvernamentale, în conformitate cu
prevederile prezentei convenții, pentru a facilita utilizarea
resurselor de telecomunicații destinate acțiunilor de
atenuare a efectelor dezastrelor și celor umanitare.
2. Utilizarea resurselor de telecomunicații se referă, dar
nu se limitează, la:
a) amplasarea echipamentului de telecomunicații terestru
și a sateliților pentru a anticipa, monitoriza și furniza
informații despre riscul producerii unor calamități naturale,
despre posibilele riscuri la adresa sănătății oamenilor și
despre dezastre;
b) schimbul de informații despre riscuri de producere a
unor calamități naturale la adresa sănătății oamenilor și a
unor dezastre, între statele părți și cu alte state, alte
entități și organizații interguvernamentale, și transmiterea
acestor informații către public, în special comunităților
situate în zonele de risc;
c) furnizarea cu promptitudine de asistență în domeniul
telecomunicațiilor pentru atenuarea impactului dezastrului; și
d) instalarea și exploatarea unor resurse fiabile și
flexibile de telecomunicații ce urmează a fi utilizate de
organizațiile care se ocupă de ajutorul și de asistența
umanitară.
3. Pentru a facilita utilizarea acestor resurse, statele
părți pot finaliza și alte acorduri și aranjamente bilaterale
sau multilaterale.
4. Statele părți solicită coordonatorului operațional ca în
urma
consultării
cu
Uniunea
Internațională
a
Telecomunicațiilor, cu depozitarul și cu alte entități
aparținând de Națiunile Unite, precum și cu organizațiile
interguvernamentale și nonguvernamentale să depună un
efort susținut, în conformitate cu prevederile prezentei
convenții, pentru:
a) a alcătui cu acordul statelor părți modele de acorduri
care ar putea fi folosite pentru a pune bazele unor
acorduri bilaterale sau multilaterale menite să faciliteze
furnizarea de resurse de telecomunicații pentru atenuarea
efectelor dezastrelor și acțiuni umanitare;
b) a pune la dispoziție statelor părți, altor entități și
instituții interguvernamentale modele de acorduri, bune
practici în domeniu și alte informații relevante referitoare la
furnizarea de resurse de telecomunicații pentru atenuarea
efectelor dezastrelor și acțiuni umanitare prin mijloace
electronice și alte mecanisme adecvate;
c) a realiza, manipula, și întreține procedurile de
colectare și difuzare a informațiilor și sistemele necesare
pentru implementarea prezentei convenții; și
d) a informa statele părți în legătură cu prevederile
prezentei convenții și a facilita și sprijini cooperarea între
statele părți în termenii prezentului document.
5. Statele părți vor coopera între ele în scopul
îmbunătățirii capacității organizațiilor guvernamentale, a altor
entități
nonstatale
părți
și
a
organizațiilor
interguvernamentale de a iniția diverse mecanisme pentru
pregătirea de specialitate în domeniul manipulării și
exploatării echipamentelor și cursuri de instruire în
domeniul dezvoltării, design-ului și construcției de sisteme
de telecomunicații pentru situații de urgență, în scopul
prevenirii, monitorizării dezastrelor și atenuării efectelor
acestora.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 912/12.X.2005
ARTICOLUL 4

Prevederi referitoare la asistența în domeniul telecomunicațiilor

1. Un stat parte care solicită asistență în domeniul
telecomunicațiilor pentru atenuarea efectelor dezastrelor și
operațiuni umanitare poate solicita acest tip de asistență de
la orice alt stat parte, fie în mod direct, fie prin intermediul
coordonatorului operațional. Dacă solicitarea se face prin
intermediul coordonatorului operațional, acesta va transmite
această informație imediat tuturor celorlalte state părți
corespunzătoare. Dacă solicitarea se face direct unui alt
stat parte, statul care face solicitarea îl va informa în
legătură cu aceasta pe coordonatorul operațional în cel mai
scurt timp posibil.
2. Un stat parte care solicită asistență în domeniul
telecomunicațiilor va comunica amploarea și tipul asistenței
solicitate, precum și acele măsuri luate în conformitate cu
prevederile art. 5 și 9 ale prezentei convenții și, dacă este
cazul, orice alte informații necesare pentru determinarea
măsurii în care statul parte solicitat este capabil să
îndeplinească cerința.
3. Fiecare stat parte care primește o astfel de solicitare
de asistență, fie în mod direct, fie prin intermediul
coordonatorului operațional, va lua o hotărâre și va anunța
cu promptitudine statul parte solicitant în legătură cu modul
în care va acorda asistența solicitată, direct sau în alt
mod, și cu amploarea, termenii, condițiile, restricțiile și
costurile, dacă e cazul, pe care le implică tipul respectiv
de asistență.
4. Fiecare stat parte care decide să furnizeze asistență
în domeniul telecomunicațiilor îl va informa în cel mai scurt
timp posibil pe coordonatorul operațional.
5. Nu se va acorda asistență în telecomunicații în
conformitate cu prevederile prezentei convenții fără acordul
statului parte solicitant. Statul parte solicitant își va rezerva
dreptul de a refuza întreaga asistență în telecomunicații
oferită în conformitate cu prevederile prezentei convenții
sau o parte din aceasta, în funcție de legile în vigoare și
de politica internă a statului parte solicitant.
6. Statele părți recunosc dreptul statelor părți solicitante
de a solicita asistență în telecomunicații direct de la alte
entități sau organizații interguvernamentale și dreptul
acestor entități sau organizații interguvernamentale de a
furniza asistență în telecomunicații, în conformitate cu legile
după care se conduc statele părți solicitante și cu
prevederile prezentului articol.
7. O entitate oarecare sau o organizație
interguvernamentală nu poate fi stat parte solicitant și nu
poate solicita asistență în telecomunicații în baza prezentei
convenții.
8. Nici o prevedere a prezentei convenții nu poate priva
un stat parte de dreptul, în conformitate cu legile sale
interne, de a conduce, controla, coordona și supraveghea
asistența în telecomunicații furnizată în baza prezentei
convenții între granițele de stat proprii.
ARTICOLUL 5
Privilegii, imunități și facilități

1. Statul parte solicitant va oferi, în măsura în care
legile sale interne permit acest lucru, persoanelor, altele
decât conaționalii săi, organizațiilor, altele decât cele având
sediul central sau fiind rezidente pe teritoriul său, care
acționează, în conformitate cu prevederile prezentei
convenții, să furnizeze asistența în telecomunicații solicitată
și despre prezența cărora statul parte a fost înștiințat și
acesta o aprobă, privilegiile, imunitățile și facilitățile care
sunt necesare pentru desfășurarea activității lor și care
includ, dar nu se limitează la:

a) imunitate față de arestare, detenție și procese legale,
inclusiv față de jurisdicția penală, civilă și administrativă a
statului parte solicitant, în ceea ce privește faptele sau
omisiunile legate în mod specific și direct de activitatea de
furnizare a asistenței în telecomunicații;
b) scutire de la plata taxelor, impozitelor sau a altor
obligații, în afară de cele care sunt incluse în prețurile
bunurilor și serviciilor, în cazul desfășurării activităților
specifice de asistență sau în cazul echipamentelor,
materialelor și a altor bunuri proprii introduse sau
cumpărate pe teritoriul statului parte solicitant în scopul
furnizării de asistență în telecomunicații în baza prezentei
convenții, și
c) imunitate față de punerea sub sechestru, confiscarea
sau rechiziționarea echipamentelor, materialelor sau
bunurilor respective.
2. Statul parte solicitant va asigura, în funcție de
posibilitățile sale, toate facilitățile și serviciile locale
necesare pentru administrarea adecvată și eficientă a
asistenței în telecomunicații, precum și autorizarea în cel
mai scurt timp sau scutirea de la obținerea autorizațiilor, în
conformitate cu legile și reglementările interne, a
echipamentelor de telecomunicații aduse pe teritoriul său în
baza prezentei convenții.
3. Statul parte solicitant va asigura protecția
personalului, echipamentelor și materialelor aduse pe
teritoriul său în baza prezentei convenții.
4. Dreptul de proprietate asupra echipamentelor și
materialelor furnizate în baza prezentei convenții nu va fi
lezat prin utilizarea acestora conform prevederilor prezentei
convenții. Statul parte solicitant va asigura returnarea cu
promptitudine a respectivelor echipamente, materiale și
bunuri către statul parte care acordă asistență.
5. Statul parte solicitant nu va direcționa dislocarea sau
utilizarea resurselor de telecomunicații furnizate în baza
prezentei convenții spre alte scopuri care nu sunt direct
legate de anticiparea, pregătirea, reacția la, monitorizarea,
atenuarea impactului sau de acțiuni umanitare în timpul și
după dezastre.
6. Acest articol nu prevede ca statul parte solicitant să
acorde cetățenilor săi ori rezidenților permanenți sau
organizațiilor având sediul ori fiind rezidente pe teritoriul
său privilegii sau imunități.
7. Fără nici un prejudiciu la adresa privilegiilor și
imunității în conformitate cu acest articol, toate persoanele
care intră pe teritoriul unui stat parte în scopul furnizării de
asistență în telecomunicații sau facilitării utilizării resurselor
de telecomunicații în baza prezentei convenții și toate
organizațiile care furnizează asistență în telecomunicații sau
facilitează utilizarea resurselor de telecomunicații în baza
prezentei convenții au datoria de a respecta legile și
regulamentele statului parte respectiv. Astfel de persoane
și organizații au de asemenea datoria de a nu se
amesteca în problemele interne ale statului parte pe
teritoriul căruia au intrat.
8. Nici o prevedere din acest articol nu aduce prejudicii
drepturilor și obligațiilor în ceea ce privește privilegiile și
imunitățile acordate persoanelor și organizațiilor care
participă în mod direct sau indirect la operațiunile de
acordare de asistență, în baza altor acorduri internaționale
(inclusiv Convenția asupra privilegiilor și imunității Națiunilor
Unite, adoptată de Adunarea Generală la 13 februarie
1946, și Convenția asupra privilegiilor și imunității agențiilor
specializate, adoptată de Adunarea Generală la 21
noiembrie 1947) sau a legislației internaționale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005
ARTICOLUL 6
Încetarea asistenței

1. Statul parte solicitant sau statul parte asistent poate
înceta în orice moment asistența în telecomunicații primită
sau furnizată în baza art. 4 printr-o notificare scrisă. În
urma unei astfel de notificări statele părți implicate se vor
consulta între ele pentru a decide asupra celei mai potrivite
și rapide modalități de încetare a asistenței, ținând cont de
impactul pe care acest proces l-ar putea avea asupra
riscului de pierderi de vieți omenești și asupra operațiunilor
de atenuare a efectelor dezastrului.
2. Statele părți implicate în furnizarea sau primirea de
asistență în telecomunicații în baza prezentei convenții
rămân sub incidența prevederilor prezentei convenții după
încetarea asistenței respective.
3. Orice stat parte care solicită încetarea asistenței în
telecomunicații îl va notifica pe coordonatorul operațional în
legătură cu o astfel de solicitare. Coordonatorul operațional
va furniza toată asistența solicitată și care este necesară
facilitării încetării asistenței în telecomunicații.
ARTICOLUL 7
Achitarea sau rambursarea costurilor sau onorariilor

1. Statele părți pot condiționa furnizarea de asistență în
telecomunicații pentru acțiuni de atenuare a efectelor
dezastrelor și acțiuni umanitare de semnarea unui acord
referitor la achitarea sau rambursarea costurilor sau
onorariilor, luând însă în considerare prevederile
paragrafului 8 al prezentului articol.
2. În cazul în care există astfel de termeni, statele părți
vor comunica în scris, înainte de furnizarea asistenței în
telecomunicații:
a) solicitarea de achitare sau ramburs;
b) suma care va trebui achitată ori rambursată sau
termenii care stau la baza calculării acesteia; și
c) orice alți termeni, condiții sau restricții aplicabile
achitării sau rambursării, incluzând, dar fără a se limita la,
tipul de valută în care se va face plata sau rambursarea.
3. Prevederile paragrafelor 2b) și 2c) ale prezentului
articol pot fi îndeplinite prin consultarea tarifelor, taxelor și
prețurilor publicate.
4. Pentru ca negocierile referitoare la acordurile de plată
și rambursare să nu întârzie în mod nejustificat furnizarea
de asistență în telecomunicații, coordonatorul operațional va
alcătui, în urma consultărilor cu statele părți, un model de
acord de plată și rambursare care ar putea reprezenta
astfel baza pentru negocierea obligațiilor de plată și
rambursare în baza prezentului articol.
5. Nici unul dintre statele părți nu poate fi obligat să
efectueze plăți sau rambursări ale costurilor sau onorariilor
în baza prezentei convenții, fără a-și fi exprimat în prealabil
acordul față de condițiile impuse de un stat parte asistent,
în conformitate cu paragraful 2 al prezentului articol.
6. În momentul în care este stabilit acordul cu privire la
plata sau rambursarea costurilor sau onorariilor pentru
furnizarea de asistență în telecomunicații în baza
prezentului articol, plata sau rambursarea respectivă va fi
efectuată cu promptitudine imediat ce statul parte care a
furnizat asistența a prezentat solicitarea de plată sau
ramburs.
7. Fondurile plătite sau rambursate de către un stat
solicitant în legătură cu furnizarea de asistență în
telecomunicații vor putea fi transferate în afara jurisdicției
statului parte solicitant și nu vor fi întârziate sau blocate.

5

8. În luarea unei decizii cu privire la condiționarea
furnizării de asistență în telecomunicații de semnarea unui
acord de plată sau rambursare a costurilor sau onorariilor
respective, la suma la care se ridică aceste costuri sau
onorarii și la termenii, condițiile și restricțiile asociate plătirii
sau rambursării lor, statele părți vor ține cont, printre alți
factori relevanți, de:
a) principiile Națiunilor Unite referitoare la asistența
umanitară;
b) natura dezastrului, riscului de calamitate naturală sau
de riscul pentru sănătatea oamenilor;
c) impactul sau potențialul impact al dezastrului;
d) locul de origine al dezastrului;
e) zona afectată sau potențial afectată de dezastru;
f) dezastrele anterioare și de probabilitatea altor
dezastre localizate în zona afectată;
g) capacitatea fiecărui stat afectat de dezastru, riscul de
calamitate naturală sau riscul pentru sănătatea oamenilor
de a se pregăti pentru sau de a reacționa la un astfel de
eveniment; și
h) nevoile țărilor aflate în curs de dezvoltare.
9. Prevederile prezentului articol se vor aplica și în
cazul acelor situații în care asistența în telecomunicații este
furnizată de o entitate nonstatală sau de o organizație
interguvernamentală, cu condiția ca:
a) statul parte solicitant să fi consimțit la și să nu fi
solicitat încetarea furnizării de asistență în telecomunicații
pentru atenuarea efectelor dezastrelor și acțiuni umanitare;
b) entitatea nonstatală sau organizația interguvernamentală care furnizează asistență în telecomunicații
să fi notificat statul parte solicitant în legătură cu aderarea
ei la prevederile prezentului articol și la cele ale art. 4 și
5; și
c) aplicarea prevederilor prezentului articol să nu vină în
conflict cu orice alt acord referitor la relațiile dintre statul
parte solicitant și entitatea nonstatală sau organizația
interguvernamentală care furnizează asistență în
telecomunicații.
ARTICOLUL 8
Inventarul de informații referitoare
la asistența în telecomunicații

1. Fiecare stat parte îl va notifica pe coordonatorul
operațional în legătură cu prerogativa (prerogativele) sale:
a) responsabilitatea față de problemele ce apar în baza
termenilor prezentei convenții și autoritatea de a solicita, de
a oferi, de a accepta și de a înceta asistența în
telecomunicații; și
b) competența de a identifica acele resurse guvernamentale, interguvernamentale și/sau nonguvernamentale
care ar putea fi obținute pentru facilitarea utilizării
resurselor de telecomunicații pentru operațiuni de atenuare
a efectelor dezastrelor și acțiuni umanitare, inclusiv
furnizarea de asistență în telecomunicații.
2. Fiecare stat parte va depune toate eforturile
necesare pentru a informa cu promptitudine coordonatorul
operațional în legătură cu orice schimbare în informațiile
furnizate în baza prezentului articol.
3. Coordonatorul operațional poate să accepte notificări
din partea unei entități nonstatale sau din partea unei
organizații interguvernamentale în legătură cu procedurile
acesteia pentru autorizarea furnizării sau încetării furnizării
de asistență în telecomunicații, așa cum se precizează în
prezentul articol.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 912/12.X.2005

4. Un stat parte, o entitate nonstatală sau o organizație
interguvernamentală poate, așa cum consideră de cuviință,
să includă în materialul pe care îl transmite coordonatorului
operațional informații despre anumite resurse de
telecomunicații și despre planurile de utilizare a acestor
resurse, pentru a răspunde unei solicitări de asistență în
telecomunicații venite din partea unui stat parte solicitant.
5. Coordonatorul operațional va păstra copii cu toate
listele prerogativelor sale și va transmite în cel mai scurt
timp posibil aceste materiale statelor părți, altor state,
entităților nonstatale și organizațiilor interguvernamentale
corespunzătoare, cu excepția cazului în care un stat parte,
o entitate nonstatală sau o organizație interguvernamentală
a specificat anterior, în scris, solicitarea restricționării
distribuției materialului său.
6. Coordonatorul operațional va trata materialul furnizat
de entități nonstatale și organizații interguvernamentale la
fel cum procedează în cazul materialului furnizat de statele
părți.
ARTICOLUL 9
Bariere legale

1. Statele părți vor reduce sau elimina, acolo unde este
posibil și în conformitate cu legile lor interne în vigoare,
barierele legale în calea utilizării resurselor de
telecomunicații destinate operațiunilor de atenuare a
efectelor dezastrelor și acțiunilor umanitare, inclusiv pe cele
care restricționează furnizarea de asistență în
telecomunicații.
2. Barierele legale se pot referi, dar nu se limitează, la:
a) reglementările care restricționează importul și exportul
echipamentului de telecomunicație;
b) reglementări care restricționează utilizarea
echipamentelor de telecomunicații sau a spectrului de
frecvențe radio;
c) reglementări care restricționează mobilitatea
personalului care lucrează cu echipamente de
telecomunicații sau care sunt esențiale pentru buna
funcționare a acestora;
d) reglementări care restricționează intrarea resurselor
de telecomunicații pe teritoriul statului parte, ieșirea
acestora de pe teritoriul statului parte, precum și tranzitarea
de către acestea a teritoriului statului parte respectiv; și
e) întârzieri în administrarea acestui tip de reglementări.
3. Reducerea barierelor legale poate lua, dar nu se va
limita la, următoarele forme:
a) revizuirea reglementărilor respective;
b) scoaterea resurselor de telecomunicații respective de
sub incidența acelor reglementări pe perioada utilizării lor
în operațiuni de atenuare a efectelor dezastrelor și în
acțiuni umanitare;
c) prevămuirea resurselor de telecomunicații ce vor fi
utilizate în operațiuni de atenuare a efectelor dezastrelor și
în acțiuni umanitare, în conformitate cu acele reglementări;
d) recunoașterea omologărilor și/sau a licențelor străine
de funcționare ale echipamentelor de telecomunicații;
e) verificarea în regim de urgență a resurselor de
telecomunicații destinate a fi utilizate în operațiuni de
atenuare a efectelor dezastrelor și în acțiuni umanitare, în
conformitate cu acele reglementări;
f) renunțarea temporară la acele reglementări referitoare
la utilizarea resurselor de telecomunicații pentru operațiuni
de atenuare a efectelor dezastrelor și în acțiuni umanitare.
4. Fiecare stat parte, la solicitarea oricărui alt stat parte
și în măsura în care legile sale interne permit, va facilita

intrarea personalului, echipamentelor, materialelor și
informațiilor necesare pentru funcționarea resurselor de
telecomunicații destinate operațiunilor de atenuare a
efectelor dezastrelor și acțiunilor umanitare pe teritoriul
statului parte, ieșirea acestora de pe teritoriul statului parte,
precum și tranzitarea de către acestea a teritoriului statului
parte respectiv.
5. Fiecare stat parte îl va informa pe coordonatorul
operațional și pe celelalte state părți, în mod direct sau
prin intermediul coordonatorului operațional, în legătură cu:
a) măsurile luate în baza prezentei convenții pentru
reducerea sau eliminarea barierelor legale respective;
b) procedurile existente, în baza prezentei convenții,
care permit statelor părți, altor state, entităților nonstatale
și/sau organizațiilor interguvernamentale să scoată resursele
de telecomunicații destinate operațiunilor de atenuare a
efectelor dezastrelor și acțiunilor umanitare de sub
incidența acestui tip de reglementări, să le prevămuiască
sau să le verifice în regim de urgență, în conformitate cu
reglementările aplicabile, să accepte omologările străine
sau să anuleze temporar acele reglementări care se aplică
de obicei acestui tip de resurse; și
c) termenii, condițiile și restricțiile, dacă acestea există,
asociate cu utilizarea acestor proceduri.
6. Coordonatorul operațional va pune la dispoziție
statelor părți, altor state, entităților nonstatale și
organizațiilor internaționale în mod regulat și în regim de
urgență o listă actualizată cu astfel de măsuri, amploarea
lor și termenii, condițiile și restricțiile, dacă acestea există,
asociate utilizării lor.
7. Nici o prevedere a acestui articol nu va permite
violarea sau abrogarea obligațiilor și responsabilităților
impuse de legislația internă, legislația internațională sau de
acordurile bilaterale sau multilaterale, inclusiv a obligațiilor
și responsabilităților referitoare la controalele vamale și ale
exporturilor.
ARTICOLUL 10
Raportul cu alte acorduri internaționale

Prezenta convenție nu va afecta acele drepturi și
obligații ale statelor părți care derivă din alte acorduri sau
legi internaționale.
ARTICOLUL 11
Soluționarea diferendelor

1. În cazul apariției unui diferend între statele părți
referitor la interpretarea sau aplicarea prezentei convenții,
părțile implicate se vor consulta împreună în vederea
rezolvării diferendului. Consultările vor începe imediat pe
baza unei înștiințări scrise, înaintată de un stat parte unui
alt stat parte, în legătură cu existența unui diferend în
legătură cu prezenta convenție. Statul parte care transmite
o astfel de înștiințare în legătură cu existența unui diferend
va transmite cu promptitudine depozitarului o copie a acelei
înștiințări.
2. În cazul în care diferendul dintre statele părți nu
poate fi soluționat într-un interval de șase (6) luni de la
data transmiterii către un alt stat parte a înștiințării scrise
în legătură cu existența unui diferend, statele părți implicate
în diferendul respectiv pot solicita bunele oficii ale oricărui
alt stat parte, stat, ale unei entități nonstatale sau ale unei
organizații interguvernamentale, în scopul facilitării rezolvării
diferendului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005
3. În cazul în care nici un stat parte nu dorește să
apeleze la bunele oficii ale altui stat parte, ale unui alt
stat, ale unei entități nonstatale sau ale unei organizații
interguvernamentale sau dacă bunele oficii ale respectivelor
organisme nu au ca rezultat facilitarea rezolvării
diferendului într-un interval de șase (6) luni de la lansarea
solicitării respective, atunci statele părți implicate pot:
a) solicita rezolvarea diferendului prin arbitraj irevocabil;
b) să se adreseze Curții Internaționale de Justiție în
vederea soluționării diferendului, cu condiția ca ambele
state părți implicate să fi acceptat jurisdicția Curții
Internaționale de Justiție în privința tipului respectiv de
diferend, în momentul semnării, ratificării sau aderării la
prezenta convenție.
4. În cazul în care statele părți respective implicate
solicită rezolvarea diferendului prin arbitraj irevocabil și
apelează la Curtea Internațională de Justiție pentru
soluționare, apelul la Curtea Internațională de Justiție va
avea prioritate.
5. În cazul unui diferend între un stat parte care solicită
asistență în telecomunicații și o entitate nonstatală sau
organizație interguvernamentală având sediul ori fiind
rezidentă în afara teritoriului statului parte respectiv referitor
la furnizarea de asistență în telecomunicații în baza art. 4,
solicitarea entității nonstatale sau a organizației
interguvernamentale poate fi adoptată în mod direct de
statul parte pe teritoriul căruia entitatea nonstatală ori
organizația interguvernamentală are sediul sau reședința ca
pe o solicitare de la stat la stat, în baza prezentului articol,
cu condiția ca această adoptare să nu intre în conflict cu
orice alt acord existent între statul parte și entitatea
nonstatală sau organizația interguvernamentală implicată.
6. Când se semnează, se ratifică, se acceptă, se
aprobă sau se aderă la prezenta convenție, un stat poate
declara că nu se consideră obligat în nici un fel să
accepte una sau ambele proceduri de soluționare a
diferendelor descrise în paragraful 3 de mai sus. Celelalte
state părți nu vor fi obligate să accepte una dintre
procedurile de soluționare a diferendelor descrise în
paragraful 3 cu privire la un stat parte pentru care o astfel
de declarație este în vigoare.
ARTICOLUL 12
Intrarea în vigoare

1. Prezenta convenție va fi deschisă pentru semnare
pentru toate statele care sunt membre ale Națiunilor Unite
sau ale Uniunii Internaționale a Telecomunicațiilor la
Conferința pe tema telecomunicațiilor utilizate în stări de
urgență de la Tampere din 18 iunie 2003 și ulterior la
sediul Națiunilor Unite de la New York, din 22 iunie 1998
până în 21 iunie 2003.
2. Un stat își poate exprima acordul de a adera la
prezenta convenție:
a) prin semnătură (semnătură definitivă);
b) prin semnătură supusă ratificării, acceptării sau
aprobării, urmată de depunerea unui instrument de
ratificare, acceptare sau aprobare; sau
c) prin depunerea unui instrument de aderare.
3. Prezenta convenție va intra în vigoare la treizeci (30)
de zile după depunerea instrumentelor de ratificare,
acceptare, aprobare sau aderare ori a semnăturii definitive
a unui număr de treizeci (30) de state.
4. Pentru fiecare stat care semnează definitiv sau
depune un instrument de ratificare, acceptare, aprobare
sau aderare, după îndeplinirea condiției prevăzute în

7

paragraful 3 de mai sus, prezenta convenție va intra în
vigoare la treizeci (30) de zile după data depunerii
semnăturii definitive sau a acordului de aderare.
ARTICOLUL 13
Amendamente

1. Un stat parte poate propune amendamente la
prezenta convenție prin prezentarea acestora depozitarului,
care le va distribui celorlalte state părți spre aprobare.
2. Statele părți vor notifica depozitarul în legătură cu
aprobarea sau respingerea amendamentelor propuse, în
termen de o sută optzeci (180) de zile de la primirea lor.
3. Orice amendament aprobat de două treimi dintre
statele părți va fi structurat sub forma unui protocol deschis
la depozitar tuturor statelor părți pentru semnătură.
4. Protocolul va intra în vigoare în aceeași manieră ca
și prezenta convenție. Pentru fiecare stat care semnează
definitiv protocolul sau depune un instrument de ratificare,
acceptare, aprobare ori aderare, după îndeplinirea
condițiilor de intrare în vigoare a protocolului, acesta va
intra în vigoare pentru respectivul stat la treizeci (30) de
zile după data semnării definitive sau a depunerii acordului
de aderare.
ARTICOLUL 14
Rezerve

1. Atunci când semnează, ratifică ori aderă definitiv la
prezenta convenție sau la orice amendament la aceasta,
un stat parte poate să își exprime rezervele existente.
2. Un stat parte poate să își retragă rezervele
exprimate anterior în orice moment printr-o notificare scrisă
adresată depozitarului. O astfel de retragere a unei rezerve
intră în vigoare imediat după notificarea depozitarului.
ARTICOLUL 15
Denunțare

1. Un stat parte poate denunța prezenta convenție prin
notificarea în scris a depozitarului.
2. Denunțarea va intra în vigoare în termen de
nouăzeci (90) de zile după data depunerii notificării scrise.
3. La solicitarea statului parte denunțător, toate copiile
listelor cu prerogative și măsuri adoptate și proceduri
existente de reducere a reglementărilor furnizate de orice
stat parte care denunță prezenta convenție vor fi scoase
din uz de la data denunțării respective.
ARTICOLUL 16
Depozitarul

Depozitarul prezentei convenții este secretarul general al
Națiunilor Unite.
ARTICOLUL 17
Texte autentice

Originalul prezentei convenții, ale cărei texte în limbile
arabă, chineză, engleză, franceză, rusă și spaniolă sunt
deopotrivă autentice, va fi depus la depozitar. Doar textele
autentice în limbile engleză, franceză și spaniolă vor fi
disponibile pentru semnat la Tampere în data de 18 iunie
1998. Depozitarul va pregăti textele autentice în limbile
arabă, chineză și rusă în cel mai scurt timp posibil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 912/12.X.2005
PREȘEDINTELE ROMÂNIEI

DECRET
privind promulgarea Legii pentru ratificarea Convenției
de la Tampere privind asigurarea resurselor
de telecomunicații pentru atenuarea efectelor dezastrelor
și acțiuni umanitare, adoptată la Tampere la 18 iunie 1998
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Convenției de la
Tampere privind asigurarea resurselor de telecomunicații pentru atenuarea
efectelor dezastrelor și acțiuni umanitare, adoptată la Tampere la 18 iunie
1998, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 970.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PERSOANELE CU HANDICAP

ORDIN
privind aprobarea Metodologiei de control, inspecție și monitorizare,
aplicabilă în domeniul de competență al Autorității Naționale pentru Persoanele cu Handicap
Având în vedere prevederile art. 1 alin. (3) din Ordonanța Guvernului nr. 14/2003 privind înființarea, organizarea
și funcționarea Autorității Naționale pentru Persoanele cu Handicap, aprobată cu modificări și completări prin Legea
nr. 239/2003, cu modificările și completările ulterioare,
în temeiul art. 5 alin. (4) din Ordonanța Guvernului nr. 14/2003, aprobată cu modificări și completări prin Legea
nr. 239/2003, cu modificările și completările ulterioare,
președintele Autorității Naționale pentru Persoanele cu Handicap emite următorul ordin:
Art. 1. — Se aprobă Metodologia de control, inspecție și
monitorizare, aplicabilă în domeniul de competență al
Autorității Naționale pentru Persoanele cu Handicap,
prevăzută în anexa care face parte integrantă din prezentul
ordin.

Art. 2. — Direcțiile de specialitate din cadrul Autorității
Naționale pentru Persoanele cu Handicap vor duce la
îndeplinire prevederile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Președintele Autorității Naționale pentru Persoanele cu Handicap,
Silviu George Didilescu

București, 3 octombrie 2005.
Nr. 248.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

9
ANEXĂ

METODOLOGIE
de control, inspecție și monitorizare, aplicabilă în domeniul de competență al Autorității Naționale pentru Persoanele cu Handicap
1. Considerații preliminare
În contextul principiilor generale de bună practică,
controlului i se asociază o accepțiune mai largă, acesta
fiind privit ca o funcție a unui proces managerial, alături de
programare, organizare, direcționare și coordonare.
Prin funcția de control, managementul constată abaterile
rezultatelor de la obiective, analizează cauzele care le-au
determinat și dispune măsurile corective sau profilactice ce
se impun. Tipologia controlului poate fi diferențiată în
funcție de criterii ce țin de timp, tematică sau metodă.
Din punct de vedere al momentului în care se exercită,
controlul este operativ, inopinat sau tematic (programat).
Controlul operativ constă în verificarea activității entității
controlate, în vederea stabilirii existenței sau inexistenței
unor încălcări ale reglementărilor legale în domeniul de
referință.
Controlul inopinat constă în verificarea punctuală și
neanunțată a situației determinate de presupusa încălcare,
din partea persoanei fizice sau juridice controlate, a
reglementărilor legale în domeniu.
Controlul inopinat se efectuează ca urmare a unei
reclamații, a unei sesizări provenite de la instituția sau
persoana fizică ori juridică lezată sau ca urmare a
autosesizării.
Controlul tematic este controlul programat, cu obiective
expres stabilite și cu o durată predeterminată, menit să
asigure verificarea conformității activității instituției controlate
cu normele legale aplicabile în domeniul controlat.
Controlul poate fi mixt atunci când se desfășoară de
către echipe de control mixte, pluridisciplinare sau
încrucișat, atunci când vizează fapte sau acte conexe ori
similare, îndeplinite de entități diferite în legătură cu
activitatea controlată.
Inspecția este acea activitate de verificare a existenței
unor facilități sau a conformității unor servicii sociale,
organizate în favoarea persoanelor cu handicap, cu
standardele consacrate în domeniul protecției speciale a
acestora.
Monitorizarea (sau controlul permanent) este acel tip de
control desfășurat concomitent cu derularea activității
controlate și care are drept obiectiv principal înlăturarea
preventivă a disfuncțiilor și diminuarea riscurilor de
producere a acestora. Activitatea de monitorizare presupune
culegerea de date, analiza lor și raportarea la indicatorii
prestabiliți, în sensul urmăririi conformității activităților
derulate cu aceștia.
A. Scopul și obiectivele activității de control
A.1. Scop:

• evidențierea disfuncțiilor;
• determinarea cauzelor;
• cunoașterea problemelor și identificarea soluțiilor;
• dispunerea măsurilor de remediere;
• conștientizarea și sensibilizarea, inclusiv ca metodă
preventivă de lucru.
A.2. Obiective:

• stabilirea modului de îndeplinire a atribuțiilor;
• stabilirea conformității operațiunilor și activităților
derulate;
• identificarea situațiilor și a stărilor create;
• evaluarea rezultatelor verificării;
• monitorizarea remedierii deficiențelor constatate.

B. Obiect și domeniu de aplicare

B.1. Prezenta metodologie are ca obiect stabilirea
elementelor principale de lucru în cazul desfășurării
acțiunilor de control, inspecție sau monitorizare inițiate și
conduse de structurile abilitate din cadrul Autorității
Naționale pentru Persoanele cu Handicap.
Prezenta metodologie se aplică atât în verificări privind
activitatea internă a Autorității Naționale pentru Persoanele
cu Handicap, cât și în privința activității desfășurate de
entități care, operând în domeniul acesteia, sunt obligate să
respecte normele legale în materie.
B.2. Documente normative de referință:

• Ordonanța de urgență a Guvernului nr. 102/1999
privind protecția specială și încadrarea în muncă a
persoanelor cu handicap, aprobată cu modificări și
completări prin Legea nr. 519/2002, modificată prin Legea
nr. 10/2003;
• Legea nr. 343/2004 pentru modificarea și completarea
Ordonanței de urgență a Guvernului nr. 102/1999 privind
protecția specială și încadrarea în muncă a persoanelor cu
handicap;
• Ordonanța Guvernului nr. 14/2003 privind înființarea,
organizarea și funcționarea Autorității Naționale pentru
Persoanele cu Handicap, aprobată cu modificări și
completări prin Legea nr. 239/2003, cu modificările
ulterioare;
• Legea nr. 144/2004 privind aprobarea Ordonanței
Guvernului nr. 2/2004 pentru modificarea și completarea
Ordonanței Guvernului nr. 14/2003 privind înființarea,
organizarea și funcționarea Autorității Naționale pentru
Persoanele cu Handicap;
• Legea nr. 467/2004 pentru modificarea și completarea
Ordonanței Guvernului nr. 14/2003 privind înființarea,
organizarea și funcționarea Autorității Naționale pentru
Persoanele cu Handicap;
• Ordonanța Guvernului nr. 51/2005 pentru modificarea
și completarea Ordonanței Guvernului nr. 14/2003 privind
înființarea, organizarea și funcționarea Autorității Naționale
pentru Persoanele cu Handicap;
• Ordonanța Guvernului nr. 2/2001 privind regimul juridic
al contravenției, cu modificările și completările ulterioare;
• Legea nr. 272/2004 privind protecția și promovarea
drepturilor copilului;
• Hotărârea Guvernului nr. 1.434/2004 privind atribuțiile
și Regulamentul-cadru de organizare și funcționare ale
Direcției generale de asistență socială și protecția copilului;
• Hotărârea Guvernului nr. 1.215/2002 pentru aprobarea
Strategiei naționale privind protecția specială a persoanelor
cu handicap din România;
• Hotărârea Guvernului nr. 539/2005 pentru aprobarea
Nomenclatorului instituțiilor de asistență socială și a
structurii orientative de personal, a Regulamentului-cadru de
organizare și funcționare a instituțiilor de asistență socială,
precum și a Normelor metodologice de aplicare a
prevederilor Ordonanței Guvernului nr. 68/2003 privind
serviciile sociale;
• Regulamentul de organizare și funcționare a Autorității
Naționale pentru Persoanele cu Handicap, aprobat prin
Ordinul președintelui Autorității Naționale pentru Persoanele
cu Handicap nr. 121/2005.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 912/12.X.2005

B.3. Terminologie:

Agent constatator — personal din cadrul Autorității
Naționale pentru Persoanele cu Handicap, abilitat să
constate contravențiile la Ordonanța de urgență a
Guvernului nr. 102/1999 privind protecția specială și
încadrarea în muncă a persoanelor cu handicap
Contravenție — fapta calificată ca atare de norma susamintită
Conformitate — satisfacere a unei condiții specificate
prin regulamente ori standarde; concordanța actelor/faptelor
controlate cu regulile amintite
Personal de control — persoanele având atribuții de
control stabilite prin fișa postului ori împuternicite să
participe la acțiuni de control/inspecție
Structurile de specialitate — Direcția generală de
inspecție și control (DGIC) sau echipele mixte desemnate
în acest sens
ANPH/Autoritatea — Autoritatea Națională pentru
Persoanele cu Handicap
Inspector județean — personalul angajat în cadrul DGIC,
care își desfășoară activitatea la nivelul județului/sectorului
municipiului București, având această calitate.
2. Controlul în domeniul de activitate al ANPH
Activitatea de control în domeniu este atributul delegat
structurilor specializate din cadrul ANPH, respectiv DGIC,
sau colectivelor temporare (echipelor mixte) constituite în
acest scop, prin care se verifică exactitatea, conformitatea
și corectitudinea activităților desfășurate de responsabili în
beneficiul persoanei cu handicap care necesită protecție
specială.
2.1. Specificitatea actului de control
Prezenta metodologie stabilește regulile minimale de
care trebuie să țină cont la momentul desfășurării acțiunilor
de control/inspecție structurile de specialitate ale ANPH,
respectiv entitățile menționate mai sus.
2.2. Etapele de desfășurare
A. Stabilirea obiectivelor de control și documentarea asupra
activității controlate — condiție de formă a activității de

control — reprezintă prima etapă a activității generale de
pregătire a controlului și trebuie să evidențieze direcțiile
principale ale acțiunii de control, pornind de la informațiile
deținute ca urmare a sesizării, și să se raporteze la norma
legală care impune o anumită conduită/atitudine sau care
statuează drepturi de la care nu se poate face derogare
ale persoanelor cu handicap.
Obiectivele trebuie să aibă precizie, neutralitate, să se
situeze între limitele domeniului de activitate și să fie
îndreptate spre un rezultat ce poate fi atins. Ele vor viza
confirmarea sau infirmarea sursei de informare și pot să se
dezvolte la momentul acțiunii de control, în funcție de
evaluarea la fața locului a utilității acestui fapt, din partea
celor care conduc acțiunea de control.
Obiectivele de control prestabilite fac parte din mandatul
de control (împuternicire), fiind aprobate de persoana care
are responsabilități manageriale în acest sens, respectiv
conducătorul instituției sau persoana delegată în acest
sens, care, după caz, a dispus efectuarea controlului.
B. Controlul propriu-zis
B.1. Pregătirea și desfășurarea controlului

Fie că este tematic sau operativ, inopinat ori programat
și anunțat, controlul trebuie să fie direcționat în sensul
desfășurării sale, conform etapelor de mai jos:
• verificări privind respectarea conformității (există sau
nu/respectă ori nu condițiile) și constatări asupra stării de

fapt — condiții prealabile continuării acțiunii, în limitele
obiectivelor prestabilite sau ale obiectivelor extinse;
• consultarea cu persoana de reprezentare a structurii
controlate;
• încadrarea juridică a faptelor și actelor constatate;
• formularea de propuneri și recomandări verbale la
momentul constatării, cu privire la abaterile constatate, spre
ducerea lor la îndeplinire.
Pentru aprecierea justă asupra realizării obiectivelor,
controlul trebuie să țină seama de asigurarea unui echilibru
între sarcini, competență (inclusiv când autoritatea
decizională este conferită prin delegare) și responsabilități.
B.2. Finalizarea activității de control:

— analiza constatărilor, a concluziilor și a măsurilor
preconizate;
— refacerea, dacă este cazul, a constatărilor, a
concluziilor și a măsurilor preconizate;
— întocmirea unui raport scris ori a unei note de
control, respectiv întocmirea procesului-verbal de constatare
a contravenției, după caz;
— prezentarea, spre însușire, persoanei de conducere
competente a actului de control;
— comunicarea raportului scris persoanei/persoanelor
interesate, respectiv comunicarea procesului-verbal pentru
luare la cunoștință.
C. Evaluarea urmărilor acțiunii de control:

— însușirea actului de control/contestarea;
— ducerea la îndeplinire a concluziilor;
— raportarea/monitorizarea îndeplinirii măsurilor dispuse;
— sancțiuni, după caz.
3. Documente de control
De obicei, orice acțiune de control/inspecție se
finalizează cu întocmirea unor documente care conțin, in
extenso sau pe scurt, faptele ori actele ce sunt în legătură
cu această acțiune. Principalele documente având această
destinație sunt:
— raportul de control — documentul ce conține datele
relevante care evidențiază toate etapele prezentate la
pct. 2, începând cu menționarea sesizării și a împuternicirii
de control și finalizând cu recomandările, concluziile sau
propunerile de măsuri. Raportul
de control este
întotdeauna supus aprobării persoanei care a dispus
controlul — șeful instituției (președintele ANPH) — sau
persoanei delegate cu atribuții în acest sens. Forma-cadru
a raportului de control este prezentată în anexa nr. 5;
— nota de constatare — documentul care face referire
scurtă la o situație de fapt constatată, de obicei la
controlul inopinat, fără să prezinte recomandări sau
propuneri de măsuri, și care nu necesită încadrări juridice
ale celor constatate. Aceasta se supune avizării de către
conducătorul structurii din care face parte persoana care o
întocmește;
— procesul-verbal — documentul încheiat cu
participarea ambelor părți și care menționează fie ridicarea
unor documente, fie constatarea în prezența unor martori a
existenței/inexistenței unor stări de fapt sau chiar
menționarea aplicării de amenzi, în cazurile expres
prevăzute de lege.
Toate aceste documente vor menționa în clar numele și
calitatea persoanei/persoanelor care le completează sau
participă la întocmirea lor, data și locul întocmirii, locul
desfășurării controlului și numele persoanei care reprezintă
instituția controlată, situația de fapt constatată, opiniile
persoanelor controlate, numele și semnătura martorilor,
precum și semnătura de primire a lor din partea persoanei
competente să reprezinte entitatea controlată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005
Ele vor fi completate într-un număr suficient de
exemplare care să asigure un exemplar pentru fiecare
dintre
persoanele
parte
și
vor
fi
înaintate
persoanelor/instituțiilor care prezintă interes în caz. Vor
face excepție de la obligativitatea comunicării acele
documente care, datorită caracterului lor de confidențialitate
sau nivelului de secretizare, conform legii, nu pot fi aduse
decât la cunoștința persoanelor care au acces la acest tip
de informații. Asupra conținutului acestor documente
persoanele vizate pot face observații sau pot prezenta
propriile opinii, atașând, dacă este necesar, dovezi care să
le susțină poziția. În cazul procesului-verbal de aplicare a
sancțiunii amenzii contravenționale, împotriva acestuia se
poate face contestație, în condițiile legii.
În afara documentelor menționate mai sus pot fi
întocmite sinteze, informări sau note care să cuprindă
informațiile culese în timpul acțiunilor de control/inspecție
sau monitorizare.
Documentele astfel întocmite se vor arhiva prin grija
structurii din care face parte persoana care a
efectuat/condus controlul, după ce acestea vor fi aprobate
sau avizate, după caz, de conducătorul instituției/persoana
care a dispus controlul.
4. Conduita personalului și limitele de competență pe
durata acțiunii de control
4.1. Fără a se confunda cu controlul financiar intern sau
cu auditul asupra unor activități din cadrul instituției,
controlul presupune doar stabilirea circumstanțelor,
evidențierea situației de fapt și atragerea atenției asupra
neregulilor în legătură cu activitatea controlată și se
desfășoară cu respectarea întocmai a etapelor de control
prezentate la pct. 2.
Controlul în acest caz nu este un audit de management
care trebuie să depisteze și eventuale riscuri sau activități
expuse riscului și în același timp nu poate suplini un
control financiar intern ce are profunde caracteristici
economico-financiare.
În desfășurarea controlului, personalul împuternicit în
acest scop are dreptul:
— la acces în spațiul de desfășurare a activității
controlate;
— să solicite documente și materiale în legătură cu
obiectul controlului, inclusiv copii ale acestora;
— să asculte și să consemneze sau să primească în
scris explicațiile persoanelor care au legătură cu activitatea
controlată;
— să solicite puncte de vedere ale altor persoane,
neutre față de acțiunea de control în sine.
În timpul activității specifice controlului, personalul de
control are obligații privind:
— cunoașterea legislației specifice activității autorității
din care face parte, a reglementărilor specifice, a
drepturilor și îndatoririlor persoanelor controlate;
— prezentarea împuternicirii de control;
— documentarea asupra activității controlate;
— păstrarea confidențialității asupra conținutului
informațiilor de care ia cunoștință în timpul acțiunii de
control;
— păstrarea imparțialității și abținerea de la orice acte
de control, în cazul în care anterior a avut legături cu
activitatea controlată, în așa fel încât să fie influențat în
luarea deciziilor.
4.2. Inspectorul județean/echipa de control poate solicita
sprijinul autorităților publice pentru a desfășura activitatea
de control. Pe durata acțiunii de control aceștia pot fi

11

însoțiți de reprezentanți ai autorităților publice locale
interesate, în condițiile legii.
5. Tipurile de control din domeniul ANPH
I. Inspecția activităților și serviciilor prestate în
favoarea persoanelor cu handicap
I.1. Conform definiției date la pct. 1, activitatea de
inspecție urmărește conformitatea structurării și derulării
activităților și serviciilor prestate în favoarea persoanelor cu
handicap cu standardele și normativele din domeniu.
I.2. Sunt supuse inspecției derulate de personalul abilitat
din cadrul ANPH atât instituțiile de asistență socială
administrate de autorități publice, cât și cele aparținând
organizațiilor private sau unor parteneriate ale celor două
tipuri de administratori. Conducerea acestor instituții asigură
accesul personalului de control, în condițiile legii, atât în
cazul acțiunilor inopinate, cât și al celor anunțate.
I.3. Acțiunile de inspecție se vor derula în baza unui
plan de inspecție ce poate face parte din planul general
de control, întocmit anual. Aceste două documente pot fi
revizuite periodic în funcție de evoluția din sistem,
urmărindu-se permanent coroborarea lor cu strategiile
locale din domeniu, și vor fi supuse avizării directorului
general al DGIC.
I.4. Conținutul minim al unui plan general de inspecție,
prevăzut în anexa nr. 3, trebuie să facă referire la acțiuni
programate, precum și neanunțate, stabilindu-se un
calendar al acestora, obiectivele generale și entitățile vizate
a fi verificate.
I.5. Raportul întocmit la sfârșitul acțiunii de inspecție
trebuie să releve explicit, prin raportare la fiecare standard,
gradul de respectare sau de încălcare a standardelor,
propuneri privind desfășurarea unei acțiuni de control
tematic, nevoia de promovare sau de modificare a lor,
conform necesității adaptării serviciului verificat etc.
Raportul de inspecție conține elementele din documentulcadru prezentate în anexele nr. 5 și 6.
I.6. Toate acțiunile de control vor fi evidențiate și în
raportul lunar de activitate pe care inspectorii județeni îl vor
prezenta directorului general al DGIC, al cărui model este
prezentat în anexa nr. 7.
II. Controlul privind realizarea accesibilităților
prevăzute la art. 13—16 din Ordonanța de urgență a
Guvernului nr. 102/1999
A. Accesul în clădiri sau în alte spații publice

A.1. Pentru verificarea la fața locului a existenței
posibilităților de acces la nivelul instituțiilor de interes
public, inspectorii județeni din cadrul DGIC sunt
împuterniciți să urmărească permanent și să semnaleze, ori
de câte ori se impune, nerespectarea prevederilor legale în
materie sau neîndeplinirea la termen a măsurilor stabilite
prin actele de control anterioare.
În activitatea de control a existenței amenajărilor
necesare accesului neîngrădit al persoanelor cu handicap
în instituțiile de interes public, inspectorii județeni vor
colabora cu structurile teritoriale ale Inspectoratului de Stat
în Construcții.
În planul general de control se poate stabili o etapă
prealabilă verificării la fața locului a existenței
accesibilităților, prin care instituțiile de interes public sunt
avertizate de către inspectorii județeni că urmează să fie
supuse controlului cu această tematică.
A.2. Prin accesibilități, în înțelesul prezentei metodologii,
se înțelege totalitatea amenajărilor clădirilor de interes
public, a căilor de acces public, a mobilierului urban

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 912/12.X.2005

aferent acestora, a spațiilor pentru petrecerea timpului liber
etc. (amenajări de genul: scări, rampe, platforme, parapete,
borduri, balustrade, mâini curente, spații de manevrare,
bănci ori scaune, ascensoare ori alte asemenea
echipamente necesare asigurării unui acces facil
persoanelor cu handicap în incinta instituțiilor și la serviciile
prestate de acestea (DOOM) vezi și Ordinul ministrului
lucrărilor publice, transporturilor și locuinței nr. 649/2001
pentru aprobarea Normativului pentru adaptarea clădirilor
civile și spațiului urban aferent la exigențele persoanelor cu
handicap, indicativ NP 051/2000).
A.3. În cazul constatării faptului că locația în care își
desfășoară activitatea instituția publică sau privată, după
caz, nu asigură accesul neîngrădit al persoanelor cu
handicap, personalul de control aduce acest fapt la
cunoștință DGIC din cadrul ANPH sau, după caz,
personalului împuternicit în acest sens, care va trece la
întocmirea procesului-verbal prevăzut în anexa nr. 1. (Se
recomandă ca în cazul primei constatări a contravenției
privind nerespectarea dispozițiilor legale referitoare la
realizarea accesibilităților pentru persoanele cu handicap să
se aplice sancțiunea avertismentului sub condiția stabilirii
unui termen necesar ducerii la îndeplinire a măsurilor
propuse.)
Odată cu întocmirea procesului-verbal de constatare a
contravenției și de stabilire a sancțiunii amenzii se va
întocmi și înștiințarea de plată, ambele documente fiind
înaintate contravenientului prin grija celui care a constatat
contravenția și a aplicat sancțiunea. Conținutul și forma
înștiințării de plată sunt prevăzute în anexa nr. 2.
Sub sancțiunea anulării lor, la întocmirea, prezentarea și
comunicarea celor două documente menționate mai sus se
va ține seama întocmai de prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
La momentul constatării, după caz, personalul de
control/agentul constatator poate proceda la fotografierea
clădirii/construcției neadaptate.
A.3.1. Procesele-verbale de constatare a contravenției
sunt formulare tipizate procurate prin grija Serviciului
contabilitate/administrativ al DGIC din cadrul ANPH și sunt
distribuite inspectorilor județeni/personalului agent
constatator într-un număr suficient. Ele sunt tipărite sub
formă de carnete cu un număr de file multiplu de 3, sunt
înseriate și numerotate.
A.3.2. Carnetele de procese-verbale se gestionează de
către persoanele îndreptățite să aplice sancțiunile
contravenționale.
A.3.3. Procesele-verbale se întocmesc în 3 exemplare,
prin suprapunerea tipizatelor și utilizarea colilor tip îindigo“.
A.3.4. Prin grija inspectorului județean se va identifica la
nivelul fiecărui județ contul în care vor fi virați la Trezoreria
Statului banii proveniți din amenzi (în relația cu trezoreria
se va indica cont de amenzi-venituri la bugetul de stat).
A.4. În mod similar celui prezentat la pct. A.3 se va
proceda și în cazul verificărilor privind existența așanumitului mobilier urban, care să prezinte adaptabilitățile
specifice nevoilor speciale ale persoanelor cu handicap,
precum: ghidaje, cutii poștale, telefoane publice,
indicatoare, afișaje, semafoare, semne de avertizare ori
altele asemenea, parcări, porticuri, chioșcuri, grupuri
sanitare publice etc.
A.5. Atunci când există suspiciuni întemeiate că
accesabilitățile, prin dispunere sau prin construcție, au fost
realizate fără respectarea normelor tehnice în vigoare,
personalul de control/inspectorii județeni va/vor sesiza
structura competentă din partea Inspectoratului de Stat în

Construcții pentru verificări conforme și dispunere de
măsuri.
B. Asigurarea interpreților de limbaj mimico-gestual

Pentru asigurarea interpreților autorizați ai limbajului
mimico-gestual sau ai limbajului specific al persoanei cu
surdo-cecitate, instituțiile publice trebuie să întreprindă
demersurile privind identificarea și contactarea unei astfel
de persoane, care, la nevoie, să asigure transferul de
informație.
La momentul controlului, aceste instituții trebuie să facă
dovada întreprinderii acestor demersuri, în caz contrar fiind
pasibile de sancțiunea contravențională a amenzii,
prevăzută de lege.
Constatarea contravenției și aplicarea sancțiunii, după
caz, se fac în mod similar condițiilor prevăzute la pct. A.3.
III. Monitorizarea proiectelor finanțate din surse proprii
ale ANPH
III.1. Prezentul capitol face referire la modul de
desfășurare a activității de monitorizare a proiectelor
derulate prin finanțare din partea ANPH. Ea poate fi
adaptată la diferite tipuri de programe sau în funcție de
perioada la care se raportează activitățile urmărite.
Activitatea de monitorizare a proiectelor este principala
responsabilitate a echipei de monitorizare stabilite la nivelul
instituției prin dispoziție a președintelui ANPH, precum și
responsabilitatea inspectorului județean în a cărei rază de
competență teritorială se implementează acestea.
III.2. Pentru verificarea conformității operațiilor raportate
de către beneficiarii finanțărilor din partea ANPH, în
activitatea de monitorizare inspectorii județeni urmăresc
derularea proiectelor cu respectarea condițiilor de
contractare, raportează acest fapt ori semnalează, la
nevoie, deficiențele constatate.
III.3. În vederea urmăririi procedurilor de derulare a
proiectelor, se vor pune la dispoziție inspectorilor județeni
atât formularistica prevăzută în anexa nr. 4, cât și
documentele relevante în acest sens, precum contractul de
finanțare, după caz, lista beneficiarilor proiectului ori alte
înscrisuri de interes în legătură cu derularea acestuia,
solicitate pe parcursul activității de monitorizare.
III.4. În cazul sesizării unor nereguli în derularea
proiectului, persoana responsabilă cu monitorizarea acestuia
poate propune efectuarea unui control, concomitent sau nu,
cu suspendarea plăților până la clarificarea situației
respective.
III.5. După finalizarea implementării proiectului, acțiunea
de monitorizare poate continua pentru o perioadă cuprinsă
între 1 și 3 ani sau în conformitate cu prevederile în acest
sens ale contractului de finanțare.
6. Dispoziții finale
6.1. Pentru punerea în aplicare a dispozițiilor prevăzute
la cap. III lit. A, președintele ANPH va desemna, prin
ordin, persoanele competente să aplice sancțiunile
contravenționale prevăzute de lege.
6.2.
Aplicarea
prezentei
metodologii
este
responsabilitatea tuturor structurilor din cadrul ANPH, care
desfășoară activități de control, inspecție și monitorizare.
6.3. Monitorizarea modului de aplicare a prezentei
metodologii este sarcina DGIC din cadrul ANPH.
6.4. Dovada prezenței personalului de control/inspecție
la locul și la data derulării acțiunii se face prin însemnări
în ordinul de serviciu, împuternicirea de control sau în
registrul pus la dispoziție de instituția controlată.
6.5. Documentele întocmite conform modelelor prevăzute
în anexele nr. 5, 6 și 7 pot fi înaintate DGIC și sub formă
electronică.
6.6. Anexele nr. 1—7*) fac parte integrantă din
prezenta metodologie.

*) Anexele nr. 1—7 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

13
ANEXA Nr. 1
la metodologie

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

15
ANEXA Nr. 2
la metodologie

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 912/12.X.2005
ANEXA Nr. 3
la metodologie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

17
ANEXA Nr. 4
la metodologie

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 912/12.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

29
ANEXA Nr. 5
la metodologie

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 912/12.X.2005
ANEXA Nr. 6
la metodologie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 912/12.X.2005

31
ANEXA Nr. 7
la metodologie

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 912/12.X.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 912/12.X.2005 conține 32 de pagini.

Prețul: 2,15 lei noi/21.500 lei vechi

&JUYDGY|063242]
ISSN 1453—4495

PDF compression, OCR, web-optimization with CVISION's PdfCompressor

