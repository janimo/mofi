PARTEA

Anul 173 (XVII) — Nr. 808

I

LEGI, DECRETE, HOTĂRÂRI ȘI ALTE ACTE

Marți, 6 septembrie 2005

SUMAR
Nr.

Pagina

881.

DECRETE
877.
878.
879.

880.

Nr.

— Decret privind trecerea în rezervă a unui general
din Ministerul Apărării Naționale ..............................

1

— Decret privind trecerea în rezervă a unui general
din Serviciul Român de Informații ...........................

2

— Decret pentru supunerea spre aprobare
Parlamentului a aderării României la Convenția
privind reducerea cazurilor de apatridie, adoptată
la New York la 30 august 1961..............................
— Decret privind supunerea spre ratificare
Parlamentului a Convenției dintre România și
Republica Austria pentru evitarea dublei impuneri
și prevenirea evaziunii fiscale cu privire la
impozitele pe venit și pe capital și a Protocolului
anexă, semnate la 30 martie 2005 .........................

965.

2
331.

3

Pagina
— Decret privind supunerea spre ratificare Parlamentului a Convenției-cadru pentru controlul tutunului,
adoptată la Geneva, Elveția, la 21 mai 2003 ...........

3

HOTĂRÂRI ALE GUVERNULUI ROMÂNIEI
— Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Fizică și Inginerie
Nucleară îHoria Hulubei“ — IFIN — HH București ....

4–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului integrării europene pentru
aprobarea Procedurii de implementare, monitorizare
și evaluare a subprogramului îAsistență tehnică
acordată birourilor regionale pentru cooperare
transfrontalieră“ ..........................................................

8

DECRETE
PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Pe data prezentului decret domnul general de brigadă
cu o stea Marin Ion Ștefan trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 877.

2

MONITORUL OFICIAL AL ROMÂNIEI, PARTEA I, Nr. 808/6.IX.2005
PREȘEDINTELE ROMÂNIEI

DECRET
privind trecerea în rezervă a unui general
din Serviciul Român de Informații
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind statutul
cadrelor militare, cu modificările și completările ulterioare,
având în vedere propunerea directorului Serviciului Român de Informații,
Președintele României

d e c r e t e a z ă:

Articol unic. — Pe data de 1 septembrie 2005 domnul general de
brigadă cu o stea Velișcu Nicolae Victor trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 878.

PREȘEDINTELE ROMÂNIEI

DECRET
pentru supunerea spre aprobare Parlamentului
a aderării României la Convenția privind reducerea
cazurilor de apatridie, adoptată la New York la 30 august 1961
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) și ale art. 21
alin. (1) din Legea nr. 590/2003 privind tratatele,
la propunerea Guvernului, potrivit Hotărârii nr. E 216 din 14 iulie 2005,
Președintele României

d e c r e t e a z ă:

Articol unic. — Se supune spre aprobare Parlamentului aderarea
României la Convenția privind reducerea cazurilor de apatridie, adoptată la
New York la 30 august 1961, și se dispune publicarea prezentului decret în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 879.

MONITORUL OFICIAL AL ROMÂNIEI, PARTEA I, Nr. 808/6.IX.2005
PREȘEDINTELE ROMÂNIEI

DECRET
privind supunerea spre ratificare Parlamentului a Convenției
dintre România și Republica Austria pentru evitarea dublei
impuneri și prevenirea evaziunii fiscale cu privire
la impozitele pe venit și pe capital și a Protocolului anexă,
semnate la 30 martie 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 292 din 28 iulie 2005,
Președintele României

d e c r e t e a z ă:

Articol unic. — Se supune spre ratificare Parlamentului Convenția
dintre România și Republica Austria pentru evitarea dublei impuneri și
prevenirea evaziunii fiscale cu privire la impozitele pe venit și pe capital și
Protocolul anexă, semnate la 30 martie 2005, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 880.

PREȘEDINTELE ROMÂNIEI

DECRET
privind supunerea spre ratificare Parlamentului
a Convenției-cadru pentru controlul tutunului,
adoptată la Geneva, Elveția, la 21 mai 2003
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 246 din 14 iulie 2005,
Președintele României d e c r e t e a z ă:
Articol unic. — Se supune spre ratificare Parlamentului Convenția-cadru
pentru controlul tutunului, adoptată la Geneva, Elveția, la 21 mai 2003, și se
dispune publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 31 august 2005.
Nr. 881.

3

4

MONITORUL OFICIAL AL ROMÂNIEI, PARTEA I, Nr. 808/6.IX.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Fizică și Inginerie Nucleară îHoria Hulubei“ — IFIN — HH București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Fizică și Inginerie Nucleară îHoria Hulubei“ — IFIN —
HH București, persoană juridică română cu sediul în
municipiul București, Str. Atomiștilor nr. 1, sectorul 5, aflat
în coordonarea Autorității Naționale pentru Cercetare
Științifică, prevăzut în anexa care face parte integrantă din
prezenta hotărâre.
Art. 2. — Structura organizatorică a Institutului Național
de Cercetare-Dezvoltare pentru Fizică și Inginerie Nucleară
îHoria Hulubei“ — IFIN — HH București se aprobă prin

ordin al președintelui Autorității Naționale pentru Cercetare
Științifică pe data intrării în vigoare a prezentei hotărâri.
Art. 3. — Pe data intrării în vigoare a prezentei hotărâri
se abrogă art. 4, 6 și 9 și anexele nr. 1 și 2 din Hotărârea
Guvernului nr. 1.309/1996 privind înființarea Institutului
Național de Cercetare-Dezvoltare pentru Fizică și Inginerie
Nucleară îHoria Hulubei“ — IFIN — HH București,
publicată în Monitorul Oficial al României, Partea I, nr. 330
din 9 decembrie 1996.
Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU

București, 25 august 2005.
Nr. 965.

Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Nicolae Ivan,
secretar de stat
ANEXĂ

REGULAMENT DE ORGANIZARE ȘI FUNCȚIONARE
a Institutului Național de Cercetare-Dezvoltare pentru Fizică și Inginerie Nucleară îHoria Hulubei“ — IFIN — HH București
CAPITOLUL I
Dispoziții generale
Art. 1. — Institutul Național de Cercetare-Dezvoltare pentru
Fizică și Inginerie Nucleară îHoria Hulubei“ — IFIN — HH
București, denumit în continuare institut național, este persoană
juridică română aflată în coordonarea Autorității Naționale pentru
Cercetare Științifică, denumită în continuare organ coordonator.
Art. 2. — Institutul național funcționează pe bază de gestiune
economică și autonomie financiară, calculează amortismente,
conduce evidența contabilă în regim economic și își desfășoară
activitatea în conformitate cu prevederile Ordonanței Guvernului
nr. 57/2002 privind cercetarea științifică și dezvoltarea tehnologică,
aprobată cu modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 3. — Institutul național are ca scop desfășurarea activității
de cercetare științifică și dezvoltare tehnologică în domeniul fizicii
și ingineriei nucleare.
CAPITOLUL II
Obiectul de activitate
Art. 4. — Obiectul de activitate al institutului național, în
domeniul fizicii și ingineriei nucleare, cuprinde în principal:
A. Activități de cercetare-dezvoltare, cod CAEN 73, desfășurate
în cadrul:
a) Planului național pentru cercetare-dezvoltare și inovare;
b) planurilor sectoriale și programelor-nucleu;
c) Planului național nuclear;
d) programelor internaționale.

În cadrul acestor programe activitatea de bază a institutului
național constă în cercetare fundamentală, aplicativă și dezvoltare
tehnologică în domeniul de interes național al fizicii și ingineriei
nucleare, precum și în domenii conexe, cod CAEN 7310, după
cum urmează:
I. cercetare fundamentală:
a) fizică teoretică;
b) fizică atomică și nucleară;
c) fizica particulelor elementare;
d) fizica științelor vieții și a mediului înconjurător;
e) alte domenii conexe inter- și multidisciplinare, incluzând:
fizica matematică, computațională și informațională, astrofizica
nucleară, fizica stării condensate și a materialelor, radiochimie și
interacția radiației cu materia etc.;
II. cercetare aplicativă:
a) investigarea prin metode nucleare a structurilor vii și a
materialelor;
b) investigarea de noi posibilități privind transmutația
radionuclizilor din deșeuri;
c) metode noi de detectare, identificare și măsurare a
radiațiilor nucleare;
d) ingineria medicinei nucleare;
e) dozimetria radiațiilor nucleare;
f) securitatea nucleară;
g) radioecologia;
h) alte domenii conexe;
III. dezvoltare tehnologică:
a) detectori avansați de radiații și electronică asociată;
b) metode, instrumentație și echipamente dozimetrice
radiometrice și de analiză destinate industriei, centralelor

MONITORUL OFICIAL AL ROMÂNIEI, PARTEA I, Nr. 808/6.IX.2005
nuclearoelectrice, domeniilor biomedicale, activităților de control
(detectare de droguri, de armament, de explozivi etc.) și de
radioprotecție, geologiei, arheologiei, hidrologiei, tribologiei etc.;
c) tehnologii de iradiere și defectoscopie cu radiații gama,
neutroni și particule încărcate, pentru industrie, medicină,
agricultură, industrie alimentară etc.;
d) realizarea, construcția, punerea în funcțiune, operarea,
întreținerea, exploatarea și dezafectarea de echipamente, instalații,
obiective nucleare și radiologice;
e) radiofarmaceutice, compuși marcați cu radionuclizi, produse
de uz medical, precum și surse radioactive de uz industrial;
f) metrologia radionuclizilor, radiațiilor și încercări în domeniul
nuclear;
g) construcția, operarea și utilizarea acceleratorilor de particule
și a surselor de ioni și electroni asociate;
h) supravegherea și combaterea poluării radioactive a mediului
și a amplasamentelor obiectivelor nucleare;
i) tratarea și depozitarea deșeurilor radioactive, etapa de
închiriere a ciclului surselor radioactive;
j) elaborarea liniilor tehnologice și a tehnologiilor necesare
realizării (unicate, serii mici etc.) de obiective și produse rezultate
din activitatea de profil;
k) realizarea de modele experimentale, stații-pilot și tehnologii
generice, cu rol de suport pentru cercetările aplicative viitoare
derivând din rezultatele cercetărilor fundamentale și orientate;
l) activități de transfer tehnologic al rezultatelor din domeniul
fizicii și ingineriei nucleare către subunități proprii sau, în
colaborare, către alți operatori economici;
m) activități de execuție, în vederea susținerii și dezvoltării
tehnologice în domeniu prin servicii și serii (mici) de produse,
microproducție sau prin produse unicat, pentru valorificarea
rezultatelor cercetării proprii, precum și pentru expoziții de profil.
IV. inovare, de produs și tehnologică, în domeniul fizicii și
ingineriei nucleare.
B. Activități conexe activității de cercetare-dezvoltare,
desfășurate în domeniul propriu de activitate, conform prevederilor
legale, constând în:
a) asistență tehnică, consultanță, expertiză, furnizare de
servicii tehnico-științifice și tehnologice persoanelor fizice și/sau
juridice interesate — cod CAEN 74/7430; 7487;
b) elaborarea de programe și strategii de cercetare-dezvoltare
și participarea la elaborarea strategiei domeniului cercetării și
dezvoltării — cod CAEN 73/731;
c) lucrări și acțiuni destinate acceptanției publice a energiei și
tehnologiilor nucleare și difuzarea culturii științifice de
radioprotecție și securitate nucleară prin mass-media și alte
mijloace — cod CAEN 2222; 9251;
d) activități de investiții în domeniul de activitate — cod CAEN
73/731;
e) import, export și distribuție de instalații, aparatură, materiale
diverse, documentație, reviste și cărți de specialitate, pentru
propriile necesități și în calitate de comisionar — cod CAEN 252;
331;
f) informatică, comunicații și baze de date în domeniul fizicii și
al tehnologiilor nucleare — cod CAEN 72/7222; 7230; 7240;
7260;
g) activități de transport tehnologic și persoane, întreținere
parc auto tehnologic — cod CAEN 60/602/6021; 6024;
h) participări la proiecte internaționale de cercetare-dezvoltare,
consultanță și asistență tehnică de specialitate, reprezentare în
organizațiile și consiliile de specialitate interne și internaționale —
cod CAEN 73/7310;
i) elaborarea de studii de perspectivă, prognoză, note de
fundamentare, teme de proiectare, studii de fezabilitate, analize și
documentații în domeniul fizicii și ingineriei nucleare și al
disciplinelor conexe — cod CAEN 73/7310;
j) elaborarea și aplicarea de programe de management al
calității pe direcții de activitate — cod CAEN 74/7414;
k) desfășurarea de activități privind standardizarea, măsurarea,
încercarea și certificarea calității produselor destinate omologării și
(micro)producției sau transferului tehnologic — cod CAEN
74/7430;
l) servicii de metrologie legală în domeniul nuclear — cod
CAEN 74/7430;

5

m) certificarea surselor de radiații, a aparaturii și a
echipamentelor cu surse de radiații — cod CAEN 74/7487;
n) angajarea și desfășurarea de activități de cooperare
tehnico-științifică internă și internațională în domeniile de activitate
din profilul institutului național — cod CAEN 9251;
o) elaborarea de proceduri, norme de calitate și control pentru
desfășurarea activităților cu caracter tehnic și economic — cod
CAEN 74/7430/7487;
p) activități de microproducție și servicii în domeniul de
activitate — cod CAEN 1589; 2522; 3310; 7430;
q) organizarea și îndeplinirea de activități vizând schimbul de
informații tehnico-științifice în domeniul de profil (schimb de date),
congrese, simpozioane, publicații, vizite reciproce de lucru ale
specialiștilor etc. — cod CAEN 9251;
r) activități de formare și specializare profesională în domeniul
propriu de activitate: pregătire profesională la nivel universitar,
postuniversitar și doctorat, pregătire și specializare în domeniile
nuclear și conexe a utilizatorilor tehnicilor, metodelor și
instrumentației nucleare, precum și în domeniul dezafectării de
obiective nucleare, instalații și echipamente radiologice; activități
didactice la solicitarea instituțiilor de învățământ superior — cod
CAEN 804;
s) activități de editare, tipărire a publicațiilor de specialitate și
bibliotecă: activitate redacțională pentru revistele de fizică ale
Academiei Române: Romanian Journal of Physics, Romanian
Reports in Physics, îCurierul de Fizică“, revista proprie etc.; studii,
rapoarte, sinteze, cărți de specialitate, cărți tehnice, instrucțiuni de
utilizare, foi de catalog, materiale publicitare și alte publicații
pentru domeniul propriu de activitate — cod CAEN 22/2211,
2213; 2222.
În cadrul obiectului său de activitate institutul național își poate
diversifica serviciile în scopul creșterii resurselor financiare.
Art. 5. — În cadrul obiectului său de activitate institutul
național poate colabora la realizarea de activități de cercetaredezvoltare privind domeniile strategice și de apărare națională, cu
aprobarea organului coordonator:
a) supravegherea radiometrică, dozimetrică și metrologică,
alarmarea, în caz de urgențe nucleare, precum și pregătirea și
participarea la intervenții în caz de accident nuclear — cod CAEN
74/7430;
b) radioprotecția personalului expus profesional și a
persoanelor din rândul populației — cod CAEN 74/7487;
c) decontaminarea radioactivă în zonele și în spațiile
afectate — cod CAEN 74/7430;
d) evidența și controlul de garanții nucleare — cod CAEN
23/2330;
e) colectarea, expertizarea, tratarea și depozitarea deșeurilor
radioactive de la toate unitățile nucleare din țară, precum și a
surselor radioactive ieșite din uz — cod CAEN 90/9002;
f) expertize, analize și servicii specifice domeniului nuclear —
cod CAEN 74/7430;
g) import-export și transportul materialelor radioactive — cod
CAEN 60/6024.
CAPITOLUL III
Patrimoniul
Art. 6. — (1) Patrimoniul institutului național, reactualizat, stabilit
pe baza bilanțului contabil încheiat la data de 30 iunie 2005, este în
valoare de 227.036.318 mii lei, din care: imobilizări corporale și
necorporale 108.267.363 mii lei și active circulante 118.768.955 mii lei.
(2) Patrimoniul institutului național poate fi modificat conform
prevederilor legale.
Art. 7. — (1) Institutul național administrează, cu diligența unui
bun proprietar, bunuri proprietate publică și privată a statului,
precum și bunurile proprii dobândite, în condițiile legii, sau
realizate din venituri proprii. Bunurile proprietate publică și privată
a statului administrate de institutul național, precum și bunurile
proprii dobândite în condițiile legii sau realizate din venituri proprii,
după caz, se înregistrează distinct în patrimoniul acestuia.
(2) În exercitarea drepturilor sale institutul național posedă și
folosește bunurile aflate în patrimoniul său și, după caz, dispune
de acestea, în condițiile legii, în scopul realizării obiectului său de
activitate.

6

MONITORUL OFICIAL AL ROMÂNIEI, PARTEA I, Nr. 808/6.IX.2005

Art. 8. — Rezultatele cercetărilor obținute în baza derulării
unor contracte finanțate din fonduri publice aparțin institutului
național, în calitate de persoană juridică executantă, și
ordonatorului de credite, în egală măsură, dacă prin contract nu
s-a prevăzut altfel. Administrarea, înregistrarea în evidența
contabilă a institutului național, precum și înstrăinarea, închirierea
sau concesionarea și casarea rezultatelor cercetărilor obținute în
baza derulării unui contract finanțat din fonduri publice se fac
potrivit Ordonanței Guvernului nr. 57/2002, aprobată cu modificări
și completări prin Legea nr. 324/2003, cu modificările ulterioare.
Art. 9. — (1) Concesionarea unor subunități, servicii sau
activități se poate face în scopul stimulării transferului rezultatelor
activității de cercetare-dezvoltare sau al eficientizării activității
economice a institutului național, în condițiile prevederilor legale
în vigoare. Închirierea unor spații și bunuri disponibile se va face
conform legii.
(2) Institutul național poate realiza servicii sau activități de
microproducție prin asociere în participațiune, în scopul stimulării
valorificării rezultatelor cercetării, cu aprobarea organului
coordonator și a autorităților naționale cu competențe în domeniul
nuclear și în alte domenii.
CAPITOLUL IV
Structura organizatorică și funcțională
Art. 10. — Institutul național poate avea în structură subunități,
cu sau fără personalitate juridică, sectoare cuprinzând
compartimente, secții, laboratoare și alte structuri organizatorice
necesare realizării obiectului său de activitate. Sediul subunităților se
prevede în hotărârea de înființare a institutului național, înființarea
sau desființarea acestora fiind aprobată prin hotărâre a Guvernului.
Art. 11. — (1) Structura organizatorică a institutului național se
aprobă prin ordin al președintelui organului coordonator, având în
componență și compartimente cu activități: juridice, marketing,
financiar-contabile, de audit și control financiar, de diseminare a
informațiilor, relații publice și mass-media.
(2) În funcție de specificul activității, prin decizie a directorului
general, cu aprobarea consiliului de administrație, se pot organiza
colective specializate sau colective interdisciplinare proprii ori în
colaborare cu alte unități din țară sau din străinătate.
CAPITOLUL V
Organele de conducere
Art. 12. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 13. — Orientarea și coordonarea activității tehnicoștiințifice din institutul național sunt asigurate de consiliul științific.
Art. 14. — (1) Relațiile dintre subunitățile aflate în structura
institutului național, precum și relațiile acestora cu terții sunt
stabilite de directorul general, care poate acorda împuterniciri de
reprezentare în numele institutului național, cu avizul consiliului de
administrație.
(2) Conducătorii subunităților din structura institutului național
răspund în fața consiliului de administrație și a directorului general
de îndeplinirea tuturor atribuțiilor, responsabilităților și
competențelor încredințate de aceștia.
Consiliul de administrație
Art. 15. — (1) Consiliul de administrație este format din
9 membri, cetățeni români, numiți prin ordin al președintelui
organului coordonator, la propunerea conducerii autorității de la
care aceștia provin, pentru un mandat de 4 ani care poate fi
reînnoit din 4 în 4 ani.
(2) Din consiliul de administrație fac parte:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității Sociale
și Familiei;
f) patru specialiști din domeniu, propuși de organul coordonator.

(3) Revocarea membrilor consiliului de administrație se face
de același organ care a făcut numirea, în caz de abateri sau de
nerespectare a îndatoririlor ce le revin.
Art. 16. — (1) Membrii consiliului de administrație își
păstrează calitatea de angajat la instituția sau la unitatea de la
care provin, precum și toate drepturile și obligațiile care derivă
din această calitate.
(2) Pentru activitatea desfășurată în calitatea de membru al
consiliului de administrație aceștia beneficiază de o indemnizație
lunară stabilită de consiliul de administrație, dar nu mai mult de 20%
din salariul de bază al directorului general al institutului național.
(3) Persoanele numite ca membri ai consiliului de administrație
nu pot face parte din mai mult de două consilii de administrație
ale institutelor naționale și nu pot participa în aceeași calitate la
alte unități cu care institutul național are relații contractuale sau
interese concurente.
(4) Sunt incompatibili cu calitatea de membru al consiliului de
administrație cei care, personal, soțul/soția ori rudele până la
gradul al doilea inclusiv, sunt în același timp patroni sau asociați
la alte unități cu același profil sau cu care institutul național se
află în relații comerciale directe.
Art. 17. — (1) Consiliul de administrație are în principal
următoarele atribuții:
a) aprobă la propunerea consiliului științific strategia și
programele concrete de dezvoltare a institutului național, de
introducere a unor tehnologii de vârf și de modernizare a celor
existente, în concordanță cu strategia generală a domeniului
propriu de activitate;
b) propune modificarea structurii organizatorice și funcționale a
institutului național, înființarea, desființarea și comasarea de
subunități din structura acestuia.
c) analizează și avizează proiectul bugetului de venituri și
cheltuieli, care se depune la organul coordonator în vederea
aprobării conform reglementărilor legale;
d) analizează și avizează situațiile financiare anuale pe care le
supune spre aprobare organului coordonator și aprobă raportul de
gestiune asupra activității desfășurate de institutul național în anul
precedent;
e) analizează realizarea criteriilor de performanță și raportarea
trimestrială privind activitatea realizată de institutul național și
aprobă măsuri pentru desfășurarea acesteia în condiții de
echilibru al bugetului de venituri și cheltuieli;
f) analizează, aprobă sau, după caz, propune spre aprobare,
potrivit prevederilor legale, investițiile care urmează a fi realizate
de institutul național;
g) propune spre aprobare majorarea sau diminuarea
patrimoniului, precum și concesionarea ori închirierea unor bunuri
din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 37 și
stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului colectiv de
muncă;
l) aprobă criteriile și comisiile de concurs pentru ocuparea
posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 18. — Consiliul de administrație își desfășoară activitatea
pe baza regulamentului propriu de organizare și funcționare,
avizat de organul coordonator. Acesta hotărăște în problemele
privind activitatea institutului național, cu excepția celor care,
potrivit legii, sunt date în competența altor organe.
Art. 19. — (1) Consiliul de administrație se întrunește de
regulă o dată pe lună sau ori de câte ori interesele institutului
național o cer, la convocarea președintelui sau, după caz, a
vicepreședintelui, precum și la solicitarea a cel puțin 3 membri.
(2) Ședințele consiliului de administrație sunt conduse de
președintele consiliului, iar în lipsa acestuia, de vicepreședintele
ales de membrii consiliului.
Art. 20. — (1) Consiliul de administrație își desfășoară activitatea
în prezența a cel puțin 6 membri. Dacă nu este îndeplinită această
condiție, ședința consiliului de administrație se va ține într-un termen
de cel mult 15 zile, având aceeași ordine de zi.

MONITORUL OFICIAL AL ROMÂNIEI, PARTEA I, Nr. 808/6.IX.2005
(2) Hotărârile consiliului de administrație se iau cu majoritatea
voturilor membrilor prezenți, dar nu mai puțin de votul a cel puțin
5 membri.
Art. 21. — La ședințele consiliului de administrație participă,
în calitate de invitat permanent, un reprezentant al sindicatului
reprezentativ din institutul național.
Art. 22. — Pentru luarea unor decizii vizând probleme
complexe consiliul de administrație poate atrage în activitatea de
analiză consilieri și consultanți din diferite sectoare de activitate.
Activitatea acestora va fi remunerată conform prevederilor legale.
Art. 23. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor ce le revin
și răspund solidar pentru gestionarea patrimoniului institutului național.
(2) Membrii consiliului de administrație care s-au abținut ori
s-au împotrivit luării unei decizii ce s-a dovedit păgubitoare pentru
institutul național nu răspund dacă au consemnat expres punctul
lor de vedere în registrul de ședințe al consiliului de administrație
și dacă au anunțat în scris despre aceasta organul coordonator.
(3) Membrii consiliului de administrație care nu respectă
prevederile art. 16 alin. (3) și (4) răspund, potrivit legii, pentru
daunele cauzate institutului național ca urmare a acestui fapt.
Art. 24. — În primul trimestru al fiecărui an consiliul de
administrație prezintă organului coordonator un raport asupra
activității desfășurate în anul precedent și asupra programului de
activitate pentru anul în curs.
Art. 25. — Secretariatul consiliului de administrație este asigurat
de institutul național. Atribuțiile secretariatului sunt prevăzute în
regulamentul de organizare și funcționare a consiliului de administrație.
Comitetul de direcție
Art. 26. — (1) Conducerea operativă a institutului național este
asigurată de un comitet de direcție compus din directorul general
și conducătorii principalelor compartimente din structura
organizatorică a institutului național.
(2) La ședințele comitetului de direcție participă, în calitate de
invitat permanent, un reprezentant al sindicatului reprezentativ din
institutul național sau un reprezentant al salariaților, în cazul în
care aceștia nu sunt constituiți în sindicat.
Art. 27. — (1) Comitetul de direcție exercită atribuții și are
răspunderi în limita competențelor propuse de directorul general,
aprobate de consiliul de administrație și cuprinse în regulamentul
propriu de organizare și funcționare.
(2) Comitetul de direcție stabilește acțiunile concrete necesare
pentru realizarea obiectivelor rezultate din:
a) strategia programelor de dezvoltare a institutului național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 28. — Comitetul de direcție se întrunește decadal și ori
de câte ori interesele institutului național o impun.
Directorul general
Art. 29. — (1) Activitatea curentă a institutului național este
condusă de directorul general, numit pentru o perioadă de 4 ani,
pe baza rezultatelor concursului de selecție organizat conform
reglementărilor legale. La expirarea acestui termen, în funcție de
performanțele realizate, numirea directorului general poate fi
prelungită pentru o perioadă de cel mult 4 ani.
(2) Numirea și eliberarea din funcție a directorului general se
fac prin ordin al președintelui organului coordonator.
Art. 30. — Directorul general are în principal următoarele
atribuții și responsabilități:
a) reprezintă, personal sau prin delegat, interesele institutului
național în relațiile cu celelalte organe, organizații și operatori
economici, precum și cu persoane fizice din țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum și
relațiile acestora cu terții, cu avizul consiliului de administrație;
c) propune consiliului de administrație modificarea structurii
organizatorice și funcționale a institutului național;
d) numește directorii și conducătorii compartimentelor din
structura organizatorică a institutului național, în urma concursului
organizat pe baza criteriilor propuse de comitetul de direcție, și îi
revocă, după caz, cu avizul consiliului de administrație;

7

e) angajează și concediază personalul institutului național,
conform prevederilor legale și ale contractului colectiv de muncă;
f) asigură negocierea contractului colectiv de muncă la nivelul
institutului național și a salariilor personalului acestuia, prin
comitetul de direcție; aprobă salariile rezultate din negocierea
directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor de
comerț interior și de import-export, prin compartimentele proprii
specializate;
i) analizează lunar stadiul valorificării rezultatelor cercetării,
inclusiv activitatea compartimentului de marketing;
j) are atribuții și răspunderi similare unui ordonator de credite
pentru sumele alocate institutului național de la bugetul de stat, în
condițiile prevăzute de lege;
k) poate delega, în condițiile legii, o parte din atribuțiile sale
celorlalte persoane din conducerea institutului național;
l) exercită orice alte atribuții ce îi sunt delegate de consiliul
de administrație.
Consiliul științific
Art. 31. — (1) Consiliul științific este format din 23 de membri
reprezentând principalele compartimente din cadrul institutului
național, care desfășoară activități de cercetare-dezvoltare.
(2) Consiliul științific este alcătuit din cercetători cu realizări
deosebite în domeniu, salariați ai institutului național, aleși pe o
perioadă de 4 ani prin vot secret de către cadrele cu studii
superioare din institutul național.
(3) Din consiliul științific fac parte de drept directorul general
și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de membrii consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul de
administrație.
Art. 32. — Atribuțiile principale ale consiliului științific sunt
următoarele:
a) participă la elaborarea strategiei de dezvoltare a activității
de cercetare-dezvoltare a domeniului și la elaborarea planurilor
proprii de cercetare-dezvoltare;
b) analizează, avizează și urmărește realizarea lucrărilor de
cercetare științifică;
c) propune spre aprobare consiliului de administrație programul
anual de cercetare-dezvoltare și inovare al institutului național;
d) avizează hotărârile consiliului de administrație care implică
politica de cercetare a institutului național și a ramurii;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea manifestărilor cu
caracter științific;
g) avizează acțiunile de cooperare, interne și internaționale, cu
scop științific în care este implicat institutul național;
h) avizează acordarea de burse de studii și stagii de
perfecționare în țară și în străinătate salariaților institutului
național, în condițiile legii.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 33. — (1) Institutul național întocmește anual bugetul de
venituri și cheltuieli și situațiile financiare anuale, potrivit normelor
metodologice elaborate de Ministerul Finanțelor Publice.
(2) Situațiile financiare anuale se aprobă de organul
coordonator, în condițiile legii.
Art. 34. — (1) Veniturile și cheltuielile institutului național se
stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe baza
indicatorilor de performanță stabiliți de organul coordonator și se
aprobă prin ordin al președintelui organului coordonator, cu avizul
Ministerului Finanțelor Publice și al Ministerului Muncii, Solidarității
Sociale și Familiei.

8

MONITORUL OFICIAL AL ROMÂNIEI, PARTEA I, Nr. 808/6.IX.2005

Art. 35. — Institutul național determină anual volumul de
venituri de realizat și de cheltuieli totale de efectuat, corelat cu
contractele încheiate pentru activitatea programată.
Art. 36. — (1) Salariile individuale ale personalului se stabilesc
prin negociere, conform reglementărilor legale și prevederilor
contractului colectiv de muncă, în limita fondului total destinat plății
salariilor, prevăzut în bugetul de venituri și cheltuieli stabilit, potrivit legii.
(2) Salariul de bază al directorului general se stabilește prin
ordin al ministrului coordonator, potrivit reglementărilor legale.
Art. 37. — (1) Pentru acoperirea cheltuielilor curente, în
situația în care în cursul unui an resursele financiare ale
institutului național nu sunt suficiente, acesta poate contracta
credite bancare în valoare de cel mult 20% din veniturile brute
realizate în anul precedent.
(2) Contractarea de credite peste plafonul stabilit se
efectuează cu aprobarea organului coordonator, pe baza avizului
prealabil al Ministerului Finanțelor Publice.
Art. 38. — (1) Institutul național hotărăște cu privire la investițiile
ce urmează a fi realizate, potrivit obiectului său de activitate,
finanțarea efectuându-se din surse proprii și din credite bancare,
precum și din surse bugetare, prin organul coordonator, potrivit legii.
(2) Organul coordonator va cuprinde în bugetul său de venituri
și cheltuieli fondurile necesare realizării unor investiții, dotări,
achiziționării de aparatură, echipamente și instalații pentru institut.
(3) Execuția investițiilor prevăzute la alin. (1) și (2) se
adjudecă potrivit legii.
Art. 39. — (1) Operațiunile de încasări și plăți ale institutului
național se efectuează prin conturi deschise la bănci comerciale
cu sediul în România și prin unități ale Trezoreriei Statului.

(2) Institutul național poate efectua operațiuni de încasări și
plăți în lei și în valută, prin casieria proprie, cu respectarea
nivelului plafonului de casă și a normativelor de disciplină
financiar-valutare stabilite prin actele normative legale.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor efectua prin
conturi bancare deschise la unitățile bancare specializate cu
sediul în România.,
Art. 40. — Institutul național își va organiza controlul financiar
preventiv propriu și auditul financiar, potrivit legii.
CAPITOLUL VII
Dispoziții finale
Art. 41. — Litigiile institutului național cu persoane fizice sau
juridice, nesoluționate pe cale amiabilă, sunt supuse spre rezolvare
instanțelor de judecată române competente, potrivit dispozițiilor legale.
Art. 42. — (1) Prezentul regulament de organizare și
funcționare se completează cu celelalte reglementări legale care
se referă la activitatea institutelor de cercetare-dezvoltare.
(2) Modificările și completările prezentului regulament de
organizare și funcționare se pot face la propunerea consiliului de
administrație, cu respectarea actelor normative legale și cu
aprobarea organului coordonator.
Art. 43. — Statutul de institut național de cercetare-dezvoltare
se reînnoiește prin reacreditare, care are loc într-un interval de
maximum 5 ani sau la schimbarea obiectului de activitate al
institutului național.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL INTEGRĂRII EUROPENE

ORDIN
pentru aprobarea Procedurii de implementare, monitorizare și evaluare a subprogramului
îAsistență tehnică acordată birourilor regionale pentru cooperare transfrontalieră“
În temeiul prevederilor art. 6 alin. (4) din Hotărârea Guvernului nr. 402/2004 privind organizarea și funcționarea
Ministerului Integrării Europene, cu modificările ulterioare,
având în vedere prevederile Legii nr. 315/2004 privind dezvoltarea regională în România, cu modificările ulterioare,
și ale art. 6 din Hotărârea Guvernului nr. 773/2005 privind aprobarea structurii, indicatorilor și fondurilor aferente
subprogramului îAsistență tehnică acordată birourilor regionale pentru cooperare transfrontalieră“ prin bugetul Ministerului
Integrării Europene în cadrul programelor regionale specifice,
ministrul integrării europene emite prezentul ordin.
Art. 1. — Se aprobă Procedura de implementare,
monitorizare și evaluare a subprogramului îAsistență
tehnică acordată birourilor regionale pentru cooperare
transfrontalieră“, prevăzută în anexa*) care face parte
integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I.
Art. 3. — Direcțiile de specialitate din cadrul Ministerului
Integrării Europene vor duce la îndeplinire prevederile
prezentului ordin.

Ministrul integrării europene,
Ene Dinga
București, 22 august 2005.
Nr. 331.
*) Anexa se pune la dispoziție birourilor regionale pentru cooperare transfrontalieră Iași, Suceava, Oradea, Timișoara și Călărași cu titlu gratuit,
precum și altor persoane interesate, la cerere, de către Ministerul Integrării Europene.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 808/6.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047938]
ISSN 1453—4495

