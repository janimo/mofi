PARTEA

Anul 173 (XVII) — Nr. 450

I

Vineri, 27 mai 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 182 din 29 martie 2005 referitoare la excepția
de neconstituționalitate a dispozițiilor art. 278 din
Codul de procedură penală......................................

16.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Agenției Române pentru
Conservarea
Energiei
privind
aprobarea
conținutului-cadru al Proiectului de gestiune a
energiei.......................................................................

DECIZII

ALE

Nr.
354.

1–3
499.
500.
3–5

CURȚII

Pagina
— Ordin al ministrului agriculturii, pădurilor și
dezvoltării rurale pentru aprobarea modelului
autorizației de înființare și funcționare a
crescătoriilor de vânat și a complexurilor de
vânătoare ...................................................................
— Ordin al ministrului sănătății privind achiziția
publică de medicamente și materiale sanitare de
către unitățile sanitare în regim de urgență ...........
— Ordin al ministrului sănătății privind
centralizarea stocurilor de medicamente și
materiale sanitare din unitățile sanitare cu paturi .....

5–7
8
8

CONSTITUȚIONALE

CURTEA CONSTITUȚIONALĂ

D E C I Z I A Nr. 182
din 29 martie 2005

referitoare la excepția de neconstituționalitate a dispozițiilor art. 278
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 din Codul de procedură penală, excepție
ridicată de Victor Truță, prin mandatar Marin Frunză, în
Dosarul nr. 2.577/P/2004 al Judecătoriei Galați.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii
de respingere a excepției de neconstituționalitate ca

neîntemeiată, arătând că textul de lege criticat nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 29 noiembrie 2004, pronunțată în
Dosarul nr. 2.577/P/2004, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 278 din Codul de procedură penală. Excepția
a fost ridicată de Victor Truță, prin mandatar Marin Frunză,
în dosarul menționat, având ca obiect plângerea formulată
împotriva Rezoluției nr. 1.247/II/2/27 iulie 2004 a Parchetului
de pe lângă Judecătoria Galați.
În motivarea excepției de neconstituționalitate se susține
că art. 278 din Codul de procedură penală este
neconstituțional, deoarece îprevede expres și limitativ
posibilitatea de a fi controlată soluția dată de procuror doar
de către primul procuror al parchetului din cadrul căruia face
parte procurorul care a dat soluția“, nu și de îparchetul
ierarhic superior și de către conducătorul Ministerului Public“,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 450/27.V.2005

ceea ce face ca aceste prevederi legale să fie
îdiscriminatorii, totalitare, dictatoriale, inchizitoriale“, încălcând
îprincipiul controlului ierarhic, dreptul privind interzicerea
discriminării, principiul universalității, principiul statului de
drept [...], principiul disponibilității“.
Judecătoria Galați, exprimându-și opinia asupra excepției
de neconstituționalitate, apreciază că aceasta este
neîntemeiată. Câtă vreme competența de judecată este
stabilită prin lege, petentul poate ataca soluția dispusă de
procuror numai în condițiile prevăzute în procedura penală.
Se mai arată că, și în situația în care soluția procurorului nu
poate fi atacată până la procurorul general al României,
aceasta este supusă controlului instanțelor judecătorești,
simplificarea procedurilor desfășurate în fața organelor
parchetului având ca rațiune tocmai asigurarea respectării
dreptului la un proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, întrucât textele de lege criticate nu
contravin prevederilor constituționale, respectiv celor din
Convenția pentru apărarea drepturilor omului și a libertăților
fundamentale, invocate de autorul excepției. Se arată că
principiul disponibilității nu este de ordin constituțional, ci un
principiu fundamental care guvernează desfășurarea
procesului civil, care nu are semnificația instituirii de către
justițiabili a unor căi de atac. Totodată, se arată că nici unul
dintre textele constituționale, respectiv din Convenția pentru
apărarea drepturilor omului și a libertăților fundamentale,
invocate în motivarea excepției, nu impune o anumită soluție
referitoare la reglementarea controlului ierarhic asupra
soluțiilor procurorului, precum și faptul că, ulterior exercitării
controlului asupra soluției de către procurorul ierarhic superior
cu respectarea art. 131 și art. 132 din Constituție, orice
persoană care consideră că a fost vătămată prin această
soluție o poate ataca la instanța judecătorească.
Avocatul Poporului consideră că dispozițiile legale criticate nu
încalcă prevederile constituționale ale art. 131 și art. 132 și nu
aduc atingere, sub nici un aspect, valorilor supreme garantate
de art. 1 din Constituție. Totodată, se arată că art. 278 din
Codul de procedură penală se aplică tuturor persoanelor aflate
în ipoteza normei legale, fără vreo deosebire bazată pe sex,
rasă, culoare, limbă, religie sau orice altă situație, astfel încât
nu poate fi reținută nici critica de neconstituționalitate formulată
în raport cu prevederile art. 11 și art. 20 din Constituție,
raportate la art. 14 din Convenția pentru apărarea drepturilor
omului și a libertăților fundamentale. Cu privire la art. 15 din
Constituție și art. 17 din Convenția pentru apărarea drepturilor
omului și a libertăților fundamentale, se apreciază că nu au
incidență în cauză.
În concluzie, Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 278 din Codul de procedură penală, potrivit

cărora îPlângerea împotriva măsurilor luate sau a actelor
efectuate de procuror ori efectuate pe baza dispozițiilor date de
acesta se rezolvă de prim-procurorul parchetului sau, după caz,
de procurorul general al parchetului de pe lângă curtea de apel
ori de procurorul șef de secție al Parchetului de pe lângă Curtea
Supremă de Justiție.
În cazul când măsurile și actele sunt ale prim-procurorului ori
ale procurorului general al parchetului de pe lângă curtea de apel
sau ale procurorului șef de secție al Parchetului de pe lângă
Curtea Supremă de Justiție ori au fost luate sau efectuate pe
baza dispozițiilor date de către aceștia, plângerea se rezolvă de
procurorul ierarhic superior.
În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere de
sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică persoanei
care a făcut plângerea și celorlalte persoane interesate.
Dispozițiile art. 275—277 se aplică în mod corespunzător.“
Autorul excepției consideră că acest text legal încalcă
prevederile constituționale ale art. 1 referitoare la statul
român, ale art. 11 privind dreptul internațional și dreptul
intern, ale art. 15 privind universalitatea drepturilor și
libertăților fundamentale, ale art. 20 referitoare la tratatele
internaționale privind drepturile omului, ale art. 131 referitoare
la rolul Ministerului Public și ale art. 132 privind statutul
procurorilor, cu raportare la prevederile din Convenția pentru
apărarea drepturilor omului și a libertăților fundamentale
cuprinse în art. 14 privind interzicerea discriminării și în
art. 17 referitoare la interzicerea abuzului de drept.
Examinând excepția de neconstituționalitate ridicată, Curtea
constată că art. 278 din Codul de procedură penală nu
numai că nu aduce atingere dispozițiilor constituționale privind
rolul Ministerului Public și statutul procurorilor, ci constituie o
concretizare a acestora, dând expresie chiar principiului
controlului ierarhic ce guvernează activitatea procurorilor,
prevăzut de art. 132 alin. (1) din Legea fundamentală. Faptul
că legiuitorul nu a reglementat, în textul criticat, posibilitatea
ca persoana interesată să sesizeze organele superioare din
ierarhia Ministerului Public, după soluționarea nefavorabilă a
plângerii sale de către procurorul ierarhic superior celui care
a emis actul atacat, nu este de natură să aducă atingere
dispozițiilor constituționale privind statul de drept, câtă vreme
legiuitorul a asigurat posibilitatea cenzurării actelor procurorului
de către instanțele judecătorești. În acest sens, art. 2781
alin. 1 din Codul de procedură penală reglementează
posibilitatea formulării plângerii la instanța de judecată
împotriva acelor acte prin care procurorul soluționează cauza
penală fără ca aceasta să mai ajungă în fața instanței,
respectiv împotriva îrezoluției de neîncepere a urmăririi penale
sau a ordonanței, ori, după caz, a rezoluției de clasare, de
scoatere de sub urmărire penală sau de încetare a urmăririi
penale date de procuror“, asigurând astfel deplinul acces la
justiție al persoanei interesate, așadar realizarea unui drept al
persoanei ce reprezintă o valoare supremă, garantată în
statul de drept, în conformitate cu art. 1 din Constituție.
Curtea mai constată că art. 278 din Codul de procedură
penală nu cuprinde privilegii sau discriminări în raport de
criteriile egalității în drepturi prevăzute de art. 4 din Legea
fundamentală, orice persoană vătămată în drepturile sale prin
măsuri sau acte ale procurorului având posibilitatea să
promoveze împotriva acestora căile de atac prevăzute de lege.
Așa fiind, nu poate fi reținută nici pretinsa încălcare a
dispozițiilor art. 14 din Convenția pentru apărarea drepturilor și
a libertăților fundamentale, privind interzicerea discriminării, și,
prin urmare, nici a celor cuprinse în art. 11 și în art. 20 din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 450/27.V.2005
Constituție, referitoare la dreptul internațional și dreptul intern,
respectiv la tratatele internaționale privind drepturile omului.
Cât privește prevederile art. 15 din Constituție, precum și
cele ale art. 17 din Convenția pentru apărarea drepturilor

3

omului și a libertăților fundamentale, referitoare la interzicerea
abuzului de drept, acestea nu au incidență în cauză, autorul
excepției mărginindu-se de altfel să invoce aceste dispoziții,
fără a arăta în ce constă încălcarea lor.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 din Codul de procedură penală, excepție ridicată de
Victor Truță, prin mandatar Marin Frunză, în Dosarul nr. 2.577/P/2004 al Judecătoriei Galați.
Definitivă și general obligatorie.
Pronunțată în ședința publică din data de 29 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
AGENȚIA ROMÂNĂ PENTRU CONSERVAREA ENERGIEI

DECIZIE
privind aprobarea conținutului-cadru al Proiectului de gestiune a energiei
În temeiul Legii nr. 199/2000 privind utilizarea eficientă a energiei, republicată, cu modificările ulterioare, al
Ordinului ministrului industriei și resurselor nr. 245/2002 privind aprobarea Regulamentului pentru autorizarea persoanelor
fizice și juridice care au dreptul să realizeze bilanțuri energetice și a Regulamentului pentru atestarea responsabililor cu
atribuții în domeniul gestiunii energiei și al Deciziei președintelui Agenției Române pentru Conservarea Energiei
nr. 58/2003 privind aprobarea Ghidului de pregătire și examinare a cursanților în domeniul gestiunii energiei,
în conformitate cu prevederile Hotărârii Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
în temeiul Hotărârii Guvernului nr. 941/2002 privind organizarea și funcționarea Agenției Române pentru
Conservarea Energiei, cu modificările și completările ulterioare,
în baza Ordinului ministrului economiei și comerțului nr. 139/2005,
președintele Agenției Române pentru Conservarea Energiei emite următoarea decizie:
Art. 2. — Prezenta decizie va fi publicată în Monitorul
Art. 1. — Se aprobă conținutul-cadru al Proiectului de
gestiune a energiei, prevăzut în anexa care face parte din Oficial al României, Partea I, și pe adresa de Internet a
prezenta decizie. Proiectul va fi susținut de către
persoanele care doresc atestarea ca responsabil cu atribuții Agenției Române pentru Conservarea Energiei:
în domeniul gestiunii energiei.
www.arceonline.ro.
Președintele Agenției Române pentru Conservarea Energiei,
Ioan Silviu Lefter
București, 16 mai 2005.
Nr. 16.
ANEXĂ

CONȚINUTUL-CADRU
al Proiectului de gestiune a energiei
CAPITOLUL I
Date privind candidatul care dorește să obțină
Atestatul de responsabil cu gestiunea energiei
1. Numele și funcția
2. Responsabilitățile și atribuțiile conform fișei postului
3. Atribuții care vor apărea suplimentar, în urma obținerii
atestatului, prin susținerea examenului la Agenția Română
pentru Conservarea Energiei

4. Numele și poziția persoanei căreia i se subordonează
candidatul
5. Datele de contact ale candidatului (telefon, fax, mobil,
e-mail)
6. Lucrările și proiectele de eficiență energetică în care
este implicat direct candidatul la data la care se întocmește
lucrarea.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 450/27.V.2005

CAPITOLUL II
Prezentarea unității economice consumatoare
de energie la care este angajat candidatul
II.1. Date generale:
1. Adresa la sediul principal și la sediile secundare
2. Numărul de înregistrare la registrul comerțului, codul
fiscal, contul de virament și banca la care este deschis
3. Tipul capitalului, cu precizarea ponderii procentuale a
capitalului de stat și a celui privat, după caz
4. Numele conducătorului unității și ale celor de la
sediile secundare
5. Datele de contact ale conducerii și sediilor secundare
(telefon, fax, mobil, e-mail).
II.2. Date privind activitatea desfășurată în cadrul unității
economice:
1. Domeniul de activitate la sediul principal și la sediile
secundare, cu precizarea încadrării în codurile CAEN
2. Numărul de persoane angajate la sediul principal și
la sediile secundare
3. Evoluția producției, a productivității și alți indicatori
economici, după caz.
CAPITOLUL III
Prezentarea energetică a agentului economic
III.1. Descrierea principalelor contururi de consum de
energie (secții, ateliere, utilaje, instalații, echipamente), cu
precizarea dotării cu mijloace de măsură, control și
înregistrare a consumurilor de energie aferente:
1. Prezentarea principalelor contururi de consum de
energie și a rețelelor energetice interioare, pe baza unui
plan de situație a amplasării secțiilor tehnologice; structura
generală a consumului pe tipuri de energie — grafice, cu
precizarea ponderii fiecărei forme de energie consumate
2. Prezentarea principalelor utilaje și echipamente
consumatoare de energie, pentru fiecare contur de consum
de energie definit mai sus; structura consumului de energie
pe tipuri de consumatori — grafice, cu precizarea ponderii
fiecărei forme de energie consumate
3. Energie electrică: numărul de transformatoare de
alimentare, puterea instalată a acestora și apartenența
(numele unității furnizoare de energie electrică); valoarea
tensiunii electrice (medie tensiune, joasă tensiune) de
alimentare și tipul de tarif la care se face contorizarea
pentru plata energiei electrice; puterea totală instalată
conform avizului de racordare (cu precizarea numărului,
datei și a emitentului)
4. Energie termică — utilități interne: centrale termice
proprii, cu descrierea dotării acestora cu utilaje și
echipamente energetice
5. Energie termică — utilități externe: racordarea la terți,
care furnizează energie termică
6. Alte utilități: instalații de abur industrial; instalații de
apă fierbinte; instalații de încălzire a spațiilor; instalații de
aer comprimat; centrală de condiționare; instalații de frig;
instalații de producere și/sau stocare oxigen; instalație de

producere acetilenă; stație de epurare ape reziduale; alte
tipuri de instalații
7. Gaze naturale: debitul instalat aprobat, conform
avizului energetic (cu precizarea numărului, datei și a
emitentului acestuia)
8. Combustibili lichizi: CLU, păcură, alți combustibili
lichizi utilizați
9. Combustibili solizi: cărbune (lignit, huilă, cocs);
deșeuri combustibile (coji de floarea-soarelui, puzderii de in
și cânepă, rumeguș, alte deșeuri agricole); alți combustibili
solizi utilizați
10. Tipuri de energie recuperată, modul de utilizare
11. Date privind utilizarea energiei regenerabile (solară,
eoliană, biomasă, geotermală, hidro); estimări ale
potențialului utilizabil în cadrul unității agentului economic
12. Carburanți: motorină, benzină, alți carburanți utilizați.
III.2. Descrierea evoluției consumurilor de energie, pe baza
datelor statistice prezentate grafic, cu interpretarea acestora, în
raport cu evenimentele petrecute (variația producției,
dezvoltarea unității sau reducerea activității, creșterea eficienței
energetice etc.), pe perioada ultimilor 3 ani.
III.3. Indicatori specifici: consumuri specifice de energie,
pe tipuri de produse sau prestații; intensități energetice —
date de comparație (cu unități de același profil din țară,
eventual din străinătate), interpretarea valorii acestor
indicatori.
CAPITOLUL IV
Legislația de eficiență energetică
Încadrarea unității în prevederile legislației privind
energia și eficiența energetică, aflată în vigoare în
România. Atenție specială acordată pentru prevederile
cuprinse în:
1. Legea nr. 199/2000 privind utilizarea eficientă a
energiei, republicată;
2. legislația de eficiență energetică aflată în vigoare în
România, adoptată ulterior Legii nr. 199/2000, republicată;
3. legislația în domeniul energeticii clădirilor.
CAPITOLUL V
Organizarea activității de gestiune a energiei
în cadrul unității agentului economic
1. Modul de organizare a colectivului cu responsabilități
privind consumul de energie în cadrul unității. Existența
unor centre de consum sau centre de gestiune economică
a consumurilor energetice
2. Accesul personalului energetic la informația de
specialitate privind eficiența energetică (existența conexiunii
la Internet). Comunicarea în interiorul unității între
specialiștii tehnologi și cei energetici
3. Diagnoza energetică a întreprinderii — prezentarea
problemelor principale; completarea matricei de management
energetic, prin selectarea nivelului corespunzător situației în
care se află unitatea la momentul respectiv, pentru fiecare
dintre cele 6 criterii (politică energetică, organizare,
angajament, sistem de informare, marketing, investiții),
conform tabelului de mai jos.

Matricea managementului energetic
Politică
energetică

Organizare

4

Implicare activă
a conducerii
superioare

Complet integrată
cu celelalte forme
de management

3

Politică oficială,
Împărțire clară
dar fără aplicare a sarcinilor
urmărită de
și a bugetelor
conducere

Nivel

Angajament

Întregul personal
deține responsabilități
pentru economii
de energie
Majoritatea marilor
consumatori sunt
motivați pentru a
economisi energia

Sistem
de informare

Sistem bine pus
la punct cu
raportări zilnice
Sistem M&T
lunar pentru
centre sau
zone individuale

Marketing

Marketing extins
în interiorul și
în exteriorul
instituției
Campanii
regulate de
publicitate

Investiții

Discriminare pozitivă
în favoarea
eficienței energetice
Aceleași criterii
de apreciere
ca și pentru
restul investițiilor

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 450/27.V.2005
Nivel

Politică
energetică

2

Politică
nehotărâtă

1

Direcții
de acțiune
neformulate

Nici o politică
explicită
0

Organizare

Stabilire de
sarcini, dar
responsabilități
nealocate
Stabilire de
sarcini cu
diverse ocazii

Nici o delegare de
responsabilități
pe parte
energetică

Angajament

Sistem
de informare

Motivare neritmică
sau sporadică

Sistem M&T
lunar pe tipuri
de combustibili

Relativă
conștientizare
a personalului
despre importanța
economiilor
Lipsă de
conștientizare
a necesității
de a economisi
energia

Marketing

Verificarea
facturilor

CAPITOLUL VI
Lucrări de creștere a eficienței energetice
VI.1. Stadiul actual al bilanțurilor energetice efectuate
recent și măsurile principale propuse de executant pentru
creșterea eficienței energetice. Precizări privind consultanța
de specialitate
VI.2. Stadiul actual a elaborării Programului propriu
privind eficiența energetică, cu precizarea principalelor
măsuri care se pot implementa pe o perioadă de 5 ani, cu
începere din anul în curs
Stadiul actual al lucrărilor de investiții care conduc la
creșterea eficienței energetice în cadrul unității.
CAPITOLUL VII
Studiu de caz
Se poate aborda, la alegere, orice tip de lucrare de
implementare a unor măsuri pentru creșterea eficienței
energetice, de tip electroenergetic, termoenergetic, pentru

Acțiuni sporadice
de conștientizare
a personalului

Contacte
neoficiale
pentru
promovarea
economiilor
Nici un sistem
Nici un fel
de informare sau de marketing
de contabilizare
sau diseminare
a consumurilor

Investiții

Numai investiții
cu termen redus
de recuperare
Numai măsuri
cu costuri
reduse

Nici o investiție
în ameliorarea
eficienței energetice

clădiri sau aferent utilităților, inclusiv pentru utilizarea
energiei recuperate și a unor forme de energie
regenerabilă.
Studiul de caz trebuie să includă o prezentare tehnicoeconomică însoțită de indicatorii de prefezabilitate (evaluare
ce poate fi preluată dintr-un studiu, cu menționarea
acestuia, sau o evaluare aproximativă prin calcule proprii),
fotografii, grafice și interpretările acestora.
N O T Ă:

Lucrarea poate fi însoțită de o prezentare executată în
format electronic, de preferință MS PowerPoint, pentru
proiecție la susținerea acesteia.
În cazul în care candidatul optează pentru acest tip de
prezentare, este necesar să transmită materialul în format
electronic la Agenția Română pentru Conservarea Energiei,
pe suport electronic (dischetă sau CD).
Susținerea examenului cu prezentarea acestui material
se va face la sediul central al Agenției Române pentru
Conservarea Energiei, fiind asigurate condițiile tehnice
necesare pentru proiecție.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea modelului autorizației de înființare și funcționare a crescătoriilor de vânat
și a complexurilor de vânătoare
În temeiul art. 7 și 20 din Ordonanța Guvernului nr. 81/2004 privind înființarea, organizarea și funcționarea
crescătoriilor de vânat și a complexurilor de vănătoare, aprobată cu modificări prin Legea nr. 486/2004,
în baza art. 4 alin. (1) pct. II.2 și a art. 9 alin. (6) din Hotărârea Guvernului nr. 155/2005 privind organizarea și
funcționarea Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă modelul și conținutul formularului de
autorizație de înființare și funcționare a crescătoriilor de vânat
și al formularului de autorizație de înființare și funcționare a
complexurilor de vânătoare, prezentate în anexele nr. 1 și 2*)
care fac parte integrantă din prezentul ordin.
Art. 2. — (1) Formularele prevăzute la art. 1 sunt
documente cu regim special, înseriate și numerotate potrivit
modelelor prevăzute în anexele nr. 1 și 2.

(2) Formularele prevăzute la art. 1 se tipăresc în
carnete de 50 de exemplare, dintre care 25 de exemplare
originale și 25 de exemplare în copie, cu seria CRV pentru
crescătorii de vânat și seria COV pentru complexuri de
vânătoare, iar numerotarea începe cu nr. 0001 la prima
autorizație, pentru fiecare serie. Atât originalul, cât și copia
vor avea aceeași serie și același număr.
Art. 3. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 17 mai 2005.
Nr. 354.
*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 450/27.V.2005
ANEXA Nr. 1

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 450/27.V.2005

7
ANEXA Nr. 2

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 450/27.V.2005

MINISTERUL SĂNĂTĂȚII

ORDIN
privind achiziția publică de medicamente și materiale sanitare de către unitățile sanitare
în regim de urgență
Având în vedere dispozițiile art. 21 alin. (3) din Ordonanța Guvernului nr. 20/2002 privind achizițiile publice prin
licitații electronice, aprobată cu modificări prin Legea nr. 468/2002, cu modificările ulterioare,
văzând Referatul de aprobare al Serviciului achiziții publice și al Serviciului juridic nr. MC 5.998/2005,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Unitățile sanitare vor achiziționa medicamente
și materiale sanitare în regim de urgență pentru lunile iunie
și iulie, în limita bugetului aprobat și cu respectarea
prevederilor legale.
Art. 2 — (1) Medicamentele și materialele sanitare
prevăzute la art. 1 vor fi finanțate din Fondul național unic
de asigurări sociale de sănătate.

(2) Dispozițiile art. 1 nu se aplică medicamentelor și
materialelor sanitare finanțate din programele naționale.
Art. 3. — Conducerea unităților sanitare are obligația să
ducă la îndeplinire prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 13 mai 2005.
Nr. 499.
MINISTERUL SĂNĂTĂȚII

ORDIN
privind centralizarea stocurilor de medicamente și materiale sanitare
din unitățile sanitare cu paturi
În temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
văzând Referatul de aprobare al Serviciului achiziții publice nr. MC 5.999/2005,
ministrul sănătății emite următorul ordin:
Art. 1. — (1) Toate unitățile sanitare cu paturi au
obligația de a raporta stocurile de medicamente și materiale
sanitare disponibile, săptămânal, în fiecare zi de luni.
(2) Aceste date vor fi comunicate la Centrul de Calcul
și Statistică Sanitară București, prin fax și/sau e-mail.
Art. 2. — (1) Conducerile unităților sanitare au obligația
să ducă la îndeplinire prevederile prezentului ordin.

(2) Centrul de Calcul și Statistică Sanitară București are
obligația de a centraliza și de a transmite Ministerului
Sănătății această situație, în termen de 48 de ore de la
termenul prevăzut la art. 1 alin. (1).
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 13 mai 2005.
Nr. 500.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 450/27.V.2005 conține 8 pagini.

Prețul: 5.500 lei vechi/0,55 lei noi

&JUYDGY|017030]
ISSN 1453—4495

PDF compression, OCR, web-optimization with CVISION's PdfCompressor

