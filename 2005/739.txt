PARTEA

Anul 173 (XVII) — Nr. 739

I

LEGI, DECRETE, HOTĂRÂRI ȘI ALTE ACTE

Luni, 15 august 2005

SUMAR

Nr.

Pagina

Nr.

Pagina
DECIZII ALE PRIMULUI-MINISTRU

DECIZII ALE CURȚII CONSTITUȚIONALE
Decizia nr. 368 din 5 iulie 2005 referitoare la excepția
de neconstituționalitate a dispozițiilor art. 217
alin. 1 și art. 219 alin. 1 din Codul penal .............

412.
1–3

— Decizie privind desemnarea domnului Andrei
Gabriel Pleșu în funcția de membru în Consiliul
de conducere al Institutului Cultural Român...........
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
873.

876.

— Hotărâre privind aprobarea unor măsuri
speciale pentru prevenirea și combaterea faptelor
de evaziune fiscală în domeniul alcoolului etilic de
origine agricolă, băuturilor spirtoase, produselor din
tutun și al uleiurilor minerale ...................................
— Hotărâre pentru aprobarea Normelor
metodologice de aplicare a Legii nr. 218/2005
privind stimularea absorbției fondurilor SAPARD
prin preluarea riscului de către fondurile de
garantare ....................................................................

DECIZII

ALE

7

625.

3–5
869.

6–7

CURȚII

— Decizie a președintelui Autorității Naționale de
Reglementare în Domeniul Gazelor Naturale
privind procedurile de întocmire a raportului
financiar și a evidenței contabile reglementate de
către titularul de licență din sectorul gazelor
naturale ......................................................................

8

— Ordin al ministrului sănătății privind modificarea
și completarea Ordinului ministrului sănătății
nr. 605/2005 pentru aprobarea listei medicamentelor
la care nu se stabilește preț de referință și pentru
stabilirea prețului de decontare al acestora............

8

CONSTITUȚIONALE

CURTEA CONSTITUȚIONALĂ

D E C I Z I A Nr. 368
din 5 iulie 2005

referitoare la excepția de neconstituționalitate a dispozițiilor art. 217 alin. 1
și art. 219 alin. 1 din Codul penal
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 217 alin. 1 și art. 219 alin. 1 din Codul
penal, excepție ridicată de Rakosfalvy T. Zoltan în Dosarul
nr. 3.245/2004 al Judecătoriei Sfântu Gheorghe.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece consideră că art. 217 alin. 1 din
Codul penal reprezintă forma infracțiunii de distrugere care

2

MONITORUL OFICIAL AL ROMÂNIEI, PARTEA I, Nr. 739/15.VIII.2005

are cel mai redus pericol social, pe când art. 219 alin. 1
din Codul penal, deși este o faptă comisă din culpă,
presupune existența unui pericol social mai mare, întrucât
prin modalitatea de săvârșire prezintă pericol public. Pe
cale de consecință, invocarea lipsei unui tratament de
procedură identic referitor la principiul oficialității nu este de
natură a duce la concluzia încălcării art. 16 din Constituție,
deoarece textele legale criticate nu instituie nici un fel de
discriminări cu privire la aplicarea acestui principiu tuturor
persoanelor aflate în una dintre situațiile juridice prevăzute
de cele două infracțiuni.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2005, pronunțată în
Dosarul nr. 3.245/2004, Judecătoria Sfântu Gheorghe a
sesizat Curtea Constituțională cu excepția de
neconstituționalitate a prevederilor art. 217 alin. 1 și
art. 219 alin. 1 din Codul penal.
Excepția a fost ridicată de Rakosfalvy T. Zoltan în
dosarul cu numărul de mai sus, având ca obiect
soluționarea unei cauze penale.
În motivarea excepției de neconstituționalitate autorul
acesteia susține că prin incriminarea infracțiunilor de
distrugere și distrugere din culpă, în reglementarea
variantelor prevăzute de alin. 1, se aduce atingere
principiului egalității cetățenilor în fața legii, deoarece se
creează o diferențiere prin aplicarea nejustificată a
principiului oficialității în exercitarea acțiunii penale. Astfel,
spre deosebire de subiectul activ al infracțiunii de
distrugere intenționată (art. 217 alin. 1 din Codul penal),
persoana cercetată pentru infracțiunea de distrugere din
culpă (art. 219 alin. 1 din Codul penal) nu poate beneficia
de consecințele împăcării părților sau ale retragerii plângerii
prealabile. Această inechitate rezidă și din împrejurarea că
permite aplicarea unui regim sancționator mai sever pentru
o infracțiune săvârșită din culpă față de regimul aplicat
aceleiași infracțiuni comise cu intenție.
În opinia autorului excepției această reglementare
diferențiată produce aceleași consecințe și în ceea ce
privește ocrotirea proprietății private.
Judecătoria Sfântu Gheorghe opinează că excepția de
neconstituționalitate este neîntemeiată, deoarece legiuitorul
este cel care decide modalitatea de sesizare a instanței,
prin plângere prealabilă sau rechizitoriu, cât și regimul
juridic aplicabil fiecărei infracțiuni în parte, în funcție de
gravitatea faptei, de consecințele produse, de atingerea
adusă valorilor sociale protejate de lege ori de alte aspecte
avute în vedere la incriminarea faptei.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece încadrarea
juridică a faptelor de distrugere în funcție de latura
subiectivă a infracțiunii, respectiv dacă aceasta a fost
săvârșită cu intenție sau din culpă, este o chestiune de
aplicare a legii care excede controlului de constituționalitate.
Instanța judecătorească este singura competentă să
stabilească dacă sunt întrunite elementele constitutive ale
infracțiunii prevăzute de art. 217 din Codul penal sau cele
ale art. 219 din același cod.
Avocatul Poporului consideră că excepția de
neconstituționalitate este neîntemeiată, deoarece instituirea

unui tratament penal diferit pentru acele forme diferite ale
infracțiunii de distrugere, apreciate de legiuitor ca fapte cu
un grad de pericol social diferit, nu contravine sub nici un
aspect principiului egalității cetățenilor în fața legii. În acest
sens Curtea Constituțională, în acord cu jurisprudența Curții
Europene a Drepturilor Omului, a decis în mod constant că
principiul egalității și nediscriminării nu are semnificația
instituirii unei uniformități, ci permite ca în situații diferite să
se aplice un tratament juridic diferit când aceasta se
justifică în mod rațional și obiectiv.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 217 alin. 1 și ale art. 219 alin. 1 din Codul
penal, cu următorul conținut:
— Art. 217 alin. 1 din Codul penal — Distrugerea:
îDistrugerea, degradarea ori aducerea în stare de
neîntrebuințare a unui bun aparținând altuia sau împiedicarea
luării măsurilor de conservare ori de salvare a unui astfel de
bun, precum și înlăturarea măsurilor luate, se pedepsesc cu
închisoare de la o lună la 3 ani sau cu amendă.“;
— Art. 219 alin. 1 din Codul penal — Distrugerea din
culpă:
îDistrugerea, degradarea ori aducerea în stare de
neîntrebuințare, din culpă, a unui bun, chiar dacă acesta
aparține făptuitorului, în cazul în care fapta este săvârșită prin
incendiere, explozie sau prin orice alt asemenea mijloc și dacă
rezultă pericol public, se pedepsesc cu închisoare de la o lună
la 2 ani sau cu amendă.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1), potrivit cărora îCetățenii
sunt egali în fața legii și a autorităților publice, fără privilegii și
fără discriminări“, precum și ale art. 44 alin. (2) teza
inițială, potrivit cărora îProprietatea privată este garantată și
ocrotită în mod egal de lege, indiferent de titular.“
Examinând excepția de neconstituționalitate, Curtea
constată că potrivit art. 126 alin. (2) din Constituție
îCompetența instanțelor judecătorești și procedura de judecată
sunt prevăzute numai prin lege“. Legiuitorul român a optat
pentru regula generală de urmărire, judecare și sancționare
din oficiu a infracțiunilor, ca fapte antisociale. Este dreptul
constituțional al legiuitorului de a stabili și anumite excepții
de la această regulă generală. Astfel, s-a prevăzut ca în
anumite cazuri, datorită caracterului și conținutului concret
al faptelor, statutului special al autorului faptei ori al
persoanei vătămate sau relațiilor speciale dintre făptuitor și
persoana lezată, punerea în mișcare a acțiunii penale să
fie condiționată de existența plângerii prealabile a
persoanei vătămate. Generalizarea acestei condiționări ar
împiedica însă în mod evident protecția eficientă a
societății, a intereselor generale față de faptele care
prezintă pericol social, prevăzute de legea penală.
Curtea constată, de asemenea, că în cazul infracțiunii
de distrugere din culpă prevăzute de art. 219 alin. 1 din

MONITORUL OFICIAL AL ROMÂNIEI, PARTEA I, Nr. 739/15.VIII.2005
Codul penal, legiuitorul are temeiuri serioase de politică
penală să păstreze principiul oficialității, având în vedere
gradul de pericol ridicat pe care îl presupune această faptă
antisocială. În consecință, nu se poate vorbi de încălcarea
principiului constituțional al egalității în drepturi, deoarece
nu există identitate de situații juridice care să ducă la

3

concluzia că tratamentul juridic diferit constituie o
discriminare.
În ceea ce privește încălcarea dispozițiilor constituționale
ale art. 44 alin. (2), Curtea constată, de asemenea, că nu
poate fi primită această susținere, deoarece aceleași rațiuni
sunt valabile și în ceea ce privește protecția dreptului de
proprietate privată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 217 alin. 1 și art. 219 alin. 1 din Codul penal,
excepție ridicată de Rakosfalvy T. Zoltan în Dosarul nr. 3.245/2004 al Judecătoriei Sfântu Gheorghe.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea unor măsuri speciale pentru prevenirea și combaterea faptelor
de evaziune fiscală în domeniul alcoolului etilic de origine agricolă, băuturilor spirtoase,
produselor din tutun și al uleiurilor minerale
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Măsurile speciale pentru prevenirea
și combaterea faptelor de evaziune fiscală în domeniul
alcoolului etilic de origine agricolă, băuturilor spirtoase,
produselor din tutun și al uleiurilor minerale, prevăzute în
anexa nr. 1.
Art. 2. — (1) În vederea îndeplinirii măsurilor prevăzute
în anexa nr. 1 se constituie o comisie centrală de
coordonare și echipe de control la nivel teritorial, denumite
în continuare echipe mixte de control.
(2) Comisia centrală de coordonare va fi alcătuită din
câte un reprezentant cu putere de decizie din Ministerul
Finanțelor Publice — Agenția Națională de Administrare
Fiscală, Ministerul Agriculturii, Pădurilor și Dezvoltării
Rurale, Ministerul Sănătății, Ministerul Administrației și
Internelor, Ministerul Economiei și Comerțului, Autoritatea
Națională pentru Protecția Consumatorilor și din organizațiile
patronale reprezentative pe ramură, potrivit anexei nr. 3.
(3) Componența nominală a Comisiei centrale de
coordonare va fi stabilită prin ordin al președintelui Agenției
Naționale de Administrare Fiscală, pe baza propunerilor
transmise de instituțiile și organizațiile patronale implicate.
(4) Echipele mixte de control vor fi alcătuite din
reprezentanți ai Ministerului Finanțelor Publice — Agenția

Națională de Administrare Fiscală, Ministerului Agriculturii,
Pădurilor și Dezvoltării Rurale, Ministerului Sănătății,
Ministerului Administrației și Internelor, Ministerului
Economiei și Comerțului, Autorității Naționale pentru
Protecția Consumatorilor și ai organizațiilor patronale
reprezentative pe ramură. Reprezentanții organizațiilor
patronale reprezentative pe ramură au calitatea de
observator pentru expertizarea capacităților tehnice de
producție.
(5) Componența nominală a echipelor mixte de control
se stabilește de Comisia centrală de coordonare, pe baza
propunerilor transmise de fiecare instituție implicată.
(6) Modul de constituire și funcționare a Comisiei
centrale de coordonare și a echipelor mixte de control este
prevăzut în anexa nr. 2.
Art. 3. — Cheltuielile ocazionate de expertizarea
capacităților tehnice de producție sau pentru analiza și
expertizarea, în laboratoarele de specialitate acreditate în
țară, a probelor prelevate în timpul controalelor se suportă
de către operatorul economic verificat.
Art. 4. — Anexele nr. 1, 2 și 3 fac parte integrantă din
prezenta hotărâre.

4

MONITORUL OFICIAL AL ROMÂNIEI, PARTEA I, Nr. 739/15.VIII.2005

Art. 5. — Pe data intrării în vigoare a prezentei hotărâri
se abrogă Hotărârea Guvernului nr. 1.184/2001 privind
constituirea echipelor mixte de control pentru verificarea

producătorilor de alcool și băuturi alcoolice spirtoase,
publicată în Monitorul Oficial al României, Partea I, nr. 820
din 19 decembrie 2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
Ministrul agriculturii, pădurilor și dezvoltării rurale,
Gheorghe Flutur
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga

București, 28 iulie 2005.
Nr. 873.

ANEXA Nr. 1
MĂSURI SPECIALE

pentru prevenirea și combaterea faptelor de evaziune fiscală în domeniul alcoolului etilic de origine agricolă,
băuturilor spirtoase, produselor din tutun și al uleiurilor minerale
Pentru prevenirea și combaterea faptelor de evaziune fiscală în domeniul producției, importului, distribuției și
comercializării alcoolului etilic de origine agricolă, băuturilor spirtoase, produselor din tutun și a uleiurilor minerale, se
instituie următoarele măsuri:
I. În domeniul alcoolului etilic de origine agricolă și al
băuturilor spirtoase
1. (1) Verificarea modului în care sunt respectate
prevederile legale în vigoare pentru producerea, importul,
distribuția și comercializarea alcoolului etilic de origine
agricolă și a băuturilor spirtoase
(2) În acest sens se vor verifica:
a) deținerea licențelor de fabricație și a autorizațiilor de
antrepozit fiscal, în conformitate cu prevederile legale în
vigoare;
b) originalitatea documentelor fiscale cu regim special
folosite în comercializarea alcoolului și a băuturilor
alcoolice, precum și a banderolelor de marcare a băuturilor
alcoolice;
c) concordanța dintre condițiile existente la data
controlului față de cele declarate pentru obținerea licențelor
de fabricație și a autorizațiilor de antrepozit fiscal sau a
autorizațiilor de import;
d) instalațiile și echipamentele autorizate pentru
fabricarea alcoolului etilic de origine agricolă și a băuturilor
spirtoase, prin expertizare tehnică pentru determinarea
capacităților reale de producție;
e) respectarea prevederilor legale privind protecția
consumatorilor;
f) respectarea prevederilor legale privind normele de
igienă și sănătate publică, elaborate de Ministerul Sănătății;
g) respectarea normelor de calitate și securitate
declarate de producător sau prevăzute prin reglementări
legale, precum și respectarea modului de etichetare
efectuat de producători;
h) respectarea normelor legale referitoare la producția,
importul, distribuția și comercializarea băuturilor spirtoase;
i) respectarea normelor legale referitoare la definirea,
descrierea și prezentarea băuturilor spirtoase.
(3) Acțiunea de control va începe cu prelevarea de
probe pentru toate produsele distribuite și comercializate,
provenite din producția internă sau din import, în vederea
stabilirii calității și concentrației alcoolice, precum și a
modului de respectare a normelor legale referitoare la
definirea, descrierea și prezentarea acestora. Probele
prelevate vor fi transmise pentru analize la laboratoarele de
specialitate acreditate în țară pentru astfel de operațiuni.
(4) În orice situație în care se constată neîndeplinirea
sau nerespectarea condițiilor de acordare și deținere a
licențelor de fabricație, precum și a autorizațiilor de

antrepozit fiscal, echipele mixte de control vor proceda la
sigilarea instalațiilor. Sigiliile vor fi aplicate de către
reprezentanții Ministerului Finanțelor Publice — Agenția
Națională de Administrare Fiscală, membri ai echipelor
mixte de control.
(5) Măsura de sigilare, precum și motivele care au dus
la luarea acesteia vor fi comunicate în aceeași zi autorității
fiscale care a emis autorizația de antrepozit fiscal, pentru
luarea măsurilor legale.
(6) În cazul în care vor fi depistați astfel de operatori,
se va proceda la extinderea controlului la antrepozitele
fiscale implicate, urmând a fi atrase în acțiune organele
fiscale teritoriale, pentru stabilirea obligațiilor fiscale
suplimentare la bugetul general consolidat, precum și
organele de urmărire penală, dacă se constată îndeplinirea
elementelor constitutive ale unei infracțiuni, potrivit legii.
2. (1) Echipele mixte de control, prin intermediul
autorităților administrației publice locale, vor lua măsuri de
identificare a cazanelor din gospodăriile individuale, care
sunt utilizate la obținerea țuicii și a rachiurilor din fructe
sau din alte materii prime, destinate consumului propriu ori
pentru comercializare.
(2) Datele vor fi centralizate lunar și vor fi transmise de
echipa mixtă de control Comisiei centrale de coordonare
până cel mai târziu în data de 10 a lunii următoare celei
pentru care se face raportarea.
II. În domeniul produselor din tutun
(1) Verificarea modului în care sunt respectate
prevederile legale în vigoare pentru producerea, importul,
distribuția și comercializarea producției de țigarete sau a
altor produse din tutun
(2) În acest sens se vor verifica:
a) deținerea licențelor de fabricație și a autorizațiilor de
antrepozit fiscal, în conformitate cu prevederile legale în
vigoare;
b) concordanța dintre condițiile existente la data
controlului față de cele declarate pentru obținerea licențelor
de fabricație și a autorizațiilor de antrepozit fiscal sau a
autorizațiilor de importator;
c) respectarea prevederilor legale privind protecția
consumatorilor;
d) respectarea prevederilor legale privind normele de
igienă și sănătate publică, elaborate de Ministerul Sănătății;
e) respectarea normelor de calitate și securitate
declarate și a modului de inscripționare a produselor;

MONITORUL OFICIAL AL ROMÂNIEI, PARTEA I, Nr. 739/15.VIII.2005
f) autenticitatea elementelor de siguranță conținute în
timbrele de marcare a pachetelor de țigări.
(3) În cazul în care vor fi depistați astfel de operatori,
se va proceda la extinderea controlului la antrepozitele
fiscale implicate, urmând a fi atrase în acțiune organele
fiscale teritoriale, pentru stabilirea obligațiilor fiscale
suplimentare la bugetul general consolidat, precum și
organele de urmărire penală, dacă se constată îndeplinirea
elementelor constitutive ale unei infracțiuni, potrivit legii.
III. În domeniul uleiurilor minerale
1. (1) Verificarea modului în care sunt respectate
prevederile legale în vigoare pentru producerea, importul,
distribuția și comercializarea de uleiuri minerale
(2) În acest sens se vor verifica:
a) deținerea avizelor tehnice și a autorizațiilor de
antrepozit fiscal, în conformitate cu prevederile legale în
vigoare;
b) concordanța dintre condițiile existente la data
controlului față de cele declarate pentru obținerea avizelor
tehnice și a autorizațiilor de antrepozit fiscal sau a
autorizațiilor de importator;

5

c) respectarea prevederilor legale privind protecția
consumatorilor
2. (1) Verificarea contribuabililor distribuitori angro de
uleiuri minerale și a stațiilor de distribuire a carburanților în
scopul de a depista:
a) aprovizionările cu produse care nu provin de la
antrepozite fiscale sau de la importatori;
b) uleiurile minerale contrafăcute
(2) În cazul în care vor fi depistați astfel de operatori,
se va proceda la extinderea controlului la antrepozitele
fiscale implicate, urmând a fi atrase în acțiune organele
fiscale teritoriale, pentru stabilirea obligațiilor fiscale
suplimentare la bugetul general consolidat, precum și
organele de urmărire penală, dacă se constată îndeplinirea
elementelor constitutive ale unei infracțiuni, potrivit legii.
3. Verificarea utilizatorilor de uleiuri minerale care
achiziționează astfel de produse în regim de scutire de
accize, cu scopul depistării cazurilor în care produsele au
fost deturnate de la destinația pentru care a fost acordată
scutirea, și aplicarea măsurilor legale.
ANEXA Nr. 2

MODUL

de constituire și funcționare a Comisiei centrale de coordonare și a echipelor mixte de control
1. Pentru îndeplinirea măsurilor speciale de reducere a
(2) Controalele se vor efectua conform graficelor proprii
faptelor de evaziune fiscală în domeniul alcoolului etilic de de control avizate de Comisia centrală de coordonare.
4. (1) Comisia centrală de coordonare va stabili prin
origine agricolă, băuturilor spirtoase, produselor din tutun și
al uleiurilor minerale se constituie o comisie centrală de decizie, pentru fiecare tip de acțiune de control, obiectivele
coordonare a tuturor activităților de control ce se vor și procedura de lucru ale echipelor mixte de control. De
efectua în aceste domenii, conform procedurilor speciale asemenea, va stabili termenele de realizare a acțiunilor,
precum și termenele de prezentare a rapoartelor cuprinzând
prezentate în anexa nr. 1 la hotărâre.
2. (1) Se constituie echipe mixte de control la nivel constatările și măsurile dispuse la sfârșitul acțiunilor de
teritorial, alcătuite, după caz, din reprezentanți ai unităților control.
(2) Echipele mixte de control au obligația respectării
subordonate următoarelor instituții: Ministerul Finanțelor
procedurii de lucru stabilite de Comisia centrală de
Publice — Agenția Națională de Administrare Fiscală,
Ministerul Agriculturii, Pădurilor și Dezvoltării Rurale, coordonare, asigurând îndeplinirea obiectivelor specifice
Ministerul Economiei și Comerțului, Ministerul Administrației proprii, în mod operativ și cu maximă eficiență, în strictă
conformitate cu legislația în vigoare.
și Internelor, Ministerul Sănătății, Autoritatea Națională
5. Ministerul Agriculturii, Pădurilor și Dezvoltării Rurale
pentru Protecția Consumatorilor și din reprezentanți ai va comunica lunar, până la data de 15 a lunii următoare,
organizațiilor patronale reprezentative pe ramură.
Ministerului Finanțelor Publice — Direcția de autorizări lista
(2) În termen de 15 zile de la data intrării în vigoare a cuprinzând contribuabilii cărora le-au fost acordate licențe
prezentei hotărâri, fiecare instituție va comunica de fabricație, precum și lista cuprinzând contribuabilii cărora
secretariatului Comisiei centrale de coordonare lista le-au fost anulate licențele de fabricație și va asigura
persoanelor nominalizate pentru a face parte din echipele publicarea acestor liste pe pagina proprie de web, la
mixte de control.
adresa www.maap.ro.
(3) Coordonarea echipei mixte de control la nivel
6. Comisia centrală de coordonare, prin secretariatul
teritorial se asigură de către reprezentantul direcției său, are obligația ca, lunar, să prezinte conducerii
generale a finanțelor publice.
Ministerului Finanțelor Publice o informare privind rezultatele
3. (1) Echipele mixte de control constituite potrivit acțiunilor de verificare întreprinse de echipele mixte de
prezentei hotărâri vor efectua controale potrivit dispozițiilor control, iar trimestrial, o sinteză a acestor rezultate va fi
prezentată Guvernului.
Comisiei centrale de coordonare.
ANEXA Nr. 3
COMPONENȚA

Comisiei centrale de coordonare
Comisia centrală de coordonare va fi formată din
reprezentanți cu putere de decizie din:
a) Ministerul Finanțelor Publice — Agenția Națională de
Administrare Fiscală;
b) Ministerul Agriculturii, Pădurilor și Dezvoltării Rurale;
c) Ministerul Economiei și Comerțului;
d) Ministerul Administrației și Internelor;
e) Autoritatea Națională pentru Protecția Consumatorilor;
f) Ministerul Sănătății;
g) organizațiile patronale reprezentative pe ramură.

Președintele Comisiei centrale de coordonare va fi
vicepreședintele coordonator pe probleme de control al
Agenției Naționale de Administrare Fiscală.
Fiecare autoritate va nominaliza persoanele propuse
pentru a face parte din Comisia centrală de coordonare.
În baza acestor propuneri, prin ordin al președintelui
Agenției Naționale de Administrare Fiscală, se va stabili
componența nominală a Comisiei centrale de coordonare.
Secretariatul Comisiei centrale de coordonare va fi numit
de președintele acesteia.

6

MONITORUL OFICIAL AL ROMÂNIEI, PARTEA I, Nr. 739/15.VIII.2005
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 218/2005 privind stimularea
absorbției fondurilor SAPARD prin preluarea riscului de către fondurile de garantare
În temeiul art. 108 din Constituția României, republicată, și al art. 13 din Legea nr. 218/2005 privind stimularea
absorbției fondurilor SAPARD prin preluarea riscului de către fondurile de garantare,
Guvernul României adoptă prezenta hotărâre.
Articol unic. — Se aprobă Normele metodologice
de aplicare a Legii nr. 218/2005 privind stimularea
absorbției fondurilor SAPARD prin preluarea riscului

de către fondurile de garantare, prevăzute în
anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU

București, 28 iulie 2005.
Nr. 876.

Contrasemnează:
Ministrul agriculturii,
pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
ANEXĂ

NORME METODOLOGICE
de aplicare a Legii nr. 218/2005 privind stimularea absorbției fondurilor SAPARD
prin preluarea riscului de către fondurile de garantare
1. Potrivit art. 1 alin. (1) din Legea nr. 218/2005, se
constituie la dispoziția Ministerului Agriculturii, Pădurilor și
Dezvoltării Rurale Fondul de garantare a creditelor pentru
realizarea proiectelor din cadrul Programului SAPARD,
denumit în continuare Fond.
2. Fondul se constituie anual, din fonduri de la bugetul
de stat acordate Ministerului Agriculturii, Pădurilor și
Dezvoltării Rurale cu această destinație.
3. Ministerul Finanțelor Publice, pe baza cererii
Ministerului Agriculturii, Pădurilor și Dezvoltării Rurale,
deschide credite din bugetul de stat la capitolul îAgricultura
și silvicultura“. Din creditele bugetare deschise Ministerul
Agriculturii, Pădurilor și Dezvoltării Rurale alimentează
contul fondurilor de garantare, pe baza unor eșalonări de
plăți (trimestriale) și a justificării sumelor utilizate în
perioada precedentă pentru acordarea de garanții.
4. Dreptul de administrare și dispoziție asupra contului
îFond“ îl exercită în mod exclusiv ministrul agriculturii,
pădurilor și dezvoltării rurale, în calitate de ordonator
principal de credite.
5. Alocarea sumelor din Fond, care se efectuează de
către Ministerul Agriculturii, Pădurilor și Dezvoltării Rurale,
se va face pe baza convențiilor de lucru încheiate de
acesta cu Fondul de Garantare a Creditului Rural — S.A.
și, respectiv, cu Fondul Național de Garantare a Creditelor
pentru Întreprinderile Mici și Mijlocii, în care se vor stabili
obligațiile părților și modul de lucru.
6. Sumele alocate și dobânzile aferente acestora vor fi
evidențiate distinct în evidențele contabile ale fondurilor de
garantare, fiind considerate îîmprumuturi subordonate“
acordate pe durata derulării creditelor angajate pentru
finanțarea beneficiarilor Programului SAPARD.
7. Sumele primite de fondurile de garantare vor fi
plasate la băncile comerciale care oferă cele mai sigure și
avantajoase condiții, stabilite pe bază de concurs de oferte.
8. Sumele alocate și dobânzile aferente sunt utilizate de
fondurile de garantare pentru:
a) constituirea plafonului anual de garantare, cu o
expunere de până la 5 ori. Valoarea totală a garanțiilor
care pot fi acordate în anul următor în baza prevederilor

Legii nr. 218/2005 nu va putea depăși de 5 ori suma
primită și dobânzile acumulate până la finele fiecărui an,
din care se vor deduce soldurile garanțiilor acordate deja
și sumele cuvenite fondurilor de garantare din comisionul
de garantare datorat de fermierii privați — persoane fizice
autorizate și asociațiile familiale, constituite conform legii,
beneficiare de fonduri SAPARD.
Plafonul anual de garantare se va calcula de către
fondurile de garantare odată cu bugetul de venituri și
cheltuieli pe anul următor, se va aproba de Ministerul
Agriculturii, Pădurilor și Dezvoltării Rurale și se va repartiza
pe instituțiile de credit finanțatoare cu care acestea au
încheiate convenții de lucru.
Valorile maxime ale creditelor acordate de instituțiile de
credit pentru cofinanțarea Programului SAPARD care pot fi
garantate de fondurile de garantare acoperă cheltuielile
eligibile și neeligibile pentru realizarea proiectelor din cadrul
măsurilor 1.1 îÎmbunătățirea prelucrării și marketingului
produselor agricole și piscicole“, 2.1 îÎmbunătățirea și
dezvoltarea infrastructurii rurale“, 3.1 îInvestiții în exploatații
agricole“, și 3.4 îDezvoltarea și diversificarea activităților
economice care să genereze activități multiple și venituri
alternative“ din Programul SAPARD;
b) acoperirea riscului asumat de fondurile de garantare
din garanțiile acordate pe seama Fondului (suma garantată)
prin plata soldului garanției, în cazul contractelor de
garantare executate de instituțiile de credit pentru
împrumutații care nu își îndeplinesc obligațiile asumate prin
contractele de credit.
Fondurile de garantare, la solicitarea instituțiilor de
credit, vor putea acorda garanții sindicalizate care pot
acoperi integral valoarea creditului acordat pentru realizarea
proiectelor din Programul SAPARD, dobânda urmând a fi
garantată de împrumutați.
— riscul garantat asumat de fondurile de garantare
constă în plata garanției (sold) ulterior declarării exigibilității
obligațiilor debitorului stabilite prin contractul de credit.
Asumarea riscului de către fondurile de garantare se
face proporțional pe măsura acordării și rambursării
creditului (potrivit graficului de eșalonare și a efectuării

MONITORUL OFICIAL AL ROMÂNIEI, PARTEA I, Nr. 739/15.VIII.2005
plăților). Valoarea garanției acordate se reduce cu suma
ratelor rambursate de către beneficiarul de credit,
proporțional cu procentul de garantare prevăzut în
contractele de garantare încheiate între instituțiile de credit
și fondurile de garantare.
— suma garantată reprezintă suma maximă până la
care fondurile de garantare răspund în cazul producerii
riscului garantat, în limita garanției acordate prin contractul
de garantare, și anume maximum 70% din valoarea
creditului de investiții pe termen scurt, mediu și lung.
Pentru suma garantată (valoarea garanției acordate de
fondurile de garantare) instituțiile de credit vor solicita
debitorilor să emită un bilet la ordin stipulat fără protest,
cu scadență la vedere, de valoare egală cu suma
garantată pe care creditorul îl va gira fără drept de regres
fondurilor de garantare la momentul executării contractului
de garantare.
Garanțiile se vor acorda la solicitarea instituțiilor de
credit, pe baza documentației de credit aprobate de
acestea și a normelor proprii de lucru ale fondurilor de
garantare, fără a solicita garanții din partea împrumutaților.
— soldul garanției reprezintă soldul creditului la care se
aplică procentul de garantare prevăzut în contractul de
garantare, sumă pe care fondurile de garantare sunt
obligate să o plătească creditorilor în cazul în care
împrumutatul este declarat exigibil.
Plata sumei garantate/soldul acesteia se va face de
către fondurile de garantare numai dacă s-au respectat
prevederile contractului de garantare încheiat între părți și
în condițiile în care instituțiile de credit au inițiat procedurile
judiciare împotriva debitorului și girează biletul la ordin
emis de împrumutat în favoarea instituțiilor de credit;
c) acoperirea comisioanelor datorate fondurilor de
garantare de către persoanele fizice autorizate și asociațiile

7

familiale constituite conform legii. Comisionul se calculează
ca procent aplicat la baza de calcul și se încasează de
fondurile de garantare în condițiile art. 4 lit. c) din lege,
după cum urmează:
— pentru creditele de investiții pe termen scurt, o
singură dată la acordarea garanției, proporțional cu
perioada de garantare;
— pentru creditele de investiții pe termen mediu și lung,
anual, proporțional cu perioada de garantare, la soldul
garanției de la 31 decembrie. Comisionul se va plăti la
acordarea garanției pentru primul an și, respectiv, până la
data de 1 martie a anului următor, pe toată perioada de
creditare.
9. Creanțele fondurilor de garantare rezultate din
contractele de garantare, executate de instituțiile de credit,
au regim de creanță bugetară și sunt executate în
condițiile legislației în vigoare de către Agenția Națională
de Administrare Fiscală.
În acest scop, fondurile de garantare vor pune la
dispoziție Agenției Naționale de Administrare Fiscală
următoarele documente:
— contractul de garantare încheiat între instituția de
credit și fondurile de garantare;
— ordinul de plată cu care fondurile de garantare au
plătit contravaloarea garanției (sold) prevăzute în contractul
de garantare;
— biletul la ordin emis de împrumutat, girat de bancă
în favoarea fondurilor de garantare și girat de fondurile de
garantare în favoarea Agenției Naționale de Administrare
Fiscală.
10. Agenția Națională de Administrare Fiscală, după
executarea biletelor la ordin, va vira sumele încasate la
bugetul de stat.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind desemnarea domnului Andrei Gabriel Pleșu
în funcția de membru în Consiliul de conducere
al Institutului Cultural Român
Având în vedere prevederile art. 6 alin. (2) din Legea nr. 356/2003
privind înființarea, organizarea și funcționarea Institutului Cultural Român, cu
modificările și completările ulterioare,
în temeiul prevederilor art. 15 lit. e) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Andrei Gabriel Pleșu se desemnează în funcția de membru în
Consiliul de conducere al Institutului Cultural Român.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Vlad Moisescu
București, 8 august 2005.
Nr. 412.

8

MONITORUL OFICIAL AL ROMÂNIEI, PARTEA I, Nr. 739/15.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind procedurile de întocmire a raportului financiar și a evidenței contabile reglementate
de către titularul de licență din sectorul gazelor naturale
În temeiul dispozițiilor art. 8 lit. l) și ale art. 10 alin. (4) și (5) din Legea gazelor nr. 351/2004, cu modificările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. 1. — Se aprobă procedurile de întocmire a Naturale, precum și operatorii licențiați din sectorul gazelor
raportului financiar și a evidenței contabile reglementate de
naturale vor asigura ducerea la îndeplinire a prevederilor
către titularul de licență din sectorul gazelor naturale,
prevăzute în anexele nr. 1—5*) care fac parte integrantă prezentei decizii.
din prezenta decizie.
Art. 3. — Prezenta decizie se publică în Monitorul
Art. 2. — Compartimentele de specialitate din cadrul
Autorității Naționale de Reglementare în Domeniul Gazelor Oficial al României, Partea I.
p. Președintele Autorității Naționale de Reglementare în Domeniul Gazelor Naturale,
Mihail Ciocodeică
București, 4 august 2005.
Nr. 625.
*) Anexele nr. 1—5 vor fi puse la dispoziție titularilor de licență din sectorul gazelor naturale, gratuit, pe pagina de Internet a Autorității
Naționale de Reglementare în Domeniul Gazelor Naturale — www. anrgn.ro — sau la sediul acesteia.

MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 605/2005
pentru aprobarea listei medicamentelor la care nu se stabilește preț de referință
și pentru stabilirea prețului de decontare al acestora
Având în vedere prevederile Ordonanței de urgență a Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. M.C. 9.910/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 605/2005 pentru
aprobarea listei medicamentelor la care nu se stabilește
preț de referință și pentru stabilirea prețului de decontare
al acestora, publicat în Monitorul Oficial al României,
Partea I, nr. 477 din 6 iunie 2005, se modifică și se
completează după cum urmează:

— Alineatul (4) al articolului 1 va avea următorul
cuprins:
î(4) Prețurile de decontare se actualizează semestrial,
prin ordin al ministrului sănătății.“
Art. II. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză
București, 11 august 2005.
Nr. 869.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 739/15.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047242]
ISSN 1453—4495

