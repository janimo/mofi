PARTEA

Anul 173 (XVII) — Nr. 227

I

LEGI, DECRETE, HOTĂRÂRI ȘI ALTE ACTE

Vineri, 18 martie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 96 din 15 februarie 2005 referitoare la
excepția de neconstituționalitate a dispozițiilor
art. III alin. (2) din Ordonanța de urgență a
Guvernului nr. 33/2001 privind unele măsuri
referitoare la salarizarea funcționarilor publici și a
altor categorii de personal din sectorul bugetar,
precum și a personalului din organele autorității
judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe
anul 2003 nr. 631/2002, ale art. 7 alin. (3) din
Legea bugetului asigurărilor sociale de stat pe
anul 2003 nr. 632/2002, ale art. 9 alin. (7) din
Legea bugetului de stat pe anul 2004

DECIZII

ALE

CURȚII

Nr.

Pagina
nr. 507/2003, precum și ale art. 8 alin. (7) din
Legea bugetului de stat pe anul 2005
nr. 511/2004 ..............................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.22. — Ordin al ministrului apărării naționale privind
stabilirea tarifelor pentru datele publice obținute din
activitatea hidrografică maritimă, precum și pentru
activități hidrografice, cartografice și de publicare
42. — Ordin al președintelui Agenției Naționle pentru
Întreprinderi Mici și Mijlocii și Cooperație privind
aprobarea Procedurii de implementare a
Programului
pentru
organizarea
Târgului
Întreprinderilor Mici și Mijlocii — TIMM 2005.........

1–6

6–7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 96
din 15 februarie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare
la salarizarea funcționarilor publici și a altor categorii de personal din sectorul bugetar,
precum și a personalului din organele autorității judecătorești, ale art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3) din Legea bugetului
de stat pe anul 2003 nr. 631/2002, ale art. 7 alin. (3) din Legea bugetului asigurărilor sociale de stat
pe anul 2003 nr. 632/2002, ale art. 9 alin. (7) din Legea bugetului de stat pe anul 2004 nr. 507/2003,
precum și ale art. 8 alin. (7) din Legea bugetului de stat pe anul 2005 nr. 511/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
— judecător
Șerban Viorel Stănoiu
— judecător
Aurelia Popa
— procuror
Claudia Margareta Niță
— magistrat-asistent
Pe rol se află soluționarea excepției de neconstituționalitate
a dispozițiilor art. III alin. (2) din Ordonanța de urgență a
Guvernului nr. 33/2001 privind unele măsuri referitoare la

2

MONITORUL OFICIAL AL ROMÂNIEI, PARTEA I, Nr. 227/18.III.2005

salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, ale art. 12 alin. (4) din
Legea bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe anul 2003
nr. 631/2002, ale art. 7 alin. (3) din Legea bugetului
asigurărilor sociale de stat pe anul 2003 nr. 632/2002,
precum și ale art. 9 alin. (7) din Legea bugetului de stat
pe anul 2004 nr. 507/2003. Excepția a fost ridicată de
Marian-Gigel Alexandru, Maria Axinte, Paul Vizireanu,
Cristian Nicolae, Traian Fucigiu, Victor Grigoraș, Gheorghe
Popovici, Severin Ciulei, Vasile Sârbu, Daniela Bocăneală,
Mirela-Lăcrămioara Florișteanu (Dordea), Aurelia Dandu,
Doina Barbu, Viorica Brătilescu, Niculina Masli, CarmenLuminița Cârjan, Mihaela Gheorghe, Cristian Grigorovici,
Dumitrița Scrioșteanu, Mariana Sandu, Paul Duțu, Ionel
Scutelnicu, Luminița Niculache, Iuliana-Magdalena Olteanu,
Laura Subțirelu (Danilov), Marina Crețu (Ranga), Ana-Maria
Casian-Mauna, Liviu Ticofschi, Ana Dănăilă, Valeria
Munteanu, Stanca Maranu, Monica Amihulesei (Târnă),
Roxana Masli, Ionel Matei, Doru Caragea, Paul-Augustin
Pocora, Gheorghe Calcan, Mariana Iatan, Păuna Bucur,
Dănel-Cristinel Sarău, Constantin Balaban, Marioara Pârlog,
Alexandrina Jijileanu, Georgeta Bușilă, Viorica Lungu,
Mineta Băleanu, Elena Bibu, Elena Neacșu, Doina Nichifor,
Vasilica Mocanu, Ștefania Roibu, Camelia Zorilă, Geanina
Toader (Mihailov), Marinela Pescăruș, Valeria Andrecencu,
Teodor Borisov, Călin Marian Matei, Eugen Morozov, Diana
Luminița Pisică, Andrei Iordan, Carmen Daniela Andrei,
Aurica Alexe, Elena Ivana Ștefănescu, Adrian Domnițeanu,
Vasilica Roș, Lucia Lică, Monica Florentina Giol, Claudiu
Răpeanu, Elena Vlad, Vasile Grosu, Vasile Babu, Alecu
Andreescu, Marlena Călin, Traian Poenaru, Dumitru Uzun,
Valentin Pavel, Luminița Poenaru, Monica Bumbac,
Mădălina Teodorescu, Mihaela Vlad Șerbu, Tănase
Bajdechi, Cornel Boldeanu, Laurențiu Bratosin, Ioan Oțel,
Andrei Nicolae, Vasile Drăghici, Dumitru Rotaru, Nicolae
Vișteanu, Laura Tutunaru, Cristian Deliorga, Antigona
Arăpașu, Adina Florea, Paul Ardeleanu, Laura Belu, Oana
Blendea, Mioara Fried, Grigore Gill Julien, Simona Moangă,
Zafer Sadîc, Corina Scaețeanu, Marius Țucă, Manuela
Vutcovici, Elena Grecu, Elena Chițu, Teodora Petrescu,
Beatrice Șișman, Alina Vasilescu, Silviu Ciocoiu, Ioana
Negruș, Constantin Micu, Ioana Țene, Claudiu Lazăr,
Marian Sîntion, Nicoleta Bulgaru, Gigi Valentin Ștefan,
Raluca Ceaușu, Anca Resmeliță, Dan Timofte, Constantin
Andreiaș, Antoaneta Ardeleanu, Vasile Balaican, Lizeta
Defta, Cornelia Dumitrescu, Florentina Diana Ilicea,
Valentina Martin, Sorin Constantinescu, Codruța
Drăgușelea, Adrian Postelnicescu, Nicoleta Rhfir, Florina
Vrămuleț, Mihaela Mergeane, Cristina Constantinescu,
Matei Dragomir, Ioan Amariei, Ștefan Bălănescu, Ileana
Mocioacă, Damian Mitea, Teodora Zamfir, Ion Stoica, Ioan
Vasiliu, Cătălina Condruț, Constantin Epure, Florin
Plopeanu, Ioan Imbrea, Ioan Bălu, Zarafina Puiu, Aniela
Paraschiv, Aurel Ciorobea, Danteș Marcovici, Dumitru
Vasile, Nela Șinca, Marius Trandaf, Octavia Toader, Maria
Caragea, Constantin Pîndichi, Monica Mihai, Victoria Frățilă,
Mariana Popescu, Maria Vâlsan, Corina Dobre, Antoaneta
Macovei, Emilia Tătaru, Cecilia Groparu, Violeta Bak,
Adriana Caranfil, Nicoleta Ichim, Nicoleta Dulgheru, Alina

Riza, Rodica Vartanesian, Liliana Condulimazi, Chirița
Grosu, Camelia Rodica Mototolea, Livioara Caracoi, Aurelia
Lupu, Florica Luminița Manea, Valentina State, Nicolae
Ionescu, Cristina Ciurea, Ecaterina Ilie, Ecaterina Tudoroiu,
Ecaterina Papagheorghe, Mihaela Gîrtu, Ofelia Ene, Petruța
Grasu, Lucica Jipa, Maria Vâlcu, Lavinia Trandafir, Mariana
Dragoș, Carmen Apostu, Lucia Stoica, Nicolae Neagu,
Mariana Ciubotaru, Alexandra Gheorghe, Roxana Neagu,
Felicia Gheorghe, Viorica Halibei, Crăița Alupoaie, Daniela
Bărbosu, Carmen Mîrîe, Doina Barbu, Georgeta Radu,
Emilia Nedelcu, Ana Gologan, Alexandru Blaga, Dumitru
Bănică, Carmen Ionescu, Mihail Becuț, Dan Chiujdea,
Mihaela Cozmaciuc, Vlad Enache, Mircea Ene, Elena
Petrescu, Dana Marin, Iuliana Bendeac, Laurențiu
Deloreanu, Luana Deloreanu (Firoiu), Tudorița Chirilă, Mihai
Hondor, Mihai Betelie, Segiu Gabura, Mirela Tănase,
Mugur Alexandru Tănăsescu, Gabriela Ușurelu, Carmen
Damian, Ana Dana Manuela, Magdalena Militaru, Elena
Stan, Lucian Buta, Adriana Irina Arhire, Roxana Budulan,
Marcel Nechita, Ana Maria Trancă, Doina David, Dana
Ursu, Florina Dobre, Cristian Vasilescu, Nicoleta Prisada,
Anca Flitan, Maria Vasilescu, Elena Panait, Magda Goanță,
Cristina Rus, Mariana Mincu, Mihaela Gheorghe, Oana
Mangrău și Constanța Berbec în dosarele nr. 2.825/2004 și
nr. 2.844/2004 ale Tribunalului Tulcea, în Dosarul
nr. 1.824/2004 al Tribunalului Constanța — Secția civilă și în
Dosarul nr. 8.273/LM/2004 al Tribunalului București —
Secția a VIII-a conflicte de muncă și litigii de muncă.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de
neconstituționalitate ridicate în dosarele nr. 608D/2004,
678D/2004, 764D/2004 și 771D/2004 au conținut identic,
pune în discuție, din oficiu, problema conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 771D/2004,
764D/2004 și 678D/2004 la Dosarul nr. 608D/2004, care a
fost primul înregistrat.
Cauza fiind în stare de judecată, reprezentantul
Ministerului Public arată că dispozițiile de lege criticate au
mai fost supuse controlului de constituționalitate, Curtea
reținând prin Deciziile nr. 503 din 16 noiembrie 2004 și
nr. 547 din 7 decembrie 2004 că acestea nu contravin
normelor constituționale invocate și în prezenta cauză. În
consecință, solicită menținerea acestei jurisprudențe și
respingerea excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin Încheierile din 20 octombrie 2004, 10 noiembrie
2004 și 22 noiembrie 2004, pronunțate în dosarele
nr. 2.825/2004, 2.844/2004, 1.824/2004 și 8.273/LM/2004,
Tribunalul Tulcea, Tribunalul Constanța — Secția civilă și
Tribunalul București — Secția a VIII-a conflicte de muncă
și litigii de muncă au sesizat Curtea Constituțională cu
excepția de neconstituționalitate a dispozițiilor art. III
alin. (2) din Ordonanța de urgență a Guvernului nr. 33/2001

MONITORUL OFICIAL AL ROMÂNIEI, PARTEA I, Nr. 227/18.III.2005
privind unele măsuri referitoare la salarizarea
funcționarilor publici și a altor categorii de personal din
sectorul bugetar, precum și a personalului din organele
autorității judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale art. 10
alin. (3) din Legea bugetului de stat pe anul 2003
nr. 631/2002, ale art. 7 alin. (3) din Legea bugetului
asigurărilor sociale de stat pe anul 2003 nr. 632/2002,
precum și ale art. 9 alin. (7) din Legea bugetului de stat pe
anul 2004 nr. 507/2003. Excepția a fost ridicată de MarianGigel Alexandru și alții în cauze având ca obiect plata
primei de concediu.
În motivarea excepției, având un conținut similar, autorii
acesteia susțin că prin textele de lege criticate a fost
suspendat, în mod succesiv și îfără nici o justificare“,
exercițiul dreptului legal la prima de concediu, acordat
potrivit dispozițiilor din Ordonanța Guvernului nr. 83/2000
pentru modificarea și completarea Legii nr. 50/1996 privind
salarizarea și alte drepturi ale personalului din autoritățile
judecătorești. În opinia autorilor excepției, îprin plata
concediului de odihnă se înțelege indemnizația de concediu
plus prima de vacanță. În cel mai rău caz, dacă prima de
vacanță nu s-ar include în concediul de odihnă plătit, s-ar
regăsi în alte situații specifice“ prevăzute de art. 41
alin. (2) din Constituție. Se arată că îpe calea ordonanței
de urgență nu se poate aduce atingere unor drepturi
constituționale“, întrucât îlegiuitorul român constituțional a
optat pentru instituția restrângerii drepturilor sau libertăților,
și nu pentru posibilitatea suspendării acestora“. Se
consideră că îsuspendarea aplicării legii prin care se
recunoaște un drept echivalează cu restrângerea exercițiului
acelui drept“ și, în consecință, textele de lege atacate
contravin prevederilor art. 53 din Constituție, întrucât
acestea determină o restrângere a exercițiului unui drept
legal, fără a exista însă nici una dintre situațiile justificative
prevăzute în norma constituțională invocată. În plus, în
dosarele nr. 608D/2004, 764D/2004 și 771D/2004, se
solicită ca, îîn baza principiului egalității în drepturi“, să se
aibă în vedere îcă salarizarea personalului din autoritatea
judecătorească se întemeiază pe raporturi de autoritate, nu
pe principii contractuale“, ceea ce creează îo inechitate
față de personalul contractual al societăților comerciale
care în baza negocierii beneficiază de asemenea prime de
vacanțe, precum și de primele reglementate de Codul
fiscal“.
Tribunalul Tulcea, Tribunalul Constanța — Secția civilă
și Tribunalul București — Secția a VIII-a conflicte de
muncă și litigii de muncă apreciază că excepția de
neconstituționalitate este întemeiată. În esență, se arată că
prin suspendarea succesivă a dreptului la prima de
concediu, dispusă atât prin art. 3 alin. (2) din Ordonanța
de urgență a Guvernului nr. 33/2001, cât și prin celelalte
texte normative criticate, cuprinse în legile bugetului de stat
pe anii 2002, 2003 și 2004, au fost încălcate condițiile
imperative ale art. 53 din Constituție, care permit
restrângerea exercițiului unor drepturi sau al unor libertăți
doar în situațiile expres și limitativ prevăzute acolo. În plus,
Tribunalul Constanța — Secția civilă apreciază că, prin
efectul lor, textele de lege criticate contravin și principiului
egalității în drepturi, întrucât se creează atât o inegalitate

3

față de celelalte două puteri în stat, cât și îo diferență de
tratament juridic între magistrați și celelalte categorii
beneficiare ale dreptului câștigat“, fără a exista un motiv
obiectiv și rezonabil care să justifice această discriminare.
În sprijinul acestor argumente se menționează unele
documente internaționale, cum ar fi îPrincipiile
fundamentale privind independența magistraților“, adoptate
de cel de-al șaptelea Congres al Națiunilor Unite, respectiv
Recomandarea adoptată de Comitetul Miniștrilor al
Consiliului Europei la 13 octombrie 1994, care prevăd
măsuri în sarcina statelor membre de a asigura și garanta
magistraților, printre altele, și o remunerație adecvată
statutului, rolului și responsabilității acestora.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul a transmis punctul său de vedere prin care
consideră că textele de lege criticate nu contravin normelor
constituționale invocate. În acest sens se susține că îeste
atribuția legiuitorului să dispună suspendarea aplicării unui
act normativ sau a unei dispoziții dintr-un act normativ,
acest eveniment legislativ fiind expres reglementat de lege
tocmai pentru a nu aduce atingere drepturilor sau
libertăților persoanelor“. Sunt invocate, în sprijinul acestor
considerente, dispozițiile art. 54 și cele ale art. 62 din
Legea nr. 24/2000 privind normele de tehnică legislativă
pentru elaborarea actelor normative. Se mai susține că
textele de lege criticate nu încalcă prevederile art. 53 din
Constituție, întrucât dreptul la prima de concediu nu se
regăsește printre drepturile și libertățile reglementate în
cadrul capitolului II al titlului II intitulat îDrepturile și
libertățile fundamentale“. Textele de lege criticate nu
contravin, de asemenea, nici art. 41 din Constituție,
deoarece măsurile de protecție a muncii garantate la nivel
constituțional privesc exclusiv aspectele enumerate la
alin. (2) al aceluiași articol, nu și dreptul la prima de
concediu. În ceea ce privește ipoteza încălcării art. 47 din
Legea fundamentală, referitor la asigurarea unui nivel de
trai decent, se menționează că îo astfel de restrângere se
încadrează în condițiile prevăzute de art. 53 din Constituție,
nefiind vorba de o desființare a dreptului salarial însuși, ci
de o suspendare prin lege a acordării unui drept care
echivalează cu restrângerea acestuia, ceea ce textul
constituțional permite“.
Referitor la critica de neconstituționalitate a dispozițiilor
cuprinse în legile bugetului de stat pe anii 2002, 2003 și
2004, se precizează că, potrivit Deciziei Curții
Constituționale nr. 238 din 27 mai 2004, legile bugetare au
caracter temporar, astfel că, nemaifiind în vigoare, acestea
intră sub incidența art. 29 alin. (1) din Legea nr. 47/1992.
În concluzie, se apreciază că excepția de
neconstituționalitate ridicată este neîntemeiată.
Avocatul Poporului consideră că textele de lege
criticate sunt constituționale, pentru următoarele argumente:
În ceea ce privește critica de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001 și ale art. 9 alin. (7) din Legea
nr. 507/2003 față de prevederile art. 53 din Legea

4

MONITORUL OFICIAL AL ROMÂNIEI, PARTEA I, Nr. 227/18.III.2005

fundamentală, arată că aceasta este neîntemeiată, întrucât
textele de lege criticate nu pun în discuție restrângeri ale
exercițiului unor drepturi sau libertăți fundamentale. De
asemenea, textele de lege menționate nu contravin nici
art. 41 alin. (2) din Constituție, deoarece măsurile de
protecție socială — printre care și dreptul la prima ce se
acordă cu ocazia plecării în concediu — sunt cele stabilite
prin lege, iar stabilirea cuantumului și a principalelor
destinații ale alocațiilor bugetare constituie atributul exclusiv
al legiuitorului.
În ceea ce privește critica de neconstituționalitate a
textelor din legile bugetului de stat pe anii 2002, 2003 și
2004, se arată că, potrivit principiului anualității bugetului
de stat, acestea nu mai sunt în vigoare. În consecință,
sunt incidente prevederile art. 29 alin. (1) din Legea
nr. 47/1992, conform cărora Curtea Constituțională se
pronunță numai asupra excepțiilor de neconstituționalitate
având ca obiect dispoziții legale în vigoare.
În concluzie, Avocatul Poporului consideră că
prevederile art. 3 alin. (2) din Ordonanța de urgență a
Guvernului nr. 33/2001 sunt constituționale, iar excepția de
neconstituționalitate referitoare la dispozițiile art. 12 alin. (4)
din Legea nr. 743/2001, ale art. 10 alin. (3) din Legea
nr. 631/2002, ale art. 7 alin. (3) din Legea nr. 632/2002,
precum și ale art. 9 alin. (7) din Legea nr. 507/2003 este
inadmisibilă.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile părților și ale procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este legal sesizată și
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată prin Legea nr. 386/2001, publicată în Monitorul
Oficial al României, Partea I, nr. 390 din 17 iulie 2001, ale
art. 12 alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea bugetului de
stat pe anul 2003 nr. 631/2002, ale art. 7 alin. (3) din
Legea bugetului asigurărilor sociale de stat pe anul 2003
nr. 632/2002, precum și ale art. 9 alin. (7) din Legea
bugetului de stat pe anul 2004 nr. 507/2003. Acestea au
următorul cuprins:
— Art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din

organele autorității judecătorești: îDe asemenea, se
suspendă până la data de 1 ianuarie 2002 aplicarea
prevederilor art. 411 alin. (1) care cuprind dispoziții referitoare
la acordarea primei pentru concediul de odihnă și ale art. 45
alin. (1) referitoare la cuantumul sporului cu care se plătesc
orele lucrate peste durata normală a timpului de muncă din
Legea nr. 50/1996 privind salarizarea și alte drepturi ale
personalului din organele autorității judecătorești, republicată în
Monitorul Oficial al României, Partea I, nr. 563 din
18 noiembrie 1999, modificată și completată prin Ordonanța
Guvernului nr. 83/2000 pentru modificarea și completarea Legii
nr. 50/1996 privind salarizarea și alte drepturi ale personalului
din organele autorității judecătorești, publicată în Monitorul
Oficial al României, Partea I, nr. 425 din 1 septembrie 2000,
precum și aplicarea prevederilor art. IV referitoare la acordarea
primei cu ocazia plecării în concediul de odihnă din Ordonanța
de urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“;
— Art. 12 alin. (4) din Legea bugetului de stat pe anul
2002 nr. 743/2001: îTermenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată și
modificată prin Legea nr. 386/2001, se prelungesc până la data
de 31 decembrie 2002.“;
— Art. 10 alin. (3) din Legea bugetului de stat pe anul
2003 nr. 631/2002: îTermenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată cu
modificări prin Legea nr. 386/2001, cu modificările ulterioare,
se prelungesc până la data de 31 decembrie 2003.“;
— Art. 7 alin. (3) din Legea bugetului asigurărilor
sociale de stat pe anul 2003 nr. 632/2002: îTermenele
prevăzute la art. III din Ordonanța de urgență a Guvernului
nr. 33/2001 privind unele măsuri referitoare la salarizarea
funcționarilor publici și a altor categorii de personal din sectorul
bugetar, precum și a personalului din organele autorității
judecătorești, aprobată cu modificări prin Legea nr. 386/2001,
cu modificările ulterioare, se prelungesc până la data de
31 decembrie 2003.“;
— Art. 9 alin. (7) din Legea bugetului de stat pe anul
2004 nr. 507/2003: îAplicarea prevederilor din actele
normative în vigoare referitoare la primele ce se acordă cu
ocazia plecării în concediul de odihnă, precum și a celor ale
art. 32 alin. (2) din Legea nr. 188/1999 privind Statutul
funcționarilor publici, cu modificările și completările ulterioare,
se suspendă până la data de 31 decembrie 2004.“
Aplicarea dispozițiilor art. 41 1 alin. (1) din Legea
nr. 50/1996 referitoare la acordarea primei pentru concediul
de odihnă a fost suspendată și prin Legea bugetului de
stat pe anul 2005 nr. 511/2004, publicată în Monitorul
Oficial al României, Partea I, nr. 1.121 din 29 noiembrie
2004, care la art. 8 alin. (7) prevede că: îAplicarea
prevederilor din actele normative în vigoare referitoare la
primele ce se acordă cu ocazia plecării în concediul de odihnă,
precum și a celor ale art. 32 alin. (2) din Legea nr. 188/1999

MONITORUL OFICIAL AL ROMÂNIEI, PARTEA I, Nr. 227/18.III.2005
privind Statutul funcționarilor publici, republicată, cu
modificările ulterioare, se suspendă până la data de
31 decembrie 2005.“ În consecință, Curtea Constituțională
urmează a se pronunța și asupra acestui text de lege.
În motivarea excepției ridicate, autorii invocă încălcarea
art. 16 alin. (1) și a art. 53 din Constituție. Aceste
prevederi au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate și dispozițiile
de lege criticate, Curtea Constituțională constată că
aceasta urmează a fi respinsă pentru următoarele
considerente:
Dispozițiile de lege criticate au mai fost supuse în
repetate rânduri examenului de constituționalitate, prin
raportare la aceleași prevederi constituționale ca și cele
invocate de autorii prezentei excepții de neconstituționalitate.
Astfel, prin deciziile nr. 12 din 18 ianuarie 2005, nr. 26 din
20 ianuarie 2005 și nr. 69 din 3 februarie 2005, încă
nepublicate, Curtea a reținut că art. III alin. (2) din
Ordonanța de urgență a Guvernului nr. 33/2001 prevede
suspendarea aplicării prevederilor art. 411 alin. (1) și ale
art. 45 alin. (1) din Legea nr. 50/1996 privind salarizarea și
alte drepturi ale personalului din organele autorității
judecătorești, republicată, până la data de 1 ianuarie 2002.
Acest termen a fost prelungit prin art. 12 alin. (4) din
Legea bugetului de stat pe anul 2002 nr. 743/2001,
precum și prin legile bugetare pentru anii 2003, 2004 și
2005, până la data de 31 decembrie 2005.
În ceea ce privește critica de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001, Curtea constată că și acestea au
avut aplicabilitate temporară, ele fiind în vigoare între
2 martie 2001 și 1 ianuarie 2002. Or, potrivit dispozițiilor
art. 29 alin. (1) din Legea nr. 47/1992, Curtea
Constituțională decide numai asupra excepțiilor privind
neconstituționalitatea unei legi sau a unei ordonanțe ori a
unei dispoziții dintr-o lege sau ordonanță în vigoare. În
consecință, excepția de neconstituționalitate a dispozițiilor
art. III alin. (2) din Ordonanța de urgență a Guvernului
nr. 33/2001 urmează a fi respinsă ca inadmisibilă.
Curtea constată că și criticile de neconstituționalitate a
dispozițiilor din legile bugetului de stat pe anii 2002 și
2003 urmează a fi respinse ca inadmisibile. Aceasta
deoarece, în virtutea principiului anualității bugetului de stat,
aceste acte normative și-au încetat aplicabilitatea o dată cu
încheierea exercițiului anului bugetar corespunzător
perioadei de reglementare.

5

În ceea ce privește dispozițiile art. 9 alin. (7) din Legea
bugetului de stat pe anul 2004 nr. 507/2003, Curtea
constată că, deși la data sesizării sale acestea mai erau în
vigoare, la data pronunțării prezentei decizii textul de lege
criticat nu mai era în vigoare, astfel încât excepția de
neconstituționalitate urmează a fi respinsă ca devenită
inadmisibilă.
În legătură cu susținerile de neconstituționalitate a
dispozițiilor art. 8 alin. (7) din Legea nr. 511/2004, prin
raportare la art. 53 din Legea fundamentală, privind
posibilitatea restrângerii prin lege a exercițiului unor drepturi
sau al unor libertăți, Curtea observă că textul de lege este
în vigoare și prevede suspendarea aplicării acelor dispoziții
din actele normative care se referă la acordarea primelor
pentru concediul de odihnă, până la data de 31 decembrie
2005. În ceea ce privește dreptul la prima de concediu a
magistraților, prevăzut de art. 41 1 alin. (1) din Legea
nr. 50/1996 privind salarizarea și alte drepturi ale
personalului din autoritățile judecătorești, Curtea constată
că textul de lege menționat a fost abrogat în mod expres
prin art. 50 alin. (2) din Ordonanța de urgență a
Guvernului nr. 177/2002 privind salarizarea și alte drepturi
ale magistraților, publicată în Monitorul Oficial al României,
Partea I, nr. 924 din 18 decembrie 2002. Aceste dispoziții
au următorul conținut: îPe data intrării în vigoare a prezentei
ordonanțe de urgență se abrogă art. 11, precum și celelalte
dispoziții referitoare la salarizarea și alte drepturi ale
magistraților și personalului de specialitate juridică asimilat,
potrivit legii, acestora, din Legea nr. 50/1996 (...).“ Ca atare,
prevederile art. 411 alin. (1) din Legea nr. 50/1996 și-au
încetat aplicarea cu privire la aceste categorii de personal
de la data intrării în vigoare a Ordonanței de urgență a
Guvernului nr. 177/2002. În consecință, art. 8 alin. (7) din
Legea nr. 511/2004 suspendă dreptul la acordarea primei
pentru concediul de odihnă doar în ceea ce privește
personalul auxiliar din organele autorității judecătorești,
astfel că, numai sub acest aspect, Curtea va efectua
controlul de constituționalitate prin raportare la normele din
Constituție invocate ca fiind încălcate.
Curtea apreciază că premisele de la care pleacă autorii
excepției, în formularea criticii de neconstituționalitate, sunt
greșite. Beneficiul unor drepturi salariale suplimentare, cum
este și prima de concediu, nu constituie un drept
constituțional fundamental, iar prevederile art. 53 nu sunt
incidente în privința reglementării lor. Legiuitorul este în
drept să acorde, să modifice ori să înceteze acordarea
unor drepturi, precum și să stabilească perioada pentru
care ele se acordă.
În sfârșit, nu poate fi reținută nici critica referitoare la
nesocotirea principiului egalității în drepturi, consacrat de
art. 16 alin. (1) din Constituție, întrucât între cele două
categorii de salariați pe care autorii excepției le amintesc,
personalul contractual al societăților comerciale și
personalul din autoritatea judecătorească, există diferențe în
ceea ce privește natura raporturilor de muncă și condițiile
specifice de încheiere a contractului de muncă, astfel că și
regimul juridic aplicabil fiecărei categorii este diferit. Or,
Curtea a statuat în mod constant în jurisprudența sa că
principiul egalității impune aplicarea aceluiași regim juridic
unor situații identice și, per a contrario, presupune ca în
situații de fapt diferite să se aplice un regim juridic diferit.

6

MONITORUL OFICIAL AL ROMÂNIEI, PARTEA I, Nr. 227/18.III.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești, ale art. 12 alin. (4) din
Legea bugetului de stat pe anul 2002 nr. 743/2001, ale art. 10 alin. (3) din Legea bugetului de stat pe anul 2003
nr. 631/2002 și ale art. 7 alin. (3) din Legea bugetului asigurărilor sociale de stat pe anul 2003 nr. 632/2002, excepție
ridicată de Marian-Gigel Alexandru, Maria Axinte și alții în Dosarul nr. 2.825 al Tribunalului Tulcea, de Viorica Lungu,
Mineta Băleanu și alții în Dosarul nr. 2.844/2004 a Tribunalului Tulcea, de Elena Vlad, Vasile Grosu și alții în Dosarul
nr. 1.824/2004 al Tribunalului Constanța — Secția civilă, respectiv de Dan Chiujdea, Mihaela Cozmaciuc și alții în
Dosarul nr. 8.273/LM/2004 al Tribunalului București — Secția a VIII-a conflicte de muncă și litigii de muncă.
II. Respinge, ca devenită inadmisibilă, excepția de neconstituționalitate a dispozițiilor art. 9 alin. (7) din Legea
bugetului de stat pe anul 2004 nr. 507/2003, excepție ridicată de aceiași autori în aceleași dosare.
III. Respinge, ca neîntemeiată, excepția de neconstituționalitate a dispozițiilor art. 8 alin. (7) din Legea bugetului
de stat pe anul 2005 nr. 511/2004, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 15 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind stabilirea tarifelor pentru datele publice obținute din activitatea hidrografică maritimă,
precum și pentru activități hidrografice, cartografice și de publicare
Pentru aplicarea prevederilor art. 14 din Legea nr. 395/2004 privind activitatea hidrografică maritimă,
în temeiul prevederilor art. 7 alin. (1) din Ordonanța de urgență a Guvernului nr. 14/2001 privind organizarea și
funcționarea Ministerului Apărării Naționale, aprobată cu modificări prin Legea nr. 389/2001,
ministrul apărării naționale emite prezentul ordin.
Art. 1. — Tarifele pentru datele publice obținute din activitatea hidrografică maritimă, oferite spre valorificare de
către Direcția hidrografică maritimă, sunt următoarele:
A. Prețuri de vânzare pentru hărți și documente de navigație:
1. harta de navigație scara de la 1:5.000 până la 1:25.000
= 12 €
2. harta de navigație scara de la 1:50.000 până la 1:150.000
= 10 €
3. harta de navigație scara de la 1:200.000 până la 1:500.000
=
9 €
4. harta de navigație scara de la 1:750.000 în sus
= 12 €
5. avizul pentru navigatori:
a) abonament anual (conține 12 avize lunare și suplimentul anual cu anexa)
= 122 €
b) suplimentul anual
= 21 €
c) anexa la suplimentul anual
= 20 €
d) avizul lunar
= 14 €
6. Cartea farurilor
=
5 €
7. Cartea-pilot a Mării Negre
=
4,5 €
8. table nautice (tip D.H.)
=
6 €
9. Catalogul hărților editate de Direcția hidrografică maritimă
=
2 €
B. Prețuri de vânzare pentru hărțile electronice de navigație și hărțile raster:
1. hărți generale (Ro 2)
= 17 €
2. hărți costiere (Ro 3)
= 16 €

7

MONITORUL OFICIAL AL ROMÂNIEI, PARTEA I, Nr. 227/18.III.2005
3.
4.
5.
6.
7.

hărți de apropiere (Ro 4)
hărți portuare (Ro 5)
hărți de acostare (planuri Ro 6)
abonamentul anual pentru actualizarea unui set complet de hărți electronice
abonamentul anual pentru actualizarea unei singure hărți

= 18 €
= 18 €
= 15 €
= 300 €
= 30 €

Art. 2. — (1) Tarifele pentru activitățile hidrografice, cartografice și de publicare desfășurate de către Direcția
hidrografică maritimă, la solicitarea instituțiilor, organismelor sau organizațiilor publice ori private, prevăzute la art. 6
alin. (1) din Legea nr. 395/2004 privind activitatea hidrografică maritimă, sunt următoarele:
1. cercetare hidrografică
a) raion costier cu legare topogeodezică la uscat
= 400 €/km2
b) raion costier în zonă greu accesibilă
= 500 €/km2
c) ape interioare
= 400 €/km2
d) raion de larg
= 800 €/km2
2. ridicări topografice:
a) teren fără accidentări
= 200 €/km2
b) teren accidentat
= 300 €/km2
3. întocmirea de hărți speciale
=
0,5 €/cm2 de hartă
4. elaborarea de planuri
= 1 €/cm 2 de plan
5. executarea compensărilor și etalonărilor la aparatura de navigație:
a) compas magnetic
= 33 €
b) girocompas
= 35 €
c) loch-uri
= 30 €
d) sonde
= 15 €
e) radiogoniometre
= 30 €
f) asistență tehnică de specialitate
=
5 €/h/om
6. plata serviciului de semnalizare maritimă prin faruri pentru navele străine și românești care intră în porturi:
a) nave maritime
=
0,03 €/UTB
b) nave pescadoare
=
0,02 €/UTB
(2) Ridicările hidrografice se execută în conformitate cu standardul S—44 din 1998 al Biroului Hidrografic
Internațional.
(3) Tarifele de la pct. 1 și 2 ale alin. (1) nu includ cheltuielile de transport în raionul de cercetare, care vor fi
suportate de beneficiar.
Art. 3. — (1) Plata se face în lei, la cursul practicat de Banca Națională a României din ziua plății.
(2) Prețurile includ taxa pe valoarea adăugată și vor fi actualizate periodic.
Art. 4. — Prezentul ordin va fi publicat în Monitorul Oficial al României, Partea I, și va intra în vigoare la data
publicării lui.
p. Ministrul apărării naționale,
Mircea Plângu,
secretar de stat
București, 4 februarie 2005.
Nr. M.22.

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului
pentru organizarea Târgului Întreprinderilor Mici și Mijlocii — TIMM 2005
Având în vedere prevederile anexei nr. 3/12/23 la Legea bugetului de stat pe anul 2005 nr. 511/2004, ale art. 25
alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, precum și
prevederile art. 4 alin. (1) pct. 12 din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — (1) Se aprobă Procedura de
implementare a Programului pentru organizarea Târgului
Întreprinderilor Mici și Mijlocii — TIMM 2005, prevăzută în
anexa care face parte integrantă din prezentul ordin.

(2) Prezentul ordin va fi publicat în Monitorul Oficial al
României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici

București, 15 martie 2005.
Nr. 42.

8

MONITORUL OFICIAL AL ROMÂNIEI, PARTEA I, Nr. 227/18.III.2005
ANEXĂ

PROCEDURA DE IMPLEMENTARE
a Programului pentru organizarea Târgului Întreprinderilor Mici și Mijlocii — TIMM 2005
1. Obiectivul Programului
Obiectivul Programului pentru organizarea Târgului
Întreprinderilor Mici și Mijlocii — TIMM 2005, denumit în
continuare Program, îl constituie promovarea spiritului
antreprenorial, stimularea dezvoltării afacerilor din domeniul
privat și ocuparea forței de muncă prin facilitarea
contactelor dintre potențialii întreprinzători/întreprinderile mici
și mijlocii (IMM) și agenții economici/instituțiile publice sau
private care oferă servicii pentru sectorul IMM în scopul
dezvoltării aptitudinilor antreprenoriale, creșterii numărului
întreprinzătorilor de succes, precum și al îmbunătățirii
performanțelor economice și tehnice ale IMM; stimularea și
susținerea IMM inovative.
2. Descrierea Programului
2.1. Programul constă în:
— organizarea celei de-a patra ediții naționale a
Târgului Întreprinderilor Mici și Mijlocii — TIMM 2004 în
prima jumătate a lunii aprilie 2005;
— organizarea edițiilor regionale ale Târgului
Întreprinderilor Mici și Mijlocii — TIMM 2005 în toate
regiunile de dezvoltare ale țării, sub forma unor caravane
de informare a întreprinzătorilor.
2.2. Acțiunile legate de organizarea și desfășurarea
Programului se realizează de Agenția Națională pentru
Întreprinderi Mici și Mijlocii și Cooperație, direct și/sau pe
bază de contracte încheiate cu persoane fizice și juridice
de drept public sau privat, în condițiile legii, în colaborare
cu Camera de Comerț și Industrie a României și a
Municipiului București, Societatea Germană pentru
Cooperare Tehnică — GTZ, prin Programul de promovare

economică și ocupare a forței de muncă — IBD/WBF,
agențiile de dezvoltare regională, prefecturile județene și
camerele de comerț și industrie teritoriale.
2.3. Acțiunile desfășurate în cadrul Programului sunt:
— organizarea expoziției — standuri ale instituțiilor/agenților
economici care furnizează produse/servicii potențialilor
întreprinzători/întreprinderilor mici și mijlocii;
— organizarea de seminarii, mese rotunde și ateliere de
lucru în scopul creșterii competențelor antreprenoriale;
— diseminarea de materiale informative referitoare la
inițierea și dezvoltarea afacerilor.
2.4. În vederea desfășurării evenimentului Agenția
Națională pentru Întreprinderi Mici și Mijlocii și Cooperație
va coopera cu instituțiile publice și/sau organizațiile
reprezentative ale întreprinderilor mici și mijlocii.
3. Bugetul Programului
3.1. Bugetul alocat Programului pentru anul 2005 este
de 8,60 miliarde lei.
3.2. Structura bugetului aferent organizării și desfășurării
evenimentului prevăzut la pct. 2.1 se aprobă prin ordin al
președintelui Agenției Naționale pentru Întreprinderi Mici și
Mijlocii și Cooperație.
3.3. Execuția bugetului prevăzut la pct. 3.1 se aprobă
prin ordin al președintelui Agenției Naționale pentru
Întreprinderi Mici și Mijlocii și Cooperație.
3.4. În vederea desfășurării în bune condiții a
Programului se pot atrage fonduri provenite din donații și
sponsorizări ale persoanelor fizice și ale persoanelor
juridice din țară și din străinătate, în condițiile legii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 227/18.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013261]
ISSN 1453—4495

