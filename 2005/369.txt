Anul 173 (XVII) — Nr. 369

PARTEA

I

Marți, 3 mai 2005

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.
HOTĂRÂRI ALE GUVERNULUI ROMÂNIEI

HOTĂRÂRI ALE PARLAMENTULUI ROMÂNIEI
26.

— Hotărâre privind alegerea membrilor Comisiei
speciale a Camerei Deputaților și Senatului pentru
exercitarea controlului parlamentar asupra activității
Serviciului de Informații Externe și a biroului
acesteia ....................................................................

348.

170.

2–4

— Hotărâre privind organizarea și funcționarea
Inspectoratului General pentru Comunicații și
Tehnologia Informației ...............................................

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–2

DECIZII ALE CURȚII CONSTITUȚIONALE
Decizia nr. 126 din 1 martie 2005 referitoare la excepția
de neconstituționalitate a dispozițiilor art. 10 lit. h)
din Ordonanța de urgență a Guvernului
nr. 28/1999 privind obligația agenților economici
de a utiliza aparate de marcat electronice fiscale ......

Pagina

— Ordin al ministrului transporturilor, construcțiilor
și turismului privind aprobarea Reglementării
tehnice îNormativ pentru proiectarea și montajul
pereților cortină pentru satisfacerea cerințelor de
calitate prevăzute de Legea nr. 10/1995“, indicativ
NP 102-04 .................................................................

8

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
privind alegerea membrilor Comisiei speciale
a Camerei Deputaților și Senatului pentru exercitarea
controlului parlamentar asupra activității Serviciului
de Informații Externe și a biroului acesteia
În temeiul art. 3 alin. (1) din Legea nr. 1/1998 privind organizarea și
funcționarea Serviciului de Informații Externe,
Parlamentul României adoptă prezenta hotărâre.
Art. 1. — Se aleg membrii Comisiei speciale a Camerei Deputaților și
Senatului pentru exercitarea controlului parlamentar asupra activității
Serviciului de Informații Externe, în componența prevăzută în anexa nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 369/3.V.2005
Art. 2. — Se alege Biroul Comisiei speciale a Camerei Deputaților și
Senatului pentru exercitarea controlului activității Serviciului de Informații
Externe, în componența prevăzută în anexa nr. 2.
Această hotărâre a fost adoptată de Camera Deputaților și de Senat în
ședința comună din 27 aprilie 2005, cu respectarea prevederilor art. 76 alin. (2)
din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 27 aprilie 2005.
Nr. 26.

ANEXA Nr. 1
COMPONENȚA

nominală a Comisiei speciale a Camerei Deputaților și Senatului
pentru exercitarea controlului parlamentar asupra activității
Serviciului de Informații Externe
1. Maior George Cristian — senator, Grupul parlamentar al P.S.D.
2. Niță Constantin — deputat, Grupul parlamentar al P.S.D.
3. Ilușcă Daniel — senator, Grupul parlamentar al Alianței Dreptate și
Adevăr P.N.L.-P.D.
4. Raicu Romeo Marius — deputat, Grupul parlamentar al P.D.
5. Buruiană Aprodu Daniela — deputat, Grupul parlamentar al P.R.M.

ANEXA Nr. 2
COMPONENȚA

nominală a Biroului Comisiei speciale a Camerei Deputaților și Senatului
pentru exercitarea controlului parlamentar asupra activității
Serviciului de Informații Externe
1. Raicu Romeo Marius — președinte
2. Niță Constantin — vicepreședinte
3. Buruiană Aprodu Daniela — secretar

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 126
din 1 martie 2005

referitoare la excepția de neconstituționalitate a dispozițiilor art. 10 lit. h)
din Ordonanța de urgență a Guvernului nr. 28/1999 privind obligația agenților economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Florentina Baltă
Cristina Toma

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. g) din Ordonanța de urgență a
Guvernului nr. 28/1999, excepție ridicată de Societatea
Comercială îBoroianu & Co“ — S.R.L. din Drobeta-Turnu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 369/3.V.2005
Severin în Dosarul nr. 5.699/2004 al Tribunalului Mehedinți —
Secția comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În acest sens, arată că stabilirea unei
contravenții, precum și sancționarea acesteia cu amendă
reprezintă opțiunea legiuitorului, pentru asigurarea protejării
intereselor naționale în activitatea economică, financiară și
valutară.
C U R T E A,

având în vedere actele și lucrările dosarului, reține
următoarele:
Prin Încheierea din 16 decembrie 2004, pronunțată în
Dosarul nr. 5.699/2004, Tribunalul Mehedinți — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 10 lit. g) din Ordonanța de urgență a
Guvernului nr. 28/1999, republicată, astfel cum a fost
modificată prin Ordonanța Guvernului nr. 29/2004,
aprobată cu modificări și completări prin Legea
nr. 116/2004, excepție ridicată de Societatea Comercială
îBoroianu & Co“ — S.R.L. din Drobeta-Turnu Severin.
În motivarea excepției de neconstituționalitate, autorul
acesteia susține că dispozițiile de lege criticate, prin
limitarea dreptului comerciantului de a-și alege partenerul
de afaceri, respectiv firma de la care achiziționează
consumabilele necesare utilizării aparatelor de marcat
electronice fiscale, aduc atingere libertății comerțului,
precum și concurenței loiale, contrar prevederilor art. 135
alin. (2) lit. a) din Constituție.
Tribunalul Mehedinți — Secția comercială și de
contencios administrativ apreciază că excepția de
neconstituționalitate ridicată este neîntemeiată, întrucât
textul de lege criticat individualizează o faptă care
constituie contravenție, scopul sancționarii fiind asigurarea
unei discipline financiar-fiscale în condițiile economiei de
piață, ceea ce nu aduce atingere libertății comerțului și nici
concurenței loiale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
ridicată este neîntemeiată, deoarece prevederile art. 135
alin. (2) lit. b) din Constituție obligă statul să asigure
protejarea intereselor naționale în activitatea economică,
financiară și valutară, scop în care poate lua chiar și
măsuri cu caracter sancționator.
Invocă jurisprudența Curții Constituționale în materie,
respectiv Decizia nr. 319/2003 și Decizia nr. 407/2003.
Avocatul Poporului apreciază că dispozițiile art. 10
lit. g) din Ordonanța de urgență a Guvernului nr. 28/1999,
republicată, sunt constituționale, întrucât, așa cum a statuat
Curtea Constituțională prin Decizia nr. 319/2003, publicată
în Monitorul Oficial al României, Partea I, nr. 701 din

3

7 octombrie 2003, stabilirea prin dispozițiile legale indicate
a unei contravenții și sancționarea acesteia cu amendă
reprezintă o opțiune a legiuitorului, care dă expresie
preocupării statului pentru asigurarea libertății comerțului,
protecției concurenței loiale și creării cadrului favorabil
pentru valorificarea tuturor factorilor de producție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Curtea Constituțională a fost sesizată cu excepția de
neconstituționalitate a dispozițiilor art. 10 lit. g) din
Ordonanța de urgență a Guvernului nr. 28/1999 privind
obligația agenților economici de a utiliza aparate de marcat
electronice fiscale, republicată în Monitorul Oficial al
României, Partea I, nr. 381 din 5 iunie 2002, modificată
prin Ordonanța Guvernului nr. 29/2004 pentru
reglementarea unor măsuri financiare, publicată în Monitorul
Oficial al României, Partea I, nr. 90 din 31 ianuarie 2004,
aprobată cu modificări și completări prin Legea
nr. 116/2004, publicată în Monitorul Oficial al României,
Partea I, nr. 353 din 22 aprilie 2004, dispoziții care aveau
următorul cuprins: îg) folosirea de către agenții economici
care utilizează aparate de marcat electronice fiscale a altor
consumabile decât cele prevăzute la art. 4 alin. (6), precum și
folosirea de consumabile personalizate cu datele de
identificare a altui distribuitor autorizat decât cel care a furnizat
aparatul“.
La
data
sesizării
Curții
cu
excepția
de
neconstituționalitate, aceste dispoziții erau modificate prin
Ordonanța Guvernului nr. 94/2004 pentru reglementarea
unor măsuri financiare, publicată în Monitorul Oficial al
României, Partea I, nr. 803 din 31 august 2004, având
următorul cuprins: îg) încălcarea de către agenții economici
care utilizează aparate de marcat electronice fiscale a
dispozițiilor art. 4 alin. (6), precum și încălcarea de către
furnizorii consumabilelor destinate aparatelor de marcat
electronice fiscale a dispozițiilor art. 4 alin. (62)“.
Curtea constată însă că, ulterior sesizării sale cu
excepția de neconstituționalitate, Ordonanța de urgență a
Guvernului nr. 28/1999 privind obligația agenților economici
de a utiliza aparate de marcat electronice fiscale a fost
republicată în Monitorul Oficial al României, Partea I,
nr. 75 din 21 ianuarie 2005, dându-se articolelor o nouă
numerotare. Astfel, obiectul excepției de neconstituționalitate
îl constituie dispozițiile art. 10 lit. h) din Ordonanța de
urgență a Guvernului nr. 28/1999, republicată, care au
următorul cuprins: îConstituie contravenții următoarele fapte

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 369/3.V.2005

dacă, potrivit legii penale, nu sunt considerate infracțiuni: [...] h)
încălcarea de către agenții economici care utilizează aparate
de marcat electronice fiscale a dispozițiilor art. 4 alin. (6),
precum și încălcarea de către furnizorii consumabilelor
destinate aparatelor de marcat electronice fiscale a dispozițiilor
art. 4 alin. (8)“.
Autorul excepției susține că aceste dispoziții legale
încalcă prevederile art. 135 alin. (2) lit. a) din Constituție,
potrivit cărora: îStatul trebuie să asigure: a) libertatea
comerțului, protecția concurenței loiale, crearea cadrului
favorabil pentru valorificarea tuturor factorilor de producție;“.
Examinând excepția de neconstituționalitate, Curtea
Constituțională constată că aceasta urmează a fi respinsă
pentru următoarele considerente:
Art. 10 din Ordonanța de urgență a Guvernului
nr. 28/1999 califică drept contravenții și prevede
sancționarea ca atare a faptelor de încălcare a anumitor
dispoziții ale aceleiași ordonanțe. Astfel, la litera h), supusă
controlului de constituționalitate, sunt prevăzute
contravențiile ce presupun încălcarea de către utilizatorii
aparatelor de marcat electronice fiscale a dispozițiilor art. 4
alin. (6), respectiv încălcarea de către furnizorii
consumabilelor necesare acestor aparate a dispozițiilor art. 4
alin. (8) din ordonanță.
În realitate, autorul excepției nu critică textul art. 10
lit. h), ci obligațiile prevăzute în textele la care acesta face
trimitere și a căror nerespectare constituie contravenție. În
această privință, însă, autorul excepției are în vedere
textele existente înainte de modificarea Ordonanței de
urgență a Guvernului nr. 28/1999 prin Ordonanța
Guvernului nr. 94/2004, potrivit cărora utilizatorii aparatelor
de marcat electronice fiscale erau obligați să folosească
numai consumabile furnizate de distribuitorul autorizat care
a furnizat aparatele sau de la alți agenți economici agreați
de furnizori.
În prezent (ca și la data ridicării excepției de
neconstituționalitate), dispozițiile art. 4 alin. (6) din

Ordonanța de urgență a Guvernului nr. 28/1999,
republicată, prevăd: îUtilizatorii de aparate de marcat
electronice fiscale sunt obligați:
a) să folosească numai consumabile de tipul și cu
caracteristicile tehnice prevăzute în manualul de utilizare a
aparatului respectiv;
b) să folosească numai consumabile care asigură
menținerea lizibilității datelor pe perioada de arhivare
prevăzută de prezenta ordonanță de urgență;
c) să solicite distribuitorului autorizat de la care a cumpărat
aparatul sau unității acreditate de către acesta completarea
manualului de utilizare cu informații privind tipul și
caracteristicile tehnice ale consumabilelor, dacă manualul de
utilizare a aparatului respectiv nu conține astfel de informații;
d) să încheie cu furnizorii consumabilelor contracte ferme
conținând clauze de livrare numai a consumabilelor de tipul și
cu caracteristicile tehnice prevăzute în manualul de utilizare,
care să asigure menținerea lizibilității datelor pe perioada de
arhivare prevăzută de prezenta ordonanță de urgență, precum
și clauze privind daunele la care sunt îndreptățiți utilizatorii în
cazul nerespectării clauzelor contractuale de către furnizori“.
Anterior modificării art. 4 alin. (6) din Ordonanța
Guvernului nr. 94/2004, acesta avea următorul cuprins:
î(6) Utilizatorii aparatelor de marcat electronice fiscale sunt
obligați să folosească numai consumabile furnizate de:
a) distribuitorul autorizat care a furnizat aparatul și/sau
unitățile de distribuție și service acreditate ale acestuia;
b) alți agenți economici agreați conform alin. (61)“.
În urma modificării art. 4 alin. (6), indirect criticat de
autorul excepției, dispozițiile considerate a fi
neconstituționale datorită obligării utilizatorilor să
achiziționeze consumabile numai de la furnizorul aparatelor
de marcat electronice fiscale sau de la agenții economici
acreditați sau agreați de acesta, nu au fost preluate în
noua reglementare. Astfel, în sensul prevederilor art. 29
alin. (1) și (6) din Legea nr. 47/1992, excepția ridicată
urmează a fi respinsă ca fiind inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 10 lit. h) din Ordonanța de
urgență a Guvernului nr. 28/1999 privind obligația agenților economici de a utiliza aparate de marcat electronice fiscale,
excepție ridicată de Societatea Comercială îBoroianu & Co“ — S.R.L. din Drobeta-Turnu Severin în Dosarul
nr. 5.699/2004 al Tribunalului Mehedinți — Secția comercială și de contencios administrativ.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 369/3.V.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Inspectoratului General
pentru Comunicații și Tehnologia Informației
În temeiul art. 108 din Constituția României, republicată, și al art. 6 alin. (1) din Legea nr. 510/2004 privind
reorganizarea Inspectoratului General pentru Comunicații și Tehnologia Informației, cu modificările ulterioare,
Guvernul României adoptă prezenta hotărâre.
Art. 1. — (1) Inspectoratul General pentru Comunicații
și Tehnologia Informației, denumit în continuare IGCTI, își
desfășoară activitatea în baza Legii nr. 510/2004 privind
reorganizarea Inspectoratului General pentru Comunicații și
Tehnologia Informației, cu modificările ulterioare, și este
instituție publică autonomă cu personalitate juridică în
domeniul radiocomunicațiilor și tehnologiei informației, în
subordinea Guvernului, finanțată integral din venituri proprii.
(2) Sediul central al IGCTI este în municipiul București,
Str. Italiană nr. 22, sectorul 2.
Art. 2. — Atribuțiile IGCTI sunt cele prevăzute la art. 12
din Legea nr. 510/2004, cu modificările ulterioare.
Art. 3. — (1) Președintele și vicepreședintele IGCTI
conduc întreaga activitate a instituției și asigură îndeplinirea
atribuțiilor legale ale acesteia.
(2) Președintele și vicepreședintele IGCTI sunt numiți
prin decizie a primului-ministru.
(3) Președintele reprezintă IGCTI în raporturile cu
ministerele, cu celelalte autorități publice, cu persoanele
fizice și juridice, române sau străine.
(4) Președintele IGCTI îndeplinește următoarele atribuții
principale:
a) coordonează procesul de elaborare și adoptare a
normelor cu caracter tehnic și administrativ din domeniul
radiocomunicațiilor;
b) stabilește tariful de utilizare a spectrului de frecvențe
radio, precum și alte tarife care asigură finanțarea IGCTI,
în condițiile legii;
c) aprobă strategia și programele concrete de dezvoltare
a instituției prin introducerea unor tehnologii de vârf și
modernizarea dotărilor existente;
d) aprobă bugetul anual de venituri și cheltuieli al
IGCTI;
e) aprobă programul de investiții și volumul creditelor
bancare în lei și în valută, în limitele prevederilor legale;
f) asigură negocierea și încheie contractul colectiv de
muncă la nivelul IGCTI;
g) asigură încheierea, modificarea, suspendarea și
încetarea contractelor individuale de muncă ale angajaților
IGCTI, stabilind nivelul de salarizare a acestora, cu
respectarea condițiilor legale;
h) asigură acordarea licențelor de utilizare a frecvențelor
radioelectrice, a licențelor de emisie, a avizelor tehnice,
autorizațiilor de asignare a frecvențelor radioelectrice și a
autorizațiilor tehnice de funcționare, în condițiile legii;
i) asigură îndeplinirea de către IGCTI a tuturor atribuțiilor
legale, în conformitate cu dispozițiile prevăzute de legislația
relevantă în domeniul radiocomunicațiilor și tehnologiei
informației;

j) asigură dialogul cu sindicatele sau cu reprezentanții
salariaților din cadrul IGCTI pentru rezolvarea operativă a
problemelor apărute în legătură cu derularea raportului de
muncă, în scopul desfășurării optime a activității;
k) asigură respectarea de către angajații IGCTI a
normelor legale privind protecția și securitatea muncii;
l) aprobă deplasările în străinătate ale personalului
IGCTI;
m) îndeplinește orice alte atribuții care îi revin potrivit legii.
Art. 4. — Președintele IGCTI coordonează activitatea
compartimentelor funcționale și direcțiilor teritoriale ale
IGCTI, stabilind atribuțiile și competențele compartimentelor
de la toate nivelurile organizatorice ale acestuia.
Art. 5. — (1) În exercitarea atribuțiilor sale, președintele
IGCTI emite decizii.
(2) Deciziile referitoare la administrarea spectrului de
frecvențe radio se publică în Monitorul Oficial al României,
Partea I.
Art. 6. — Președintele IGCTI poate delega, prin decizie,
o parte din atribuțiile sale vicepreședintelui IGCTI sau, în
scop de reprezentare a instituției în relațiile cu ministerele,
cu celelalte autorități publice, cu persoanele fizice și
juridice, române sau străine, ori altor persoane aflate în
subordinea sa.
Art. 7. — (1) Președintele IGCTI este ordonator principal
de credite.
(2) Președintele IGCTI poate delega calitatea de
ordonator principal de credite înlocuitorului de drept,
conducătorilor direcțiilor teritoriale sau altor persoane
împuternicite în acest sens. Prin actul de delegare
ordonatorul principal de credite va preciza limitele și
condițiile delegării.
Art. 8. — Vicepreședintele IGCTI exercită atribuțiile
delegate prin decizie a președintelui IGCTI.
Art. 9. — Vicepreședintele IGCTI este înlocuitorul de
drept al președintelui IGCTI în absența acestuia.
Art. 10. — (1) Structura funcțională a IGCTI este
prevăzută în anexa care face parte integrantă din prezenta
hotărâre.
(2) Structura organizatorică a IGCTI se stabilește prin
decizie a președintelui IGCTI și va fi publicată pe site-ul
instituției, www.igcti.ro.
(3) Numărul maxim de posturi pentru aparatul propriu al
IGCTI este de 600, exclusiv președintele și
vicepreședintele.
Art. 11. — La nivelul aparatului central, IGCTI are în
structură compartimente funcționale organizate prin decizie
a președintelui IGCTI.
Art. 12. — (1) IGCTI are în structura sa 4 direcții
teritoriale fără personalitate juridică în municipiile București,
Cluj-Napoca, Iași, Timișoara, precum și alte structuri

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 369/3.V.2005

specifice subordonate acestora, denumite centre locale de
control, care funcționează în județele prevăzute în anexă.
(2) Direcțiile teritoriale funcționează ca subunități
operative cu gestiune economică și efectuează operațiuni
de încasări și plăți prin conturi de disponibilități deschise la
unitățile Trezoreriei Statului, conform reglementărilor în
vigoare, pentru subunitățile fără personalitate juridică ale
instituțiilor publice.
Art. 13. — Organizarea activității compartimentelor
funcționale, a direcțiilor teritoriale și a centrelor locale de
control ale IGCTI, atribuțiile acestora și statul de funcții se
stabilesc prin decizie a președintelui, fiind cuprinse în
regulamentul intern al instituției.
Art. 14. — Conducătorii compartimentelor funcționale, ai
direcțiilor teritoriale și ai centrelor locale de control au
următoarele atribuții principale:
a) asigură îndeplinirea sarcinilor de serviciu stabilite de
conducerea IGCTI sau de șeful ierarhic superior;
b) coordonează activitatea personalului din subordine
prin repartizarea de sarcini specifice și prin verificarea
modului de îndeplinire a acestora;
c) orice alte atribuții prevăzute în fișa postului.
Art. 15. — (1) Angajarea personalului IGCTI se
realizează pe posturile vacante prin concurs, pe baza
condițiilor de participare aprobate de președinte, potrivit
legii și contractului colectiv de muncă la nivel de unitate.
(2) Drepturile și obligațiile personalului IGCTI sunt
reglementate prin contractul colectiv de muncă la nivelul
instituției, prin contractul individual de muncă, prin
regulamentul intern, precum și de prevederile legale în
vigoare.
(3) Atribuțiile, sarcinile și răspunderile individuale ale
personalului IGCTI se stabilesc prin fișa postului, semnată
de șeful ierarhic și de titular și aprobată de președinte.
(4) Angajarea, modificarea, suspendarea sau încetarea
raporturilor de muncă ale personalului IGCTI se aprobă
prin decizie a președintelui, în condițiile legii.
(5) Salarizarea personalului IGCTI, inclusiv a
președintelui și a vicepreședintelui, se realizează potrivit
dispozițiilor legale în vigoare aplicabile instituțiilor publice
finanțate integral din venituri proprii.
(6) Alte drepturi de personal se pot stabili prin
contractul colectiv de muncă încheiat la nivelul instituției.
(7) În conformitate cu prevederile contractului colectiv de
muncă încheiat la nivelul instituției, cu respectarea fondului
de salarii prevăzut în bugetul de venituri și cheltuieli al
IGCTI, președintele constituie fondul de premiere și aprobă
cuantumul premiilor acordate salariaților IGCTI.

Art. 16. — (1) În activitatea sa, IGCTI utilizează, în
principal, următoarele registre:
a) registrul general de intrare-ieșire a corespondenței;
b) registrul deciziilor președinților IGCTI;
c) registrele de evidență a licențelor de utilizare a
frecvențelor și a licențelor de emisie;
d) registrele de evidență a autorizațiilor de asignare a
frecvențelor radioelectrice și a autorizațiilor tehnice de
funcționare;
e) registrele de evidență a codurilor de identificare
alocate/asignate în cadrul unor servicii de radiocomunicații;
f) registrul de evidență a personalului certificat de
operare a stațiilor de radiocomunicații;
g) registrul titlurilor de creanță;
h) registrul de evidență a documentelor clasificate.
(2) Documentele se înregistrează, în ordinea intrării sau
a ieșirii, după caz, primind număr și dată de înregistrare.
Art. 17. — IGCTI colaborează cu autorități similare din
alte state și participă la activitatea unor organizații
internaționale din domeniul radiocomunicațiilor și tehnologiei
informației.
Art. 18. — (1) În scopul îndeplinirii atribuțiilor și
competențelor care îi revin potrivit legii și prezentei
hotărâri, IGCTI poate angaja servicii de consultanță, studii
și asistență de specialitate ori poate încheia acorduri de
colaborare cu ministerele și celelalte organe de specialitate
ale administrației publice centrale și locale, putând solicita
și obține din partea acestora, în condițiile legii, informațiile
necesare pentru realizarea atribuțiilor sale.
(2) Personalul împuternicit al IGCTI va avea acces liber,
pe baza legitimației de control, cu respectarea legislației în
vigoare, în orice loc în care se află echipamente, aparate
și instalații din sfera de competență legală a IGCTI sau în
care se află ori se pot afla surse de perturbații
radioelectrice.
(3) Personalul împuternicit al IGCTI, în exercitarea
atribuțiilor de serviciu, are dreptul de a aplica sigilii sau
semne distinctive cu valoare de sigiliu, în condițiile legii.
Art. 19. — Pentru efectuarea încasărilor și plăților
necesare, IGCTI va dispune de conturi și subconturi în lei,
deschise la unitățile Trezoreriei Statului, sau în valută,
deschise la bănci comerciale, în condițiile legii.
Art. 20. — Potrivit prevederilor art. 1 alin. (4) din
Ordonanța Guvernului nr. 80/2001 privind stabilirea unor
normative de cheltuieli pentru autoritățile administrației
publice și instituțiile publice, aprobată cu modificări prin
Legea nr. 247/2002, cu modificările și completările
ulterioare, președintele IGCTI poate stabili normative proprii
de cheltuieli.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul comunicațiilor și tehnologiei informației,
Zsolt Nagy
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 21 aprilie 2005.
Nr. 348.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 369/3.V.2005

7
ANEXĂ*)

Numărul maxim de posturi: 600,
exclusiv președintele și vicepreședintele
STRUCTURA FUNCȚIONALĂ A IGCTI

*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 369/3.V.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îNormativ pentru proiectarea și montajul pereților cortină
pentru satisfacerea cerințelor de calitate prevăzute de Legea nr. 10/1995“, indicativ NP 102-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 7 din 12 februarie 2004 al Comitetului tehnic de specialitate — CTS 5,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru proiectarea și montajul pereților cortină pentru
satisfacerea cerințelor de calitate prevăzute de Legea
nr. 10/1995“, indicativ NP 102-04, elaborată de
Universitatea Tehnică de Construcții București — UTCB,
prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 170.
*) Anexa se publică ulterior în Monitorul Oficial al României, Partea I, nr. 369 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 369/3.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016224]
ISSN 1453—4495

PDF compression, OCR, web-optimization with CVISION's PdfCompressor

