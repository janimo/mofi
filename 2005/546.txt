Anul 173 (XVII) — Nr. 546

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 iunie 2005

SUMAR

Nr.

Pagina
HOTĂRÂRI ALE SENATULUI

15.

— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................

— Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................

2

2

HOTĂRÂRI ALE GUVERNULUI ROMÂNIEI
569.

— Hotărâre pentru modificarea și completarea
Hotărârii Guvernului nr. 880/2004 privind finanțarea
și funcționarea componenței române a Comisiei
româno-ruse pentru studierea problemelor izvorâte

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
29. — Ordin al președintelui Autorității Naționale de
Reglementare în Domeniul Energiei pentru
aprobarea Contractului-cadru de vânzare-cumpărare
a energiei electrice produse în configurații
calificate pentru producție prioritară necontrolabilă

6–7

DECIZII ALE CONSILIULUI CONCURENȚEI

DECIZII ALE CURȚII CONSTITUȚIONALE
Decizia nr. 276 din 26 mai 2005 referitoare la excepția
de neconstituționalitate a dispozițiilor art. 93
alin. (5) și (6) din Ordonanța de urgență a
Guvernului nr. 194/2002 privind regimul străinilor
în România ................................................................

Pagina
din istoria relațiilor bilaterale, inclusiv problema
Tezaurului României, depus la Moscova în timpul
primului război mondial.............................................

HOTĂRÂRI ALE CAMEREI DEPUTAȚILOR
19.

Nr.

3–5

33. — Decizie privind propusa concentrare economică
realizată de Societatea Comercială SAGEM —
S.A. Franța prin dobândirea controlului unic direct
asupra Societății Comerciale SNECMA — S.A.
Franța .........................................................................

7–8

ACTE ALE COMISIEI DE SUPRAVEGHERE
A ASIGURĂRILOR
3.115. — Ordin al președintelui Comisiei de
Supraveghere a Asigurărilor pentru aprobarea
Normelor privind Fondul de garantare ....................

9–16

2

MONITORUL OFICIAL AL ROMÂNIEI, PARTEA I, Nr. 546/28.VI.2005

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004 privind aprobarea componenței numerice
și nominale a comisiilor permanente ale Senatului
În temeiul art. 41 alin. (3) și al art. 57 alin. (1) Din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:
1. La anexa nr. II — Comisia economică — domnul
senator Tănăsescu Claudiu, Grupul parlamentar al P.R.M.,
se include în componența comisiei în locul domnului
senator Petrescu Ilie, Grupul parlamentar al P.R.M.

2. La anexa nr. VII — Comisia pentru apărare, ordine
publică și securitate națională — domnul senator Petrescu
Ilie, Grupul parlamentar al P.R.M., se include în
componența comisiei în locul domnului senator Ilașcu Ilie,
Grupul parlamentar al P.R.M.
3. La anexa nr. XIV — Comisia pentru sănătate,
ecologie și sport — domnul senator Ilașcu Ilie, Grupul
parlamentar al P.R.M., se include în componența comisiei
în locul domnului senator Tănăsescu Claudiu, Grupul
parlamentar al P.R.M.

Această hotărâre a fost adoptată de Senat în ședința din 23 iunie 2005, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU
București, 23 iunie 2005.
Nr. 15.

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004
pentru aprobarea componenței nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a
comisiilor permanente ale Camerei Deputaților, cu
modificările ulterioare, se modifică după cum urmează:
— doamna deputat Daciana Octavia Sârbu, aparținând
Grupului parlamentar al P.S.D., trece de la Comisia pentru

învățământ, știință, tineret și sport, în calitate de membru,
la Comisia pentru tehnologia informației și comunicațiilor;
— domnul deputat Obuf Cătălin Ovidiu Buhăianu,
aparținând Grupului parlamentar al P.S.D., trece de la
Comisia pentru tehnologia informației și comunicațiilor, în
calitate de membru, la Comisia pentru învățământ, știință,
tineret și sport.

Această hotărâre a fost adoptată de Camera Deputaților în ședința din 23 iunie 2005, cu respectarea prevederilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

Dan Radu Rușanu
București, 23 iunie 2005.
Nr. 19.

MONITORUL OFICIAL AL ROMÂNIEI, PARTEA I, Nr. 546/28.VI.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 276
din 26 mai 2005

referitoare la excepția de neconstituționalitate a dispozițiilor art. 93 alin. (5) și (6)
din Ordonanța de urgență a Guvernului nr. 194/2002 privind regimul străinilor în România
Ioan Vida
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 93 alin. (5) și (6) din Ordonanța de
urgență a Guvernului nr. 194/2002 privind regimul străinilor
în România, excepție ridicată de cetățeanul chinez Wu
Liping în Dosarul nr. 4.994/2004 al Curții de Apel București —
Secția a VIII-a contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile legale criticate sunt în concordanță cu normele
constituționale și convenționale invocate. Astfel, se arată că
luarea în custodie publică nu este o măsură privativă de
libertate a persoanei, ci reprezintă o măsură administrativă
de restrângere a exercițiului dreptului de circulație al
străinilor depistați cu ședere ilegală pe teritoriul țării și care
s-ar putea sustrage măsurilor de returnare dispuse de
autoritățile române împotriva lor. Prin urmare, finalitatea
reglementării acestor măsuri urmărește apărarea securității
naționale și a ordinii publice, fără ca prin aceasta să se
aducă atingere prevederilor referitoare la dreptul la libertate
și la siguranță al persoanei, consacrat de art. 23 alin. (1)
din Constituție și de art. 5 paragraful (1) lit. f) din
Convenția pentru apărarea drepturilor omului și a libertăților
fundamentale. În ceea ce privește criticile de
neconstituționalitate referitoare la lipsa de precizie și
claritate a dispozițiilor atacate, se arată că acestea prevăd
în mod expres atât condițiile în care se acordă prelungirea
duratei de luare în custodie publică, cât și perioada
maximă pentru care instanța de judecată poate dispune
aplicarea acestei măsuri, astfel că nu se poate susține nici
încălcarea principiului proporționalității dintre măsura dispusă
și situația care a determinat-o.
C U R T E A,

având în vedere actele și lucrările dosarului, reține următoarele:
Prin Încheierea din 30 noiembrie 2004, pronunțată în
Dosarul nr. 4.994/2004, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 93 alin. (5) și (6) din Ordonanța de urgență
a Guvernului nr. 194/2002, modificată prin Legea
nr. 357/2003. Excepția a fost ridicată de cetățeanul chinez
Wu Liping într-o cauză având ca obiect soluționarea acțiunii
în contencios administrativ formulate de Autoritatea pentru
străini privind solicitarea acesteia de prelungire a duratei de
luare în custodie publică a cetățeanului chinez.

În motivarea excepției de neconstituționalitate se
susține că dispozițiile art. 93 alin. (5) și (6) din Ordonanța
de urgență a Guvernului nr. 194/2002, aprobată cu
modificări prin Legea nr. 357/2003, contravin prevederilor
art. 23 alin. (1) din Constituție, interpretate, potrivit art. 20
alin. (1) din Legea fundamentală, în concordanță cu
dispozițiile îart. 5 paragraful (1) lit. f) din Convenția
europeană a drepturilor omului“ și cu practica
jurisprudențială a Curții Europene a Drepturilor Omului.
Astfel, se susține că garanțiile instituite la nivelul
Constituției României și al Convenției europene a drepturilor
omului în ceea ce privește dreptul la libertate și la
siguranță al persoanei sunt încălcate pentru următoarele
argumente: textele de lege criticate, îdată fiind lipsa de
precizie și claritate a acestora, nu îndeplinesc criteriile de
calitate, așa cum au fost definite de jurisprudența Curții
Europene a Drepturilor Omului, pentru a asigura suficiente
garanții că măsurile privative de libertate «sunt prevăzute
de lege și sunt executate în conformitate cu legea» și
«corespund scopului articolului 5, care este de a proteja
persoana de măsurile arbitrare» (cauza Wassink contra
Olandei, Hotărârea din 27 septembrie 1990, cauza Benham
contra Marii Britanii, Hotărârea din 10 iunie 1996»“; îlegea
care reglementează cu privire la străinii reținuți în vederea
returnării lor în țara de origine trebuie să asigure suficiente
garanții că măsurile privative de libertate sunt luate cu
bună-credință, adică exclusiv în scopul declarat, și nu
pentru alte scopuri mascate și că procedurile de returnare
sunt făcute cu diligența necesară, în caz contrar detenția
încetând a mai fi legală în sensul art. 5 alin. (1) lit. f) din
Convenția europeană a Drepturilor Omului“ (cauza Quinn
contra Franței, Hotărârea din 22 mai 1995, cauza Chahal
contra Marii Britanii, Hotărârea din 6 martie 2001); durata
perioadei de detenție prevăzută în vederea returnării
străinilor în țara de origine nu trebuie să fie excesivă, ci,
respectându-se principiul proporționalității între măsura
privativă de libertate și scopul urmărit, aceasta trebuie
raportată și la persoana afectată, textele de lege criticate
nefăcând însă nici o diferențiere în acest sens.
Se precizează că prin prezenta excepție de
neconstituționalitate nu se vizează modificarea sau
completarea de către Curtea Constituțională a dispozițiilor
legale criticate și nici interpretarea modului de aplicare a
legii de către instanța de judecată, ci se solicită numai o
interpretare în ceea ce privește sensul contrar al textelor
de lege criticate față de prevederile art. 23 alin. (1) din
Constituție. De asemenea, nu se neagă competența
legiuitorului care, în temeiul art. 126 alin. (2) din Legea
fundamentală, este îndreptățit a adopta asemenea
reglementări, justificate prin finalitatea urmărită, respectiv
împiedicarea străinilor depistați cu ședere ilegală de a se
sustrage măsurilor de returnare dispuse de autoritățile
române, însă se apreciază că îacesta este ținut să o facă
în așa fel încât exigențele astfel instituite să asigure
suficiente garanții împotriva privării arbitrare de libertate“.
În opinia Curții de Apel București — Secția a VIII-a
contencios administrativ și fiscal, textele de lege criticate
sunt constituționale. În acest sens, se arată că legiuitorul
are competența de a adopta norme cu privire la regimul
străinilor în România, scopul urmărit prin cele două texte

4

MONITORUL OFICIAL AL ROMÂNIEI, PARTEA I, Nr. 546/28.VI.2005

de lege invocate de autorul excepției fiind acela îde a-i
împiedica pe străinii depistați cu ședere ilegală pe teritoriul
țării de a se sustrage măsurilor de returnare dispuse de
autoritățile române împotriva lor“. Pe de altă parte, se
apreciază că dispozițiile de lege criticate îîndeplinesc
criteriile de legalitate și claritate, în cuprinsul acestora fiind
prevăzută expres situația în care se poate dispune de
către instanță prin hotărâre motivată prelungirea duratei de
luare în custodie publică a străinului și perioada maximă
pentru care aceasta poate fi luată, respectiv 6 luni“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Președintele Camerei Deputaților a transmis punctul
său de vedere prin care consideră că excepția de
neconstituționalitate este neîntemeiată. Se apreciază că
luarea în custodie publică a străinilor este o măsură de
restrângere a libertății de mișcare, dispusă de magistrat
împotriva străinului care nu a putut fi returnat în termenul
prevăzut de Ordonanța de urgență a Guvernului
nr. 194/2002, care a fost declarat indezirabil sau cu privire
la care instanța a dispus expulzarea, iar această măsură
este, ca și celelalte reglementări ale ordonanței menționate,
în conformitate cu obligațiile asumate de România prin
documente internaționale la care este parte. îRespectându-se
art. 23 alin. (1) din Constituție, (...) legiuitorul, în virtutea
competențelor sale, a adoptat norme cu privire la regimul
străinilor în România, scopul prevederilor legale fiind de
a-i împiedica pe străinii depistați cu ședere ilegală pe
teritoriul țării de a se sustrage măsurilor de returnare
dispuse de autoritățile române împotriva lor“. Se
precizează, de asemenea, că textele de lege criticate
reglementează expres atât situația în care se poate
dispune prelungirea duratei de luare în custodie publică a
străinilor, cât și perioada maximă de instituire a acestei
măsuri, astfel că nu se poate susține nesocotirea criteriilor
de legalitate și claritate.
Cu privire la invocarea art. 5 paragraful 1 lit. f) din
Convenția europeană a drepturilor omului, se apreciază că
aceste prevederi, care se referă la lipsirea de libertate, nu
sunt incidente în cauză, întrucât îluarea în custodie publică
a unui străin“, reglementată la art. 93 din ordonanța
criticată, reprezintă o măsură temporară de restrângere a
libertății de circulație, iar nu o măsură privativă de libertate.
Guvernul a transmis punctul său de vedere prin care
consideră că excepția de neconstituționalitate este
neîntemeiată. Se arată, în esență, că luarea în custodie
publică a străinilor este o măsură legală împotriva celor a
căror ședere în România a devenit ilegală și care se
impune pentru apărarea securității naționale și a ordinii
publice; această măsură, specifică pentru controlul
emigrației, este conformă cu obligațiile asumate de
România prin tratatele și convențiile la care este parte și
reprezintă o măsură administrativă de restrângere
temporară a libertății de circulație a străinilor declarați
indezirabili și care nu au putut fi returnați în țara de
origine, fiind dispusă de magistrat proporțional cu situația
care a creat-o și aplicată în mod nediscriminatoriu tuturor
persoanelor aflate în situații identice. De asemenea, se
apreciază că textele de lege îndeplinesc criteriile de
legalitate și claritate, în cuprinsul acestora fiind prevăzute
atât situația în care se poate dispune prelungirea duratei
de luare în custodie publică a străinilor, cât și perioada
maximă de instituire a acestei măsuri, respectiv 6 luni.
În ceea ce privește invocarea art. 5 paragraful 1 lit. f)
din Convenția europeană a drepturilor omului, se constată
că acest text nu poate servi ca argument în susținerea
excepției, întrucât se referă la lipsirea de libertate, or în

cauză nu este vorba de o măsură privativă de libertate, ci
doar de o măsură temporară de restrângere a libertății de
circulație.
Avocatul Poporului a transmis punctul său de vedere
prin care apreciază că dispozițiile art. 93 alin. (5) și (6) din
Ordonanța de urgență a Guvernului nr. 194/2002 nu
contravin garanțiilor privind libertatea individuală, consacrate
de art. 23 alin. (1) din Constituție, precum și de art. 5
paragraful 1 lit. f) din Convenția europeană a drepturilor
omului. îLuarea în custodie publică a străinilor nu reprezintă
o sancțiune privativă de libertate, ci este o măsură
specifică de control al imigrației, stabilită în conformitate cu
obligațiile asumate de România prin documentele
internaționale la care este parte.“ În plus, se mai arată că
îluarea în custodie publică reprezintă o restrângere a
exercițiului dreptului la liberă circulație, în deplină
concordanță cu art. 53 din Constituție.“ În sensul celor
susținute se amintește jurispudența Curții Constituționale în
materie, și anume deciziile nr. 182/2004 și nr. 419/2004.
Președintele Senatului nu a comunicat, până la data
întocmirii raportului, punctul său de vedere.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului și dispozițiile de lege criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 93 alin. (5) și (6) din Ordonanța de urgență
a Guvernului nr. 194/2002 privind regimul străinilor în
România, republicată în Monitorul Oficial al României,
Partea I, nr. 201 din 8 martie 2004, cu modificările și
completările ulterioare. Aceste prevederi au următorul
conținut:
— Art. 93 alin. (5) și (6): î(5) Prelungirea duratei de luare
în custodie publică a străinilor prevăzuți la alin. (2) și (4), care
nu au putut fi îndepărtați de pe teritoriul României în termen de
30 de zile, se dispune de către curtea de apel în a cărei rază
de competență teritorială se află locul de cazare, la solicitarea
motivată a Autorității pentru străini.
(6) Perioada maximă de luare în custodie publică a străinilor
împotriva cărora s-a dispus măsura returnării nu poate depăși
6 luni.“
În motivarea excepției ridicate, autorul invocă încălcarea
art. 23 alin. (1) din Constituție, precum și a art. 5
paragraful 1 lit. f) din Convenția pentru apărarea drepturilor
omului și a libertăților fundamentale, care au următorul
conținut:
— Art. 23 alin. (1) din Constituție: îLibertatea individuală
și siguranța persoanei sunt inviolabile.“
— Art. 5 paragraful 1 lit. f) din Convenția pentru
apărarea drepturilor omului și a libertăților fundamentale:
îOrice persoană are dreptul la libertate și la siguranță. Nimeni
nu poate fi lipsit de libertatea sa, cu excepția următoarelor
cazuri și potrivit căilor legale: (...)
f) dacă este vorba despre arestarea sau detenția legală a
unei persoane pentru a o împiedica să pătrundă în mod ilegal
pe teritoriu sau împotriva căreia se află în curs o procedură de
expulzare ori de extrădare.“
Examinând textele de lege criticate, raportate la normele
constituționale și la cele din Convenția pentru apărarea
drepturilor omului și a libertăților fundamentale invocate,
Curtea Constituțională constată că excepția de neconstituționalitate este neîntemeiată și urmează a fi respinsă
pentru următoarele considerente:

MONITORUL OFICIAL AL ROMÂNIEI, PARTEA I, Nr. 546/28.VI.2005
Critica de neconstituționalitate a autorului excepției are
în vedere, în esență, nerespectarea, prin textele de lege
criticate, a principiilor de legalitate și claritate. Legalitatea
implică, în opinia sa, nu numai existența legii, ci și
îcalitatea“ acesteia, tradusă prin suficienta accesibilitate și
precizie, încât orice risc de arbitrariu să fie înlăturat. Se
susține că dispozițiile de lege atacate nu sunt clare și
precise, astfel încât să asigure suficiente garanții pentru ca
măsurile privative de libertate, prevăzute și executate în
conformitate cu acestea, să fie luate cu bună-credință și
exclusiv în scopul declarat, iar procedurile de returnare să
fie făcute cu diligența necesară, astfel încât persoana
supusă unei astfel de detenții să fie protejată de măsuri
arbitrare de privare a libertății sale, contrare scopului art. 5
din Convenția europeană a drepturilor omului. Se afirmă
necesitatea respectării principiului proporționalității dintre
măsura privativă de libertate și scopul urmărit, arătându-se
că textele de lege criticate nu fac nici o diferențiere în
acest sens.
Dispozițiile alin. (5) al art. 93 din ordonanța criticată
prevăd posibilitatea prelungirii duratei de luare în custodie
publică a străinilor declarați indezirabili sau a celor
împotriva cărora s-a dispus măsura returnării și care nu au
putut fi îndepărtați de pe teritoriul României în termen de
30 de zile. Măsura prelungirii este dispusă de către curtea
de apel în a cărei rază teritorială se află locul de cazare și
la solicitarea motivată a Autorității pentru străini, iar
perioada maximă de luare în custodie publică a străinilor
împotriva cărora s-a dispus măsura returnării nu poate
depăși, potrivit alin. (6) al aceluiași articol, 6 luni.
În ceea ce privește critica de neconstituționalitate
referitoare la lipsa de claritate și precizie a textelor de lege
atacate, se constată că, într-adevăr, una dintre exigențele
noțiunii de îlege“ este îprevizibilitatea“ acesteia. În acest
sens, Curtea Europeană a Drepturilor Omului a subliniat în
jurisprudența sa că îNu poate fi considerată «lege» decât
o normă enunțată cu suficientă precizie, pentru a permite
individului să-și regleze conduita. Individul trebuie să fie în
măsură să prevadă consecințele ce pot decurge dintr-un
act determinat“ (cauza Reckvényi contra Ungariei, 1999).
Totodată, în aceeași speță, Curtea Europeană a Drepturilor
Omului a reținut că îAsemenea consecințe nu au nevoie
să fie previzibile cu o certitudine absolută. O atare
certitudine (absolută), oricât de dorită ar fi, este imposibil
de realizat și, mai mult, poate da naștere la o rigiditate
excesivă a reglementării“.

5

În lumina acestor considerente, se observă că textele
de lege criticate conțin suficiente elemente pentru a întruni
exigențele principiului legalității și al previzibilității legii,
astfel încât critica nu poate fi reținută. Așadar, dispozițiile
de lege atacate prevăd în mod expres condițiile în care se
aplică măsura luării în custodie publică, persoanele supuse
acestei măsuri, instanța competentă, precum și perioada
maximă de timp pentru care se poate institui respectiva
măsură. Precizarea limitei maxime pentru care se poate
dispune măsura luării în custodie publică permite instanței
evaluarea situației specifice fiecărui caz, având drept
consecință individualizarea și diferențierea acestei măsuri,
din punct de vedere al duratei în timp, fără a depăși însă
6 luni. Ca atare, nu se poate susține nici încălcarea
principiului proporționalității măsurii instituite cu scopul
urmărit, așa cum pretinde autorul excepției. Aplicarea
concretă a fiecărei măsuri de către o instanță de judecată
sau alta este o chestiune ce depășește însă cadrul
controlului de constituționalitate.
În legătură cu invocarea art. 5 paragraful 1 lit. f) din
Convenția pentru apărarea drepturilor omului și a libertăților
fundamentale, Curtea Constituțională constată că această
normă consacră dreptul la libertate și la siguranță al
oricărei persoane aflate în stare de arest sau detenție
legală, precum și excepțiile de la acest principiu
fundamental. Luarea în custodie publică nu reprezintă însă
o măsură privativă de libertate, ci este o măsură
administrativă de restrângere temporară a dreptului de
circulație a persoanelor aflate în ipoteza normelor criticate,
măsură justificată prin prisma art. 53 din Constituție, având
în vedere că scopul acestor norme este de a-i împiedica
pe străinii depistați cu ședere ilegală pe teritoriul țării de a
se sustrage măsurilor de returnare dispuse de autoritățile
române împotriva lor.
De altfel, Curtea Constituțională a mai examinat
constituționalitatea art. 93 alin. (5) și (6) din Ordonanța de
urgență a Guvernului nr. 194/2002 privind regimul străinilor
în România. Prin Decizia nr. 419 din 14 octombrie 2004,
publicată în Monitorul Oficial al României, Partea I,
nr. 1.071 din 18 noiembrie 2004, Curtea a reținut că
textele de lege criticate și în prezenta cauză nu contravin
prevederilor art. 23 din Constituție și nici art. 5 paragraful 1
din Convenția pentru apărarea drepturilor omului și a
libertăților fundamentale, astfel că argumentele și soluția
acestei decizii își mențin valabilitatea și în cazul de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 93 alin. (5) și (6) din Ordonanța de urgență a
Guvernului nr. 194/2002 privind regimul străinilor în România, excepție ridicată de Wu Liping în Dosarul nr. 4.994/2004 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

6

MONITORUL OFICIAL AL ROMÂNIEI, PARTEA I, Nr. 546/28.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 880/2004
privind finanțarea și funcționarea componenței române a Comisiei româno-ruse
pentru studierea problemelor izvorâte din istoria relațiilor bilaterale,
inclusiv problema Tezaurului României, depus la Moscova în timpul primului război mondial
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 880/2004 privind
finanțarea și funcționarea componenței române a Comisiei
româno-ruse pentru studierea problemelor izvorâte din
istoria relațiilor bilaterale, inclusiv problema Tezaurului
României, depus la Moscova în timpul primului război
mondial, publicată în Monitorul Oficial al României,
Partea I, nr. 556 din 23 iunie 2004, se modifică și se
completează după cum urmează:
1. Alineatul (2) al articolului 1 va avea următorul
cuprins:
î(2) Cheltuielile suportate din bugetul aprobat anual al
Ministerului Afacerilor Externe pentru funcționarea Comisiei
se aprobă în limita a 2 miliarde lei, potrivit devizului
prevăzut în anexa care face parte integrantă din prezenta
hotărâre.“

2. După articolul 4 se introduce un nou articol,
articolul 5, cu următorul cuprins:
îArt. 5. — Pentru membrii componenței ruse a Comisiei
și experții ruși care participă la reuniunile Comisiei
desfășurate la București, cheltuielile de cazare și de masă,
în limitele prevăzute de lege, se asigură din fondurile
prevăzute la art. 1 alin. (2).“
Art. II. — Anexa la Hotărârea Guvernului nr. 880/2004
privind finanțarea și funcționarea componenței române a
Comisiei româno-ruse pentru studierea problemelor izvorâte
din istoria relațiilor bilaterale, inclusiv problema Tezaurului
României, depus la Moscova în timpul primului război
mondial, publicată în Monitorul Oficial al României,
Partea I, nr. 556 din 23 iunie 2004, se modifică și se
înlocuiește cu anexa*) la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul finanțelor publice,
Ionel Popescu
București, 15 iunie 2005.
Nr. 569.
*) Anexa se comunică Ministerului Afacerilor Externe.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Contractului-cadru de vânzare-cumpărare a energiei electrice
produse în configurații calificate pentru producție prioritară necontrolabilă
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003,
ținând seama de referatul de aprobare redactat de Departamentul funcționarea și dezvoltarea pieței de energie și
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 22 iunie 2005,

MONITORUL OFICIAL AL ROMÂNIEI, PARTEA I, Nr. 546/28.VI.2005

7

președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Contractul-cadru de vânzarecumpărare a energiei electrice produse în configurații
calificate pentru producție prioritară necontrolabilă, prevăzut
în anexa*) care face parte integrantă din prezentul ordin.
Art. 2. — (1) Producătorii de energie electrică ce dețin
configurații calificate pentru producție prioritară
necontrolabilă și operatorii de distribuție/furnizorii
consumatorilor captivi încheie contracte pe baza
contractului-cadru prevăzut la art. 1 și duc la îndeplinire
prevederile prezentului ordin.

(2) Contractele de vânzare-cumpărare energie electrică,
încheiate între participanții la piața angro de energie
electrică nominalizați la alin. (1) înainte de data intrării în
vigoare a prezentului ordin, se vor derula până la data de
30 iunie 2005.
Art. 3. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 22 iunie 2005.
Nr. 29.
*) Anexa se publică pe pagina web a Autorității Naționale de Reglementare în Domeniul Energiei: www.anre.ro.

DECIZII

ALE

CONSILIULUI

CONCURENȚEI

CONSILIUL CONCURENȚEI

DECIZIE
privind propusa concentrare economică realizată de Societatea Comercială SAGEM — S.A. Franța
prin dobândirea controlului unic direct asupra Societății Comerciale SNECMA — S.A. Franța
Președintele Consiliului Concurenței,
în baza:
1. Decretului nr. 57 din 17 februarie 2004 pentru numirea membrilor Plenului Consiliului Concurenței;
2. Legii concurenței nr. 21/1996, cu modificările și completările ulterioare;
3. Regulamentului de organizare, funcționare și procedură al Consiliului Concurenței, cu modificările ulterioare;
4. Regulamentului privind autorizarea concentrărilor economice, cu modificările ulterioare;
5. Instrucțiunilor cu privire la definirea pieței relevante, în scopul stabilirii părții substanțiale de piață;
6. Instrucțiunilor date în aplicarea art. 33 din Legea concurenței nr. 21/1996, cu privire la calculul taxei de
autorizare a concentrărilor economice;
7. Notificării concentrării economice înregistrate cu nr. RS-238 din 6 decembrie 2004 la Consiliul Concurenței;
8. actelor și lucrărilor din Dosarul cauzei nr. RS-238 din 6 decembrie 2004;
9. Notei Direcției industrie și energie cu privire la concentrarea economică notificată GM/339 din 24 februarie 2005,
luând în considerare următoarele:
1. concentrarea economică urmează a se realiza prin dobândirea de către Societatea Comercială SAGEM —
S.A. Franța a controlului unic direct asupra Societății Comerciale SNECMA — S.A. Franța, în conformitate cu prevederile
protocolului încheiat la data de 2 noiembrie 2004 între SAGEM și SNECMA, în două etape interconectate:
a) În prima etapă SAGEM va depune o ofertă publică pentru toate acțiunile SNECMA. Această ofertă va include
în principal o ofertă de schimb a 13 acțiuni SNECMA pentru 3 acțiuni SAGEM, împreună cu o ofertă publică auxiliară de
acțiuni la prețul de 20 euro per acțiune SNECMA, respectiva ofertă auxiliară atingând plafonul total de 1,25 miliarde
euro. În plus, un dividend provizoriu de 0,5 euro per acțiune va fi plătit de către SAGEM la data tranzacției livrării atât
pentru acțiunile deja existente, cât și pentru acțiunile oferite în scopul realizării ofertei de schimb;
b) În a doua etapă cele două grupuri vor finaliza fuziunea imediat după aprobarea declarațiilor financiare pentru
anul 2004 ale ambelor societăți;
2. notificarea operațiunii de concentrare economică a devenit efectivă la data de 28 ianuarie 2005;
3. SNECMA este în prezent un grup integrat activ în domeniul aerospațial, care produce motoare și echipamente
pentru 3 piețe majore: aviația civilă, militară și spațială, iar pe teritoriul României este prezent pe piața motoarelor de
avioane, piața motoarelor de elicoptere, piața roților și a sistemelor de frânare și pe piața conectorilor;
4. Grupul SAGEM activează în principal în sectorul telecomunicațiilor, aeronauticii, apărării și securității, iar pe
teritoriul României a obținut cifra de afaceri din vânzări în sectorul telecomunicațiilor;
5. piețele relevante aferente operațiunii de concentrare economică analizate au fost definite ca fiind:
piața motoarelor de avioane, piața motoarelor de elicoptere, piața roților și a sistemelor de frânare și piața conectorilor
din România;

8

MONITORUL OFICIAL AL ROMÂNIEI, PARTEA I, Nr. 546/28.VI.2005

6. segmentele de piață deținute de Societatea Comercială SNECMA — S.A. Franța în România pe piețele
relevante au fost în anul 2003:
— 90,33% pe piața motoarelor de avioane;
— 39,31% pe piața motoarelor de elicoptere;
— 2,54% pe piața roților și sistemelor de frânare;
— 87,58% pe piața conectorilor,
iar în anul 2004 acestea s-au redus foarte mult, ajungând la:
— 1,62% pe piața motoarelor de avioane;
— 3,55% pe piața motoarelor de elicoptere.
În România, pe piața roților și sistemelor de frânare și pe piața conectorilor, Societatea Comercială SNECMA —
S.A. Franța nu a mai fost prezentă în anul 2004;
7. Societatea Comercială SAGEM — S.A. Franța nu este prezentă pe nici una dintre piețele relevante definite;
8. prin concentrarea economică propusă, segmentele de piață deținute de Societatea Comercială SNECMA —
S.A. Franța pe piețele relevante definite nu se modifică, deoarece, până la momentul realizării acestei concentrări
economice, Societatea Comercială SAGEM — S.A. Franța și nici o societate a Grupului SAGEM nu sunt prezente pe
aceste piețe;
9. pe piețele relevante, oferta este reprezentată de producătorii de motoare de avioane și de motoare de
elicoptere din străinătate. Industria națională nu realizează astfel de produse, ele fiind în totalitate importate;
10. cererea pe piețele relevante este reprezentată de producătorii de structuri de avioane și de cumpărători finali,
companii de zbor și societăți de leasing de pe teritoriul României;
11. operațiunea de concentrare economică ce urmează a se realiza prin dobândirea controlului unic de către
Societatea Comercială SAGEM — S.A. Franța asupra Societății Comerciale SNECMA — S.A. Franța nu are ca efect
restrângerea, împiedicarea sau denaturarea concurenței în România pe piețele relevante definite;
12. analizând această intenție de realizare a concentrării economice, se constată că nu se întrevăd posibile
efecte cu caracter anticoncurențial pe piață,
D E C I D E:

Art. 1. — În conformitate cu dispozițiile art. 51 alin. (1)
lit. b) din Legea concurenței nr. 21/1996, cu modificările și
completările ulterioare, și ale pct. 138 lit. b) din cap. II al
părții a II-a din Regulamentul privind autorizarea
concentrărilor economice, se emite o decizie de
neobiecțiune, constatându-se că, deși operațiunea notificată
cade sub incidența legii, nu există îndoieli serioase privind
compatibilitatea cu un mediu concurențial normal.
Art. 2. — Taxa de autorizare prevăzută la art. 33 din
Legea nr. 21/1996, cu modificările și completările ulterioare,
este de 17.848.350 lei și se va plăti cu ordin de plată tip
trezorerie la bugetul de stat, în contul IBAN
RO57TREZ70120210120XXXXX, deschis la Banca
Națională a României — Sucursala Sectorului 1, beneficiar
Trezoreria Sectorului 1, cu mențiunea îTaxe și tarife pentru
eliberarea de licențe și autorizații de funcționare“.
Taxa de autorizare se va plăti în termen de 30 de zile
de la data comunicării prezentei decizii. O copie a ordinului
de plată va fi transmisă neîntârziat Consiliului Concurenței.
Art. 3. — Prezenta decizie devine aplicabilă de la data
comunicării acesteia către părți.
Art. 4. — Decizia Consiliului Concurenței poate fi
atacată, conform dispozițiilor art. 52 alin. (4) din Legea
nr. 21/1996, cu modificările și completările ulterioare, în
termen de 30 de zile de la comunicare, la Curtea de Apel
București — Secția contencios administrativ.

Art. 5. — În conformitate cu prevederile art. 62 alin. (1)
din Legea nr. 21/1996, cu modificările și completările
ulterioare, prezenta decizie va fi publicată în Monitorul
Oficial al României, Partea I, pe cheltuiala Societății
Comerciale SAGEM — S.A. Franța.
Art. 6. — Direcția industrie și energie și Secretariatul
general vor urmări ducerea la îndeplinire a prezentei
decizii.
Art. 7. — Prezenta decizie se comunică de către
Secretariatul general al Consiliului Concurenței către:
Societatea Comercială SAGEM — S.A. Franța
Sediul: Le Ponant de Paris 27, rue Leblanc, 75512
Paris Cedex, Franța
Prin împuternicit,
Doamna avocat Ilinca Popovici,
Cabinetul de avocatură Nestor Nestor Dinculescu
Kingston Petersen
Sediul: Calea Dorobanților nr. 237B, etaj 9—12, sectorul 1,
București
Telefon: 201.12.00
Fax: 201.12.10.

Președintele Consiliului Concurenței,
Mihai Berinde
București, 25 februarie 2005.
Nr. 33.

MONITORUL OFICIAL AL ROMÂNIEI, PARTEA I, Nr. 546/28.VI.2005

9

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru aprobarea Normelor privind Fondul de garantare
În temeiul prevederilor art. 4 alin. (26) și (27) din Legea nr. 32/2000 privind societățile de asigurare și
supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 8 iunie 2005, prin care s-au
adoptat Normele privind Fondul de garantare,
președintele Comisiei de Supraveghere a Asigurărilor emite următorul ordin:
Art. 1. — Se aprobă Normele privind Fondul de
garantare, cuprinse în anexa care face parte integrantă din
prezentul ordin.
Art. 2. — La data intrării în vigoare a prezentului ordin
își încetează aplicabilitatea Ordinul președintelui Comisiei
de Supraveghere a Asigurărilor nr. 3.104/2005 pentru
aprobarea Normelor privind constituirea, administrarea și

utilizarea Fondului de garantare, publicat în Monitorul Oficial
al României, Partea I, nr. 321 din 15 aprilie 2005.
Art. 3. — Departamentul Fond de garantare din cadrul
Comisiei de Supraveghere a Asigurărilor va lua măsuri
pentru ducerea la îndeplinire a prevederilor prezentului
ordin.

p. Președintele Comisiei de Supraveghere a Asigurărilor,
Gheorghe Cismaru
București, 20 iunie 2005.
Nr. 3.115.
ANEXĂ

NORME
privind Fondul de garantare
CAPITOLUL I
Constituirea, destinația și reprezentarea Fondului de
garantare
Art. 1. — Prezentele norme reglementează procedurile
de constituire, de administrare și de utilizare a Fondului de
garantare prevăzut la art. 60 din Legea nr. 136/1995
privind asigurările și reasigurările în România, cu
modificările și completările ulterioare, precum și procedurile
specifice de plată a sumelor cuvenite creditorilor de
asigurări, conform dispozițiilor Legii nr. 503/2004 privind
redresarea financiară și falimentul societăților de asigurare.
Art. 2. — Fondul de garantare, denumit în continuare
Fond, se constituie din următoarele surse financiare:
a) sume plătite de asigurători cu titlu de contribuții la
constituirea Fondului, datorate distinct pentru cele două
categorii de asigurări, asigurări generale și, respectiv,
asigurări de viață, conform art. 60 alin. 2 din Legea
nr. 136/1995, cu modificările și completările ulterioare;
b) sume plătite de asigurători cu titlu de dobânzi și
penalități de întârziere pentru neachitarea la termen a
contribuției legale, conform art. 62 din Legea nr. 136/1995,
cu modificările și completările ulterioare;
c) sume rezultate din fructificarea disponibilităților
Fondului, conform art. 60 alin. 3 din Legea nr. 136/1995,
cu modificările și completările ulterioare;
d) sume provenite din alte surse, potrivit legii.
Art. 3. — (1) Calculul sumelor datorate cu titlu de
contribuție la constituirea Fondului se efectuează de către
asigurători, separat pentru asigurările generale și, respectiv,
pentru asigurările de viață, pe baza evidențelor contabile
lunare ale acestora, după cum urmează: la suma totală a
primelor brute încasate din activitatea de asigurare directă
și din coasigurare se aplică o cotă procentuală, stabilită
conform art. 60 alin. 2 din Legea nr. 136/1995, cu

modificările și completările ulterioare, obținându-se suma
datorată Fondului.
(2) Primele brute de asigurare încasate se determină
astfel: la rulajul creditor al contului 401 îDecontări privind
primele de asigurare“ se adaugă rulajul creditor al contului
405 îDecontări privind operațiunile de coasigurare“,
diminuate cu rulajul debitor al contului 402 îPrime anulate
și de restituit“. Asigurătorii care au evidențiat în contabilitate
sumele încasate în creditul contului 474 îVenituri
înregistrate în avans“, iar la intrarea în vigoare a
contractului de asigurare au debitat direct contul 474
îVenituri înregistrate în avans“ prin contul 701 îVenituri din
prime brute subscrise privind asigurările de viață directe“
și/sau prin contul 702 îVenituri din prime brute subscrise
privind asigurările generale directe“, vor adăuga la baza de
calcul a contribuției datorate Fondului și rulajul debitor al
contului 474, aferent acestor sume.
(3) În contabilitatea asigurătorilor, constituirea Fondului
se reflectă în debitul contului 643 îCheltuieli cu alte
impozite, taxe și vărsăminte asimilate“, respectiv 6431
îCheltuieli cu alte impozite, taxe și vărsăminte asimilate
privind asigurările de viață“ și 6432 îCheltuieli cu alte
impozite, taxe și vărsăminte asimilate privind asigurările
generale“, prin creditul contului 443 îFonduri speciale
privind activitatea de asigurări“, respectiv 4431 îFonduri
speciale privind activitatea de asigurări de viață“ și 4432
îFonduri speciale privind activitatea de asigurări generale“.
(4) Cota procentuală prevăzută la alin. (1) se stabilește
prin hotărâre a Consiliului Comisiei de Supraveghere a
Asigurărilor, la propunerea departamentului specializat din
cadrul Comisiei de Supraveghere a Asigurărilor, distinct
pentru categoria de asigurări generale și, respectiv, pentru
categoria de asigurări de viață. Cota procentuală se aprobă
prin ordin al președintelui Comisiei de Supraveghere a
Asigurărilor, care se publică în Monitorul Oficial al
României, Partea I, în conformitate cu prevederile art. 9 din

10

MONITORUL OFICIAL AL ROMÂNIEI, PARTEA I, Nr. 546/28.VI.2005

Legea nr. 32/2000 privind societățile de asigurare și
supravegherea asigurărilor, cu modificările și completările
ulterioare.
Art. 4. — (1) Contribuția datorată de asigurători pentru
constituirea Fondului se virează lunar, în moneda națională —
leu, până la data de 25 inclusiv a lunii curente pentru luna
expirată, în următoarele conturi deschise la Activitatea de
Trezorerie și Contabilitate Publică a Municipiului București,
pe seama Comisiei de Supraveghere a Asigurărilor:
— RO42TREZ700502501X000285 îDisponibil din venituri
proprii aferente Fondului de garantare pentru asigurările de
viață“;
— RO06TREZ700502502X000949 îDisponibil din venituri
proprii aferente Fondului de garantare pentru asigurările
generale“.
(2) În cazul în care termenul scadent prevăzut la
alin. (1) se împlinește într-o zi nelucrătoare, obligația de
plată a contribuției datorate Fondului se îndeplinește în
următoarea zi lucrătoare.
(3) Pentru neachitarea la termen a contribuțiilor datorate
Fondului, asigurătorii sunt obligați să plătească dobânzi
și/sau penalități de întârziere, conform art. 62 din Legea
nr. 136/1995, cu modificările și completările ulterioare.
Dobânzile și penalitățile de întârziere se evidențiază
separat pe ordinul de plată prin care se achită contribuția
și se virează în contul Fondului prevăzut la alin. (1).
Art. 5. — (1) Asigurătorii sunt obligați să întocmească
și să transmită lunar Comisiei de Supraveghere a
Asigurărilor, până la data de 25 inclusiv a lunii curente
pentru luna expirată, raportările privind modul de constituire
și de virare a contribuției datorate Fondului, distinct pentru
categoria de asigurări generale și, respectiv, pentru
asigurări de viață, potrivit art. 20 alin. (3) lit. e) din Legea
nr. 32/2000, cu modificările și completările ulterioare,
conform anexei nr. 1 la prezentele norme. Prevederile
art. 4 alin. (2) se aplică în mod corespunzător.
(2) Datele și/sau informațiile conținute în raportările
lunare se stabilesc potrivit prevederilor art. 3. Odată cu
transmiterea raportărilor, asigurătorii anexează în mod
obligatoriu și o declarație pe propria răspundere, dată sub
semnătura reprezentantului legal al acestora, sub
sancțiunile prevăzute de Codul penal pentru infracțiunile de
înșelăciune și/sau de fals în declarații, prin care se atestă
că datele și/sau informațiile transmise sunt reale, corecte și
complete.
Art. 6. — Asigurătorii pot efectua operațiuni de
regularizare și/sau de compensare a sumelor virate la
Fond, pe baza documentelor justificative, cu aprobarea
prealabilă a Comisiei de Supraveghere a Asigurărilor.
Art. 7. — (1) Fondul are ca destinație plata
indemnizațiilor/despăgubirilor rezultate din contractele de
asigurare facultative și obligatorii încheiate, în condițiile
legii, cu societatea de asigurare față de care s-a constatat
starea de insolvabilitate, în limita disponibilităților existente
în conturile Fondului la momentul plății.
(2) În cazul contractelor de asigurare, altele decât cele
de asigurare de viață, plata indemnizațiilor/despăgubirilor de
la Fond se poate face numai în condițiile producerii
riscurilor asigurate cuprinse în contractele de asigurare
respective.
Art. 8. — Reprezentarea Fondului în fața autorităților
publice, a instanțelor judecătorești, a organelor judiciare
și/sau a oricăror alte persoane fizice și/sau juridice, după
caz, se face de către Comisia de Supraveghere a
Asigurărilor, prin departamentul specializat constituit în
cadrul Comisiei de Supraveghere a Asigurărilor, prevăzut la
art. 9 alin. (1).

CAPITOLUL II
Administrarea și structura bugetului de venituri
și cheltuieli al Fondului
Art. 9. — (1) Administrarea, gestionarea și utilizarea
Fondului se efectuează de către Comisia de Supraveghere
a Asigurărilor, în calitate de administrator al Fondului,
printr-un departament specializat constituit în cadrul
acesteia. Structura și regulamentul de organizare și
funcționare ale departamentului specializat și limitele de
salarizare ale personalului angajat din cadrul acestuia sunt
aprobate prin hotărâre a Consiliului Comisiei de
Supraveghere a Asigurărilor și fac parte din Regulamentul
de organizare și funcționare al Comisiei de Supraveghere a
Asigurărilor, precum și din regulamentul de salarizare al
acesteia. Consiliul Comisiei de Supraveghere a Asigurărilor
poate desemna unul sau mai mulți dintre membrii săi, în
vederea coordonării activității departamentului și a
exercitării unor atribuții specifice privind administrarea,
gestionarea și utilizarea Fondului. În limitele cheltuielilor de
personal prevăzute în bugetul de venituri și cheltuieli al
Fondului, precum și în limita structurii de personal aprobate
de către Consiliul Comisiei de Supraveghere a Asigurărilor,
coordonatorul desemnat organizează recrutarea, angajarea,
promovarea, perfecționarea profesională, salarizarea și
evidența personalului necesar, luând orice măsură
administrativă legală pentru buna funcționare a
departamentului.
(2) Departamentul specializat prevăzut la alin. (1) are ca
principale atribuții verificarea dosarelor de daună și a
creanțelor de asigurări înregistrate în evidențele
administratorului Fondului, precum și plata de la Fond, în
condițiile legii, a creanțelor de asigurări aprobate de
comisia specială prevăzută la art. 23 alin. (2) din Legea
nr. 503/2004, conform listelor creditorilor de asigurări
îndreptățiți la primirea sumelor cuvenite din disponibilitățile
Fondului.
(3) Departamentul specializat prevăzut la alin. (1) își
desfășoară activitatea la sediul reprezentanței din București
a Comisiei de Supraveghere a Asigurărilor. Reprezentanța
se înființează în municipiul București, în conformitate cu
prevederile art. 4 alin. (3) din Legea nr. 32/2000, cu
modificările și completările ulterioare, ca sediu secundar al
Comisiei de Supraveghere a Asigurărilor, fără personalitate
juridică.
Art. 10. — Bugetul de venituri și cheltuieli al Fondului
cuprinde:
a) la partea de venituri: veniturile pe sursele de
finanțare conform art. 2;
b) la partea de cheltuieli:
— cheltuielile privind plata indemnizațiilor/despăgubirilor
cuvenite creditorilor de asigurări de viață;
— cheltuielile privind plata indemnizațiilor/despăgubirilor
cuvenite creditorilor de asigurări generale;
— cheltuielile de constituire, administrare și utilizare a
disponibilităților Fondului, pe structura clasificației bugetare.
În cadrul cheltuielilor de constituire, administrare și utilizare
a Fondului se includ, în condițiile legii, cheltuielile
ocazionate de achiziționarea/dobândirea/utilizarea unor sedii
de lucru ale acestuia, a unor bunuri, a unor spații de
depozitare a arhivelor preluate de administratorul Fondului
de la societatea de asigurare debitoare ori, după caz, de
la lichidatorii judiciari. Categoriile de cheltuieli privind
constituirea, administrarea și utilizarea Fondului se suportă
din fiecare buget de venituri și cheltuieli al acestui fond,
constituit pentru asigurări generale și, respectiv, pentru
asigurări de viață.
Art. 11. — (1) Bugetul de venituri și cheltuieli al
Fondului pentru asigurări generale și bugetul de venituri și

MONITORUL OFICIAL AL ROMÂNIEI, PARTEA I, Nr. 546/28.VI.2005
cheltuieli al Fondului pentru asigurări de viață se
elaborează de Departamentul Fond de garantare și se
aprobă de Consiliul Comisiei de Supraveghere a
Asigurărilor. Structura bugetului de venituri și cheltuieli al
Fondului este prevăzută în anexa nr. 3 la prezentele
norme.
(2) Organizarea și conducerea evidenței contabile a
Fondului se fac potrivit dispozițiilor Legii contabilității
nr. 82/1991, republicată, și ale celorlalte reglementări legale
în materie, precum și în conformitate cu dispozițiile
cuprinse în prezentele norme.
(3) Disponibilitățile Fondului se fructifică potrivit art. 60
alin. 3 din Legea nr. 136/1995, cu modificările și
completările ulterioare.
(4) La finele anului financiar, excedentul bugetului de
venituri și cheltuieli al Fondului se reportează în anul
următor, cu aceeași destinație.
CAPITOLUL III
Procedura și condițiile de efectuare a plăților
din disponibilitățile Fondului. Modalități de recuperare
a sumelor plătite de la Fond
Art. 12. — După data rămânerii irevocabile a hotărârii
de deschidere a procedurii de faliment, pronunțată
împotriva unei societăți de asigurare aflate în stare de
insolvabilitate, administratorul Fondului, prin departamentul
specializat prevăzut la art. 9 alin. (1), este în drept să
efectueze plăți din disponibilitățile acestui fond, în vederea
achitării sumelor cuvenite creditorilor de asigurări, în
condițiile prevederilor Legii nr. 503/2004 și ale prezentelor
norme.
Art. 13. — (1) În vederea efectuării plății sumelor
cuvenite creditorilor de asigurări, departamentul specializat
din cadrul Comisiei de Supraveghere a Asigurărilor
procedează la verificarea dosarelor de daună și a
creanțelor de asigurări înregistrate în evidențele
administratorului Fondului, potrivit legii, și întocmește listele
potențialilor creditori de asigurări îndreptățiți la plata
sumelor cuvenite de la Fond. Dosarele de daună se
verifică, în vederea întocmirii listelor, de către
direcțiile/serviciile de specialitate ale departamentului și se
semnează, cu mențiunea îbun de plată“, de către
conducătorul Direcției plăți-despăgubiri și, respectiv, al
Direcției economice din cadrul acestuia.
(2) Listele potențialilor creditori se înaintează comisiei
speciale prevăzute la art. 23 alin. (2) din Legea
nr. 503/2004, pe măsura verificării dosarelor de daună și a
creanțelor de asigurări, împreună cu o notă privind
propunerea de aprobare, întocmită și semnată de către
conducătorul Direcției plăți-despăgubiri din cadrul
departamentului specializat. În vederea aprobării listelor,
comisia specială poate verifica, prin sondaj, dosarele de
daună și creanțele de asigurări cuprinse în acestea și, în
toate cazurile în care consideră că este necesar, poate
dispune reverificarea respectivelor dosare și/sau creanțe de
asigurări.
(3) Pe măsura aprobării listelor prevăzute la alin. (2),
comisia specială ia măsuri pentru publicarea acestora,
cuprinzând potențialii creditori de asigurări ale căror creanțe
au fost stabilite în urma verificării dosarelor de daună și
care pot fi valorificate prin achitarea sumelor din
disponibilitățile Fondului.
Art. 14. — (1) Indemnizațiile/despăgubirile se plătesc
creditorilor de asigurări, persoane fizice și/sau juridice,
potrivit condițiilor prevăzute în contractele de asigurare
încheiate cu societatea de asigurare față de care s-a
stabilit starea de insolvabilitate, în conformitate cu
prevederile prezentelor norme.

11

(2) Creditorii de asigurări prevăzuți la alin. (1) sunt,
după caz:
a) persoana asigurată (asiguratul) — persoana fizică
sau juridică aflată în raporturi juridice cu societatea de
asigurare debitoare prin încheierea contractului de
asigurare, având calitatea (și) de parte contractantă;
b) beneficiarul asigurării — terța persoană căreia, în
baza legii sau a contractului de asigurare, societatea de
asigurare debitoare urmează să îi achite sumele cuvenite
ca urmare a realizării evenimentului prevăzut în contract
(caz asigurat);
c) terța persoană păgubită (în cazul asigurării de
răspundere civilă) — persoana fizică sau juridică
prejudiciată prin atingerea adusă bunurilor ori sănătății sale
și față de care persoana asigurată este obligată, potrivit
legii, la repararea prejudiciului în condițiile stabilirii
răspunderii civile delictuale a acesteia. Prin terță persoană
păgubită se înțelege, de asemenea, orice persoană fizică
sau juridică prejudiciată prin nerespectarea condițiilor de
asigurare ale contractelor, a cărei calitate de creditor de
asigurări a fost stabilită în temeiul subrogației acesteia în
drepturile creditorului prin plata creanței de asigurări ori,
după caz, în temeiul unei hotărâri judecătorești irevocabile.
În această noțiune se încadrează, după caz, și asigurătorii
care fac dovada efectuării plății despăgubirilor în baza unui
contract de asigurare facultativ, subrogându-se astfel în
drepturile terțelor persoane păgubite conform art. 22 din
Legea nr. 136/1995, cu modificările și completările
ulterioare, precum și Biroul Asigurătorilor de Autovehicule
din România care a efectuat plăți din fondul de
compensare (Fondul comun Carte Verde) cu titlu de
despăgubiri pentru pagube produse de asigurații de
răspundere civilă Carte Verde ai asiguraților societății de
asigurare debitoare aflate în stare de insolvabilitate, în
îndeplinirea obligațiilor asumate în acest sens prin statut și
prin Convenția-tip interbirouri.
(3) În sensul prezentelor norme, sunt asimilate terțelor
persoane păgubite prevăzute la alin. (2) lit. c) și unitățile
service specializate în activitatea de reparație a
autovehiculelor de producție internă și/sau de producție
externă, agreate de societatea de asigurare debitoare prin
convenții încheiate în acest sens, atât pentru asigurarea
obligatorie de răspundere civilă, cât și pentru asigurarea
facultativă auto CASCO, care fac dovada primirii unei
confirmări de plată din partea asigurătorului cu privire la
plata sumelor datorate persoanelor păgubite prin accidente
auto.
Art. 15. — (1) Creditorii de asigurări prevăzuți la art. 14
alin. (2) își pot valorifica creanțele de asigurări din
disponibilitățile Fondului, în conformitate cu prevederile
prezentelor norme.
(2) În vederea valorificării creanțelor prin încasarea
indemnizațiilor/despăgubirilor pretinse, creditorul de asigurări
formulează o cerere-tip de plată, prevăzută în anexa nr. 2
la
prezentele
norme.
Cererea
se
adresează
administratorului Fondului și se depune la sediul
departamentului specializat prevăzut la art. 9 alin. (1). La
cerere se anexează în mod obligatoriu, în original,
actele/înscrisurile doveditoare ale sumelor pretinse cu titlu
de creanțe de asigurări. În cazul inexistenței ori
imposibilității de prezentare a acestor dovezi ale creanțelor,
creditorul de asigurări poate să prezinte xerocopii ale
acestora, certificate pentru conformitate cu originalul și
semnate pe propria răspundere, precizând în cuprinsul
cererii motivul inexistenței/imposibilității de depunere în
original a dovezilor. De asemenea, creditorul de asigurări
anexează la cerere o declarație dată pe propria răspundere
a acestuia, sub sancțiunile prevăzute de Codul penal
român pentru infracțiunile de fals în declarații și

12

MONITORUL OFICIAL AL ROMÂNIEI, PARTEA I, Nr. 546/28.VI.2005

înșelăciune, în cuprinsul căreia va preciza faptul că suma
pretinsă de la Fond nu a fost încasată în cadrul procedurii
de faliment și/sau în urma exercitării altor acțiuni de
recuperare a sumelor cuvenite, îndreptate împotriva
societății de asigurare debitoare față de care s-a stabilit
starea de insolvabilitate.
(3) Cererea prevăzută la alin. (2) se transmite la sediul
departamentului specializat în termen de cel mult 60 de
zile de la publicarea listelor creditorilor de asigurări conform
art. 13 alin. (3). Pe măsura înregistrării și analizării
cererilor de plată ale creditorilor de asigurări, departamentul
specializat întocmește listele creditorilor de asigurări ale
căror creanțe certe, lichide și exigibile urmează a fi
valorificate din disponibilitățile Fondului. Listele se
înaintează comisiei speciale, cu propunerea de aprobare la
plată de la Fond a sumelor pretinse de creditorii de
asigurări. După aprobarea acestor liste conform art. 13,
comisia specială ia măsuri pentru publicarea acestora și
dispune efectuarea plății indemnizațiilor/despăgubirilor către
creditorii de asigurări, conform art. 23 alin. (3) din Legea
nr. 503/2004.
(4) Plata sumelor cuvenite creditorilor de asigurări din
disponibilitățile Fondului se face de către administratorul
Fondului, prin departamentul specializat, integral, în baza
listelor aprobate și publicate potrivit alin. (3) și a
documentațiilor aferente, întocmite în acest sens de către
departament. Plata creanțelor de asigurări se face în cadrul
termenului general de prescripție prevăzut de lege și în
limita resurselor disponibile ale Fondului existente la data
efectuării plății. Plata se face în moneda națională — leu,
iar în cazul creanțelor în valută, plata se face în
echivalentul în lei al sumei, calculat prin utilizarea cursului
de referință față de valutele respective stabilit de Banca
Națională a României la data efectuării plății.
(5) Indemnizațiile/despăgubirile cuvenite creditorilor de
asigurări se pot plăti de la Fond prin intermediul
trezoreriilor, al sucursalelor Casei de Economii și
Consemnațiuni C.E.C. — S.A., prin poștă și/sau prin orice
alte instituții de credit (bănci) autorizate de Banca Națională
a României. În vederea efectuării plății sumelor cuvenite
creditorilor de asigurări, administratorul Fondului poate, prin
departamentul specializat, să încheie convenții/contracte de
prestări de servicii cu oricare dintre aceste entități.
(6) Dacă disponibilitățile Fondului nu sunt suficiente
pentru acoperirea cuantumului sumelor cuvenite creditorilor
de asigurări, creanțele acestora vor putea fi onorate pe
măsura alimentării Fondului cu resursele financiare
prevăzute de lege, într-o perioadă de cel mult 3 ani de la
data publicării listelor prevăzute la alin. (3). Comisia de
Supraveghere a Asigurărilor poate majora oricând
cuantumul cotei procentuale prevăzute la art. 60 alin. 2 din
Legea nr. 136/1995, cu modificările și completările
ulterioare, potrivit art. 3 alin. (4) din prezentele norme.
Art. 16. — (1) Conform prevederilor art. 48 alin. (2) din
Legea nr. 503/2004, creditorii de asigurări care au încasat
indemnizațiile/despăgubirile cuvenite de la Fond nu au
dreptul să solicite valorificarea creanțelor de asigurări în
cadrul procedurii falimentului societății de asigurare
debitoare.
(2) Toate sumele plătite din disponibilitățile Fondului se
înregistrează de către administratorul Fondului, prin
departamentul specializat, cu titlu de creanțe de asigurări,
la dosarul de faliment înregistrat pe rolul instanței
judecătorești competente, împreună cu dovada plății
acestora. Recuperarea creanțelor Fondului se face prin
valorificarea bunurilor și/sau a drepturilor și veniturilor
societății de asigurare debitoare, în condițiile Legii
nr. 503/2004 și ale Legii nr. 136/1995, cu modificările și
completările ulterioare. Creanțele Fondului reprezintă

creanțe de asigurări conform art. 3 lit. i) și art. 49 alin. (2)
din Legea nr. 503/2004 și se achită cu prioritate absolută
față de orice alte creanțe, imediat după achitarea sumelor
prevăzute la art. 122 pct. 1 din Legea nr. 64/1995 privind
procedura reorganizării judiciare și a falimentului,
republicată.
(3) Administratorul Fondului, prin departamentul
specializat, este îndreptățit să înregistreze la masa credală,
în tot cursul procedurii de faliment, în vederea recuperării
lor din valorificarea bunurilor și/sau din veniturile societății
de asigurare debitoare, orice sume achitate creditorilor de
asigurări, precum și orice dobânzi și/sau cheltuieli plătite
din disponibilitățile Fondului cu titlu de creanțe de asigurări,
conform art. 27 din Legea nr. 503/2004.
(4) Administratorul Fondului, prin departamentul
specializat, poate proceda la compensarea creanțelor sale
cu cele ale societății de asigurare debitoare, conform
art. 75 alin. (1) din Legea nr. 503/2004, cu avizul Comisiei
de Supraveghere a Asigurărilor și cu aprobarea tribunalului,
conform prevederilor art. 38 alin. (1) lit. f) din aceeași lege.
Administratorul Fondului poate adjudeca în contul creanței
sale constituite din sumele prevăzute la alin. (3), în calitate
de creditor privilegiat, bunurile/activele societății de
asigurare debitoare, în condițiile prevăzute la art. 512
alin. 2 din Codul de procedură civilă.
(5) Administratorul Fondului, prin departamentul
specializat, este îndreptățit să solicite autorităților
competente stabilirea răspunderii civile sau penale față de
persoanele care au încasat sume necuvenite de la Fond,
precum și să recupereze aceste sume, fiind abilitat să
exercite acțiunile și/sau modalitățile prevăzute de lege în
acest sens.
Art. 17. — (1) În termen de cel mult 60 de zile de la
publicarea listelor creditorilor de asigurări potrivit art. 15
alin. (3), orice persoană interesată care nu se regăsește în
cuprinsul acestora și/sau care pretinde vreun drept de
creanță de asigurări împotriva societății de asigurare față
de care s-a stabilit starea de insolvabilitate poate formula o
cerere de plată, în condițiile prevăzute la art. 24 alin. (1)—(4)
din Legea nr. 503/2004.
(2) După primirea și analizarea fiecărei cereri,
departamentul specializat întocmește listele creditorilor de
asigurări acceptați la plata sumelor de la Fond și le
înaintează comisiei speciale, cu propunerea de aprobare, în
vederea publicării acestora și a efectuării plății sumelor
pretinse de la Fond. Dispozițiile art. 15 alin. (4)—(6) se
aplică în mod corespunzător.
(3) Administratorul Fondului, prin departamentul
specializat, poate să efectueze plăți din disponibilitățile
Fondului, cu titlu de creanțe de asigurări, astfel:
a) sume cuvenite cu titlu de creanțe de asigurări care
sunt certe, lichide și exigibile și care sunt înregistrate sub
acest titlu în lista creditorilor publicată conform art. 15
alin. (3);
b) sume cuvenite cu titlu de creanțe de asigurări care
sunt acceptate la plată prin decizie a administratorului
Fondului, emisă în condițiile prevăzute la art. 24 alin. (1)—(5)
și la art. 25 alin. (1) și (4) din Legea nr. 503/2004, și care
sunt înregistrate sub acest titlu în lista creditorilor publicată
conform art. 24 alin. (6) din aceeași lege;
c) sume cuvenite cu titlu de creanțe de asigurări care
reprezintă prime de asigurare sau alte sume cuvenite
asiguraților, după caz, prevăzute la art. 25 alin. (2) și (3)
din Legea nr. 503/2004.

MONITORUL OFICIAL AL ROMÂNIEI, PARTEA I, Nr. 546/28.VI.2005
CAPITOLUL IV
Dispoziții speciale privind utilizarea disponibilităților
Fondului în cadrul procedurilor de faliment declanșate
înainte de intrarea în vigoare a Legii nr. 503/2004
Art. 18. — (1) În conformitate cu art. 72 din Legea
nr. 503/2004, procedura de faliment deschisă împotriva
unei societăți de asigurare debitoare față de care s-a
stabilit starea de insolvabilitate, aflată pe rolul instanței
judecătorești competente la data intrării în vigoare a
acestei legi, continuă să se desfășoare și se închide în
condițiile respectivei legi.
(2) Actele și/sau, după caz, măsurile adoptate în cadrul
procedurii de faliment înainte de intrarea în vigoare a Legii
nr. 503/2004 rămân legal îndeplinite și sunt câștigate
cauzei, conform prevederilor Legii nr. 64/1995, republicată,
și ale Legii nr. 32/2000, cu modificările și completările
ulterioare, aplicabile la momentul adoptării acestor acte
și/sau măsuri. După momentul intrării în vigoare a Legii
nr. 503/2004, toate actele și/sau măsurile adoptate în
cadrul procedurii de faliment, inclusiv întocmirea planului de
distribuire a sumelor cuvenite creditorilor de asigurări și
plata creanțelor în temeiul acestuia, se îndeplinesc cu
respectarea întocmai și de îndată a dispozițiilor Legii
nr. 503/2004, sub sancțiunea anulării lor potrivit legii.
Art. 19. — În conformitate cu prevederile Legii
nr. 503/2004, comisia specială prevăzută la art. 23 alin. (2)
din lege, constituită prin decizie a administratorului
Fondului, își desfășoară activitatea în condițiile prevăzute
de lege și de prezentele norme.
Art. 20. — (1) În temeiul art. 40 lit. a) și s) și al art. 43
din Legea nr. 503/2004, administratorul Fondului, prin
departamentul specializat, solicită lichidatorului judiciar
desemnat în dosarul de faliment întocmirea și transmiterea
unui raport amănunțit asupra situației bunurilor/veniturilor
societății de asigurare debitoare și asupra stadiului
procedurii de lichidare. Raportul se întocmește și se
transmite administratorului Fondului în termen de cel mult
20 de zile lucrătoare de la data înregistrării solicitării.
(2) Raportul lichidatorului judiciar, prevăzut la alin. (1),
trebuie să cuprindă, în afara informațiilor și datelor
referitoare la situația bunurilor și/sau veniturilor societății de
asigurare debitoare și la stadiul procedurii de lichidare,
următoarele elemente privind:
a) situația creanțelor de asigurări înregistrate la dosarul
de faliment cu respectarea prevederilor Legii nr. 64/1995,
republicată, cu precizarea numelui/denumirii creditorilor de
asigurări, a cuantumului creanțelor admise și înregistrate în
tabelul consolidat al creanțelor, precum și a ordinii de
prioritate/a privilegiului/a garanției legale de care se bucură
aceste creanțe;
b) situația creanțelor de asigurări înregistrate la dosarul
de faliment cu respectarea prevederilor Legii nr. 64/1995,
republicată, cu precizarea creditorilor de asigurări ale căror
creanțe nu au fost admise de lichidatorul judiciar în
cuantumul solicitat de aceștia ori, după caz, ale căror
creanțe au fost respinse la plată. Prevederile lit. a)
referitoare la elementele privind creditorii și creanțele de
asigurări se aplică în mod corespunzător;
c) situația creanțelor de asigurări aferente dosarelor de
daună existente în evidențele societății de asigurare
debitoare, aprobate la plată de către aceasta, dar
neînregistrate la dosarul de faliment în condițiile Legii
nr. 64/1995, republicată;
d) situația creanțelor de asigurări aferente dosarelor de
daună existente în evidențele societății de asigurare
debitoare, neaprobate la plată de către aceasta și
neînregistrate la dosarul de faliment în condițiile Legii
nr. 64/1995, republicată;
e) situația creanțelor de asigurări care au făcut/fac
obiectul unor operațiuni de compensare ori al unor
concordate sau, după caz, al unor litigii aflate spre

13

soluționare pe rolul instanțelor judecătorești competente la
data întocmirii raportului; lichidatorul judiciar va preciza
elementele de identificare a creditorilor de asigurări și a
creanțelor acestora, corespunzător prevederilor lit. a);
f) situația sumelor aferente primelor de asigurare
restante primite în cadrul procedurii de faliment pe seama
societății de asigurare debitoare, conform art. 40 lit. l) din
Legea nr. 503/2004;
g) propunerile lichidatorului judiciar privind modalitățile
concrete de lichidare a bunurilor și/sau a drepturilor din
patrimoniul societății de asigurare debitoare, prevăzute la
art. 40 lit. t) din Legea nr. 503/2004, precum și/sau
măsurile întreprinse de acesta până la data intrării în
vigoare a prezentelor norme.
(3) Odată cu transmiterea raportului întocmit conform
alin. (1) și (2), lichidatorul judiciar pune la dispoziție
administratorului Fondului dosarele de daună și toate
înscrisurile/documentațiile aferente înregistate în evidențele
sale, precum și, după caz, un exemplar al tabelului definitiv
consolidat al creanțelor întocmit în cadrul procedurii de
faliment. Dacă este cazul, lichidatorul judiciar transmite
administratorului Fondului și situația plăților către creditorii
de asigurări ale căror creanțe au fost valorificate, în baza
planului de distribuire a creanțelor, înainte de intrarea în
vigoare a Legii nr. 503/2004, în cadrul procedurii de
faliment reglementate de Legea nr. 64/1995, republicată, și
de Legea nr. 32/2000, cu modificările și completările
ulterioare.
(4) Sumele obținute din valorificarea drepturilor și/sau a
bunurilor societății de asigurare debitoare, care au fost
plătite creditorilor acesteia înainte de intrarea în vigoare a
Legii nr. 503/2004, rămân corect distribuite conform
tabelului definitiv consolidat al creditorilor și planului de
distribuire, întocmite și aprobate în cadrul procedurii de
faliment reglementate de dispozițiile Legii nr. 64/1995,
republicată, și conform prevederilor speciale ale art. 32 din
Legea nr. 32/2000, cu modificările și completările ulterioare,
în vigoare la momentul distribuirii sumelor.
(5) Sumele obținute din valorificarea drepturilor și/sau a
bunurilor societății de asigurare debitoare, care nu au făcut
obiectul unui plan de distribuire conform alin. (4) și nu au
fost achitate creditorilor societății de asigurare debitoare
până la data intrării în vigoare a Legii nr. 503/2004, se
distribuie, după caz, cu respectarea ordinii de preferință
prevăzute la art. 49 din aceeași lege. Sumele plătite de
administratorul Fondului către creditorii de asigurări
beneficiază de ordinea de prioritate prevăzută la art. 49 din
Legea nr. 503/2004 și se îndestulează din sumele
existente în conturile de lichidare, obținute din valorificarea
drepturilor și/sau a bunurilor societății de asigurare
debitoare.
Art. 21. — (1) În urma înregistrării raportului și a
situațiilor transmise de lichidatorul judiciar, întocmite
conform art. 20, administratorul Fondului, prin
departamentul specializat, verifică dosarele de daună și
înscrisurile/documentațiile aferente acestora, în vederea
întocmirii listelor creditorilor de asigurări conform art. 15
alin. (3) și art. 17 alin. (2).
(2) După aprobarea listelor creditorilor de asigurări ale
căror creanțe au fost constatate cu caracter cert, lichid și
exigibil în urma analizării dosarelor de daună, comisia
specială ia toate măsurile în vederea publicării acestora și
dispune efectuarea plății sumelor cuvenite acestora din
disponibilitățile Fondului.
(3) Orice persoană care se încadrează în categoria
creditorilor de asigurări definită la art. 3 lit. h) din Legea
nr. 503/2004 și care pretinde vreun drept de creanțe de
asigurări împotriva societății de asigurare debitoare, precum
și/sau creditorul de asigurări a cărui creanță pretinsă de la
Fond nu se regăsește înregistrată în cuprinsul listelor
publicate conform alin. (2) pot/poate formula o cerere motivată
în acest sens. Cererea se adresează administratorului

14

MONITORUL OFICIAL AL ROMÂNIEI, PARTEA I, Nr. 546/28.VI.2005

Fondului și se depune la sediul departamentului specializat,
în termen de cel mult 60 de zile de la data publicării
listelor conform alin. (2). În urma aprobării cererii,
administratorul Fondului emite o decizie motivată prin care
acceptă plata sumelor pretinse de la Fond. Administratorul
Fondului publică, în condițiile prezentelor norme, o listă
suplimentară a acelor creditori de asigurări ale căror sume
certe, lichide și exigibile au fost acceptate la plată prin
decizie a acestuia.
(4) Împotriva deciziei administratorului Fondului se poate
formula plângere în condițiile art. 24 alin. (5), raportat la
art. 19 din Legea nr. 503/2004. Prevederile art. 24 alin. (6)
din Legea nr. 503/2004, referitoare la creditorii de asigurări
acceptați la plată prin hotărâre judecătorească, se aplică în
mod corespunzător.
Art. 22. — (1) Creanțele de asigurări constatate printr-un
titlu executoriu obținut înainte de intrarea în vigoare a Legii
nr. 503/2004, nevalorificate în cadrul procedurii de faliment
sau în cadrul altor proceduri de executare silită prevăzute
de lege, se transmit administratorului Fondului în vederea
verificării lor și, după caz, a valorificării acestora, prin
plata sumelor cuvenite de la Fond, în condițiile prezentelor
norme și ale art. 24 alin. (5) și (6) din Legea nr. 503/2004.
(2) Titlul executoriu prevăzut la alin. (1) se transmite
administratorului Fondului, în original, însoțit de o declarație
a creditorului de asigurări, dată pe propria răspundere și
sub semnătura legalizată a acestuia, din care să rezulte că
suma pretinsă de la Fond cu titlu de creanță de asigurări
nu a fost înregistrată și/sau valorificată în cadrul procedurii
de faliment al societății de asigurare debitoare ori în cadrul
unei alte proceduri de urmărire și încasare silită sau prin
alte mijloace și/sau modalități legale de plată, după caz.
(3) Creanțele de asigurări care, la data intrării în
vigoare a Legii nr. 503/2004, fac obiectul unor litigii aflate
pe rolul instanțelor judecătorești competente sau care, după
caz, sunt constatate prin hotărâri judecătorești definitive,
susceptibile a fi puse în executare potrivit legii, pot fi
transmise administratorului Fondului în vederea analizării și,
după caz, a valorificării acestora, în condițiile prevăzute la
alin. (2).
Art. 23. — În conformitate cu prevederile art. 27 și 49
din Legea nr. 503/2004, creanțele administratorului Fondului
se înregistrează la masa credală în vederea valorificării lor
și a completării disponibilităților acestuia.

CAPITOLUL V
Dispoziții finale
Art. 24. — (1) Verificarea modului de constituire de
către asigurători a contribuției datorate Fondului și de virare
la termen a acesteia, precum și verificarea datelor cuprinse
în raportările lunare se fac de organele de specialitate ale
Comisiei de Supraveghere a Asigurărilor, în conformitate cu
prevederile Legii nr. 32/2000, cu modificările și completările
ulterioare, ale Legii nr. 136/1995, cu modificările și
completările ulterioare, ale Legii nr. 503/2004, precum și
ale normelor date în aplicarea acestor acte normative. În
calitatea sa de administrator al Fondului, Comisia de
Supraveghere a Asigurărilor poate dispune, prin
departamentul specializat, efectuarea acțiunilor de analiză și
de control cu privire la situația financiară a societății de
asigurare.
(2) Actul prin care se constată și se individualizează
obligația de plată a sumelor cuvenite Fondului, întocmit sau
emis de organele de specialitate ale Comisiei de
Supraveghere a Asigurărilor sau de administratorul
Fondului, după caz, constituie titlu de creanță potrivit legii.
Art. 25. — (1) Nerespectarea în orice mod a
prevederilor prezentelor norme constituie contravenție și se
sancționează în conformitate cu dispozițiile Legii
nr. 503/2004, ale Legii nr. 32/2000, cu modificările și
completările ulterioare, și ale Legii nr. 136/1995, cu
modificările și completările ulterioare. Constatarea faptelor
nelegale, precum și aplicarea sancțiunilor se fac de către
Comisia de Supraveghere a Asigurărilor în temeiul
competențelor și atribuțiilor legale ale acesteia.
(2) În cazul constatării existenței unor indicii cu privire
la săvârșirea unor infracțiuni, Comisia de Supraveghere a
Asigurărilor, precum și/sau administratorul Fondului, după
caz, solicită organelor competente analizarea faptelor și
stabilirea răspunderii civile sau penale, după caz, a
persoanelor vinovate.
Art. 26. — De la data intrării în vigoare a prezentelor
norme își încetează aplicabilitatea Normele privind
constituirea, administrarea și utilizarea Fondului de
garantare, aprobate prin Ordinul președintelui Comisiei de
Supraveghere a Asigurărilor nr. 3.104/2005, publicat în
Monitorul Oficial al României, Partea I, nr. 321 din
15 aprilie 2005.
ANEXA Nr. 1

RAPORTARE

privind modul de constituire și de virare a contribuției la Fondul de garantare pentru luna.....................
Nr
crt.
0

Explicații

Total

Asigurări
de viață

Asigurări
generale

Documentul/
data

1

2

3

4

5

1. Volumul de prime brute încasate din activitatea
de asigurare directă și coasigurare
2. Contribuția datorată
3. Contribuția virată
4. Dobânda virată
5. Penalități de întârziere virate

X
X

Subsemnatul ..............................................., în calitate de ..............................., cunoscând prevederile Codului penal
(conducător executiv)

privind infracțiunea de fals în declarații, declar pe propria răspundere că toate informațiile și documentele sunt complete
și conforme cu realitatea și că nu există alte fapte relevante care trebuie aduse la cunoștință Comisiei de Supraveghere
a Asigurărilor.
Numele și prenumele ...............................................
(cu majuscule)

Semnătura .....................
Ștampila societății

MONITORUL OFICIAL AL ROMÂNIEI, PARTEA I, Nr. 546/28.VI.2005

15
ANEXA Nr. 2

CERERE DE PLATĂ

a indemnizației/despăgubirii
Subsemnatul/Subsemnata..........................................................., reprezentant/reprezentantă (împuternicit/împuternicită)
al/a ................................, cu sediul social în ................................, str. ................................ nr. .........., bl. ......., sc. ......,
ap. ......, județul/sectorul ..........., având codul unic de înregistrare ................................, domiciliat/domiciliată în ...............,
str. .......................... nr. ....., bl. ......., sc. ......, et. ......, ap. ........., județul/sectorul ..............., posesor/posesoare al/a
buletinului de identitate/cărții de identitate/pașaportului seria ....... nr. ............, eliberat/eliberată de ........................ la data
de ..............., cod numeric personal ..................., telefon/fax .................., creditor de asigurări al Societății Comerciale
......................., înscris la poziția nr. .............. în lista creditorilor publicată de administratorul Fondului de garantare, solicit
Fondului de garantare administrat de Comisia de Supraveghere a Asigurărilor acordarea indemnizației/despăgubirii, în
sumă de .................. lei.
Sunt posesor/posesoare al/a Contractului de asigurare obligatorie/facultativă seria................ nr......................,
încheiat cu Societatea de asigurare......................., cu valabilitate de la data de ................. la data de ...................... .
Solicit ca plata să se efectueze:
— în contul de card nr. ......................, deschis la Banca ......................................................................................;
— în contul nr. ....................., deschis la Banca ......................................................................................................;
— prin poștă, la adresa de mai sus;
— prin unitățile Casei de Economii și Consemnațiuni de domiciliu.
Declar pe propria răspundere că nu am încheiat contract pentru acest tip de asigurare cu altă societate de
asigurare și nu am primit indemnizație/despăgubire aferentă obiectului contractului menționat mai sus.
Data ..........

Semnătura/ștampila ......................
Verso

DECLARAȚIE

ÎN

CAZUL

EXISTENȚEI

UNUI

ALT

CONTRACT

DE

A S I G U R A R E*)

Societatea de asigurare .................................................
Contractul de asigurare ..................................................
Valabilitate: de la data de ......... la data de ...............
Cerere de despăgubire: DA/NU
Despăgubire primită în sumă de .......................... DA/NU la data de ................................. privind evenimentul
din data de .........................................................................................
Data ..................................

Semnătura/ștampila ......................

*) Se barează acest chenar în cazul în care nu sunt date de completat.

DECLARAȚIA

PERSOANEI

PĂGUBITE

(se va completa numai de către persoana păgubită)
Am luat cunoștință de faptul că obținerea sau încercarea, prin orice mijloace, de obținere pe nedrept a
indemnizațiilor/despăgubirilor din asigurare sau înlesnirea unor asemenea fapte se pedepsește potrivit legii penale.
Declar că prin încasarea indemnizației/despăgubirii am fost integral indemnizat/despăgubit pentru sumele
asigurate/pagubele suferite și nu mai am nici o pretenție de la asigurătorul .......................................... și de la Fondul de
garantare în legătură cu paguba respectivă.
Declar că prin încasarea de la Fondul de garantare a indemnizațiilor/despăgubirilor dau acestuia și Comisiei de
Supraveghere a Asigurărilor drepturile, acțiunile, privilegiile sau ipotecile mele în contra asigurătorului debitor .................,
conform art. 1107 din Codul civil privind subrogarea convențională.
Data .....................................
Anexez la prezenta:
— copie de pe actul de identitate
— copie de pe contractul de asigurare
— procură, împuternicire etc.
— .............................................

Semnătura/ștampila ...........................

—
—
—
—

......................................
......................................
......................................
......................................

16

MONITORUL OFICIAL AL ROMÂNIEI, PARTEA I, Nr. 546/28.VI.2005
ANEXA Nr. 3
BUGETUL DE VENITURI ȘI CHELTUIELI

al Fondului de garantare pentru asigurări generale/de viață
Cod

Denumire indicatori

1

2

3

23

03.98

Cod
1

I. VENITURI (A+B)
A. VENITURI AN CURENT

(1+2)
1. Venituri din contribuții
2. Venituri din dobânzi
B. VENITURI ANI PRECEDENȚI (1+2+3)
1. Venituri din contribuții
2. Venituri din dobânzi și penalități
3. Ventituri din dobânzi cont curent
și depozite

10.01
10.04
10.06
10.08
10.12
10.14
11
12
13
14
14.01
14.02
15
16
20
24
24.01
24.02
24.03

Cheltuieli cu salariile
Salarii de bază
Spor de vechime
Alte sporuri
Fond de premii
Fond pentru convenții civile
Alte drepturi salariale
Contribuții pentru asigurări sociale de stat
Contribuții pentru asigurările de șomaj
Contribuții pentru asigurările sociale
de sănătate
Deplasări, detașări, transferări
Deplasări, detașări, transferări în țară
Deplasări în străinătate
Tichete de masă
Accidente de muncă
2. CHELTUIELI MATERIALE ȘI SERVICII
Cheltuieli pentru întreținere și gospodărie
Încălzit
Iluminat și forță motrică
Apă, canal, salubritate

2

3

24.04
24.05
24.06
24.07
25
26
26.02
26.03

II. CHELTUIELI (A+B+C)
A. CHELTUIELI CURENTE (1+2)
1. CHELTUIELI DE PERSONAL

01
02
10

Denumire indicatori

27
28
29
30
30.01
30.02
30.03
30.07

Poștă, telefon, telex, radio, televizor, telefax
Furnituri de birou
Materiale pentru curățenie
Alte materiale și prestări de servicii (chirii)
Materiale și prestări de servicii cu caracter
funcțional
Obiecte de inventar de mică valoare
sau de scurtă durată și echipament
Echipament
Alte obiecte de inventar de mică valoare
sau de scurtă durată
Reparații curente
Reparații capitale
Cărți și publicații
Alte cheltuieli
Calificarea, perfecționarea și specializarea
profesională a salariaților
Protocol
Protecția muncii
Alte cheltuieli autorizate prin dispoziții legale
(despăgubiri) din care*):

69
70
74

B. CHELTUIELI DE CAPITAL

78
89
92
93

C. OPERAȚIUNI FINANCIARE

CHELTUIELI DE CAPITAL

Investiții ale instituțiilor publice și ale activităților
autofinanțate
III. REZERVE, EXCEDENT/DEFICIT

Excedent
Deficit

*) Cheltuieli aferente plăților pentru creditorii de asigurări generale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 546/28.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032712]
ISSN 1453—4495

