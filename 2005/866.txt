Anul 173 (XVII) — Nr. 866

PARTEA

I

LEGI, DECRETE, HOTĂRÂRI ȘI ALTE ACTE

Luni, 26 septembrie 2005

SUMAR
Nr.

Pagina
ORDONANȚE ALE GUVERNULUI ROMÂNIEI

128.

— Ordonanță de urgență privind înființarea,
organizarea și funcționarea Sistemului Informatic
Național de Semnalări ..............................................

444.

— Decizie pentru numirea domnului Octavian
Nichifor Bîgiu în funcția de secretar de stat la
Ministerul Economiei și Comerțului..........................
— Decizie pentru numirea domnului Ovidiu Iuliu
Marian în funcția de președinte, cu rang de
secretar de stat, al Autorității Naționale pentru
Turism ........................................................................

ORDONANȚE

ALE

Pagina

447. — Decizie pentru numirea domnului Ion Codescu
în funcția de secretar de stat la Ministerul Justiției

3.122. — Ordin pentru aprobarea Normelor privind
drepturile,
obligațiile
și
competențele
administratorului special ............................................

6–7

ACTE ALE CONSILIULUI NAȚIONAL
AL AUDIOVIZUALULUI

5

5

6

ACTE ALE COMISIEI DE SUPRAVEGHERE
A ASIGURĂRILOR

1–4

DECIZII ALE PRIMULUI-MINISTRU
443.

Nr.

496. — Decizie pentru modificarea Deciziei Consiliului
Național al Audiovizualului nr. 312/2004 privind
difuzarea programelor locale și a programelor
retransmise.................................................................

GUVERNULUI

8

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind înființarea, organizarea și funcționarea Sistemului Informatic Național de Semnalări
Având în vedere importanța creării la nivel național a unui sistem informatic compatibil cu Sistemul Informatic
Schengen în contextul nevoii de securizare a frontierei de stat, cerință fundamentală pentru integrarea României în
Uniunea Europeană, a cărei neîndeplinire ar putea activa clauza de salvgardare,
pornind de la faptul că orice întârziere în adoptarea cadrului legal necesar ar împiedica, pe de o parte, crearea
sistemului informatic sub aspect instituțional și al facilităților tehnice, iar pe de altă parte, adoptarea legislației subsecvente
care să stabilească direcțiile și mecanismele de lucru ale sistemului,
în vederea respectării calendarului de măsuri asumate prin Planul de acțiuni Schengen revizuit 2005,
ținând seama de faptul că toate aceste elemente vizează interesul public și constituie situații extraordinare, a
căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Se înființează Sistemul Informatic Național
de Semnalări, denumit în continuare SINS, ca etapă

prealabilă în procesul de aderare a României la Convenția
de punere în aplicare a Acordului Schengen din 14 iunie
1985 între guvernele statelor din Uniunea Economică
Benelux, Republicii Federale Germania și Republicii
Franceze privind eliminarea treptată a controalelor la

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 866/26.IX.2005

frontierele comune, denumită în continuare Convenția de
aplicare a Acordului Schengen.
(2) Până la data aderării României la Convenția de
aplicare a Acordului Schengen, SINS permite autorităților
competente ca prin intermediul unei proceduri de căutare
automată în sistem să aibă acces la semnalările cu privire
la persoane și bunuri, în scopul îndeplinirii atribuțiilor
specifice în domeniile controlului trecerii frontierei de stat,
al respectării regimului vamal, al eliberării vizelor și
permiselor de ședere, precum și al celorlalte controale și
activități specifice efectuate de organele de poliție sau de
către alte autorități în scopul asigurării ordinii și siguranței
publice.
(3) La data aderării României la Convenția de aplicare
a Acordului Schengen, SINS va furniza date către Sistemul
Informatic Schengen, în conformitate cu reglementările
europene în materie.
Art. 2. — În înțelesul prezentei ordonanțe de urgență,
termenii și expresiile de mai jos se definesc după cum
urmează:
a) semnalări — date referitoare la bunuri sau persoane
identificate ori identificabile care trebuie supuse unor
măsuri dispuse de o autoritate competentă, în condițiile
legii, în vederea realizării unui interes public, al respectării
regimului liberei circulații a persoanelor și bunurilor sau,
după caz, al asigurării ordinii și siguranței publice;
b) autorități competente — autorități cu atribuții în
furnizarea și/sau consultarea semnalărilor conținute în
SINS, prevăzute la art. 5;
c) tranzacție — orice operație de introducere,
modificare, ștergere sau consultare a semnalărilor conținute
în SINS;
d) Sistemul Informatic Schengen — suportul tehnic al
sistemului de informații comun, creat prin Convenția de
aplicare a Acordului Schengen.
CAPITOLUL II
Autorități cu competențe în gestionarea
și exploatarea SINS
Art. 3. — (1) Ministerul Administrației și Internelor este
autoritatea publică centrală care gestionează și răspunde
de buna funcționare a SINS, de integritatea semnalărilor
conținute în acesta, precum și de alimentarea cu semnalări
a SIS, conform exigențelor acquis-ului Schengen.
(2) SINS este gestionat din punct de vedere tehnic de
structura centrală din Ministerul Administrației și Internelor
cu atribuții în domeniul comunicațiilor și informaticii.
(3) Se înființează Comitetul de Coordonare Strategică,
denumit în continuare CCS, ca organism cu atribuții de
analiză și coordonare a funcționării SINS, compus din
reprezentanți ai autorităților competente, la nivel de
secretar de stat sau, după caz, subsecretar de stat. CCS
este prezidat de ministrul administrației și internelor.
(4) Se înființează Comitetul Tehnic, denumit în
continuare CT, în coordonarea Ministerului Administrației și
Internelor, ca organism cu atribuții de analiză și soluționare
a problemelor de ordin tehnic ce pot apărea în
funcționarea SINS, compus din reprezentanții la nivel de
experți ai tuturor autorităților competente, prevăzute în
anexa care face parte integrantă din prezenta ordonanță
de ugență.
(5) Organizarea, funcționarea, componența și atribuțiile
structurilor prevăzute la alin. (3) și (4) se stabilesc prin
normele de aplicare a prezentei ordonanțe de urgență.
Art. 4. — (1) Ministerul Administrației și Internelor și
autoritățile competente sunt obligate să adopte măsuri de

securitate în legătură cu gestionarea și utilizarea SINS,
care vizează:
a) controlul accesului la echipamente pentru a împiedica
accesul persoanelor neautorizate la echipamentele de
prelucrare a datelor cu caracter personal;
b) controlul suportului de date pentru a împiedica citirea,
copierea, modificarea sau ștergerea suportului de date în
mod neautorizat;
c) controlul stocării pentru a împiedica introducerea
neautorizată de date și inspectarea, modificarea sau
ștergerea neautorizată a datelor cu caracter personal;
d) controlul utilizării pentru a împiedica utilizarea
sistemelor de prelucrare automată a datelor de către
persoane neautorizate cu ajutorul echipamentelor de
transmitere a datelor;
e) controlul accesului la date pentru a limita accesul
persoanelor autorizate să utilizeze un sistem de prelucrare
automată a datelor, numai la datele pentru care au fost
autorizate;
f) controlul comunicațiilor astfel încât să se poată
asigura verificarea și stabilirea organismelor cărora le pot
fi transmise datele cu caracter personal folosind
echipamentele de comunicații;
g) controlul introducerii de date pentru a se asigura că
este posibil ulterior să se verifice și să se stabilească ce
date cu caracter personal au fost introduse în sistemele de
prelucrare automată a datelor, când și pentru cine au fost
introduse datele;
h) controlul transportului de date pentru a împiedica
citirea, copierea, modificarea sau ștergerea neautorizată a
datelor cu caracter personal în timpul transmiterii acestora
sau în timpul transportului de suporturi de date.
(2) Ministerul Administrației și Internelor și autoritățile
competente vor adopta măsuri tehnice, operative și de
procedură, potrivit următoarelor principii:
a) confidențialitate: informațiile sunt accesibile numai
pentru persoanele autorizate în funcție de competențe;
b) integritate: asigurarea exactității și caracterului
complet al informațiilor, precum și a metodelor de
prelucrare;
c) disponibilitate: asigurarea accesului la informații în
termenul solicitat;
d) identificare și autentificare: toți utilizatorii sunt
identificați și autentificați în mod corespunzător, în funcție
de competențe, înainte de orice tranzacție;
e) autorizare: participanții la o tranzacție sunt autorizați
să acceseze datele din SINS în funcție de competențe.
CAPITOLUL III
Regimul juridic al datelor din SINS
Art. 5. — (1) Datele care se introduc în SINS sunt în
legătură cu unele persoane sau bunuri, după criteriile
prevăzute la art. 6 și 7, și sunt furnizate și/sau consultate
de următoarele instituții:
a) Poliția Română;
b) Poliția de Frontieră Română;
c) Jandarmeria Română;
d) Autoritatea pentru străini;
e) Biroul SIRENE, de la data operaționalizării acestuia;
f) Oficiul Național pentru Refugiați;
g) Inspectoratul Național pentru Evidența Persoanelor;
h) Direcția Generală de Pașapoarte;
i) Direcția Regim Permise de Conducere și Înmatriculare
a Vehiculelor;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 866/26.IX.2005
j) Autoritatea Națională a Vămilor;
k) Ministerul Afacerilor Externe;
l) Ministerul Justiției.
(2) Modul de furnizare și/sau de consultare de către
instituțiile prevăzute la alin. (1) a datelor conținute în SINS
este prevăzut în anexa care face parte integrantă din
prezenta ordonanță de urgență.
Art. 6. — Datele în legătură cu persoanele, care se
introduc în SINS, sunt următoarele:
a) date privind persoanele care fac obiectul unor
proceduri de extrădare sau de predare în baza unui
mandat european de arestare;
b) date privind străinii împotriva cărora s-a dispus
măsura nepermiterii intrării;
c) date privind străinii împotriva cărora a fost dispusă
măsura expulzării, returnării sau împotriva cărora a fost
dispusă o măsură de îndepărtare de pe teritoriul României;
d) date privind străinii împotriva cărora s-a dispus
măsura nepermiterii ieșirii;
e) date privind persoanele dispărute sau persoanele
care, în interesul propriei protecții sau pentru prevenirea
amenințărilor, trebuie plasate în mod provizoriu într-un loc
sigur la cererea autorității competente sau a autorității
judiciare competente;
f) date privind persoanele citate pentru a se prezenta în
fața autorităților judiciare în cadrul unei proceduri penale
care antrenează răspunderea cu privire la fapte pentru
care au fost urmărite sau persoanele cărora trebuie să li
se comunice o hotărâre penală ori o cerere de a se
prezenta pentru a executa o pedeapsă privativă de
libertate, introduse, la cererea autorităților judiciare
competente, în scopul comunicării locului unde își au
reședința sau domiciliul.
Art. 7. — (1) Date în legătură cu bunuri, care se
introduc în SINS, privesc acele bunuri care pot constitui
mijloace materiale de probă sau fac obiectul unei măsuri
asigurătorii în cadrul procedurii penale referitoare la:
a) vehiculele cu motor cu o capacitate cilindrică mai
mare de 50 cm3, care au fost furate, tăinuite sau pierdute;
b) documentele furate, tăinuite sau pierdute care privesc
vehicule;
c) plăcile cu numere de înmatriculare furate, tăinuite sau
pierdute;
d) remorcile și rulotele cu o greutate netă mai mare de
750 kg, care au fost furate, tăinuite sau pierdute;
e) armele letale furate, tăinuite sau pierdute;
f) date privind înscrisuri oficiale necompletate, care au
fost furate, tăinuite sau pierdute;
g) documentele de identificare ale persoanelor fizice,
respectiv acte de identitate, pașapoarte, permise de
conducere, permise de rezidență și de muncă, furate,
tăinuite sau pierdute, precum și cărțile de identitate false
ori eliberate ca urmare a declinării unor identități false;
h) bancnotele sau titlurile de valoare furate, tăinuite sau
pierdute;
i) alte obiecte care poartă elemente de identificare
stabilite și care au fost furate, tăinuite sau pierdute.
(2) Datele prevăzute la alin. (1) se introduc în SINS și
în vederea localizării, identificării, restituirii către proprietar
ori alt deținător legal sau distrugerii lor, în condițiile legii.
Art. 8. — Datele cu caracter personal introduse în SINS
cuprind cel mult următoarele elemente:
a) numele și prenumele, pseudonimele care au fost
eventual înregistrate separat;
b) semnele fizice particulare, obiective și inalterabile;

3

c) data și locul nașterii;
d) sexul;
e) cetățenia;
f) mențiunea că persoanele în cauză sunt înarmate,
violente sau evadate;
g) motivul semnalării;
h) măsura care trebuie luată.
Art. 9. — (1) Accesarea și exploatarea datelor conținute
în SINS se fac potrivit prevederilor interne în materia
protecției datelor personale și Convenției pentru protejarea
persoanelor față de prelucrarea automatizată a datelor cu
caracter personal, adoptată la Strasbourg la 28 ianuarie
1981, ratificată prin Legea nr. 682/2001, cu modificările
ulterioare, exclusiv de autoritățile competente și numai în
scopul îndeplinirii atribuțiilor stabilite prin lege și în condițiile
prevăzute de aceasta.
(2) Condițiile privind accesul la datele prevăzute la
art. 6 și 7, precum și perioadele de stocare a datelor în
SINS se stabilesc prin normele de aplicare a prezentei
ordonanțe de urgență.
(3) Datele se exploatează exclusiv în scopurile pentru
care au fost introduse în SINS.
(4) Gestiunea și utilizarea datelor conținute în SINS, cu
privire la prelucrarea datelor cu caracter personal, sunt
supuse controlului de către Autoritatea Națională de
Supraveghere a Prelucrării Datelor cu Caracter Personal,
denumită în continuare ANSPDCP. În acest scop,
ANSPDCP are acces la datele conținute în SINS.
Art. 10. — (1) Autoritățile competente răspund de
exactitatea, urgența, actualitatea și legalitatea datelor
introduse în SINS.
(2) Autoritatea competentă care a introdus anumite date
este singura autorizată să le modifice, să le completeze,
să le rectifice sau să le șteargă până la expirarea
perioadei maxime de păstrare, stabilită în condițiile legii.
(3) Orice persoană interesată sau autoritate competentă,
alta decât cea care a introdus datele, poate semnala
autorității competente prevăzute la alin. (2) faptul că unele
date introduse în SINS nu corespund stării de fapt sau de
drept. Autoritatea competentă prevăzută la alin. (2) are
obligația de a verifica semnalarea și, dacă este necesar,
modifică, completează, rectifică sau șterge fără întârziere
datele respective.
Art. 11. — (1) Orice persoană interesată poate solicita
Ministerului Administrației și Internelor, în condițiile legii,
informații cu privire la datele cu caracter personal existente
în SINS, care o vizează.
(2) Orice persoană prejudiciată prin introducerea sau
exploatarea datelor cu caracter personal în SINS poate
solicita potrivit legii repararea prejudiciului astfel cauzat.
CAPITOLUL IV
Dispoziții finale
Art. 12. — Finanțarea cheltuielilor curente și de capital
aferente realizării suportului tehnic al sistemului și
desfășurării activității SINS se asigură de la bugetul de stat
prin bugetul Ministerului Administrației și Internelor, în
condițiile legii.
Art. 13. — Dezvoltarea SINS se realizează în baza unui
plan de implementare care se abrobă prin hotărâre a
Guvernului în termen de 6 luni de la data intrării în
vigoare a prezentei ordonanțe de urgență.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 866/26.IX.2005

Art. 14. — Normele de aplicare a prezentei ordonanțe
de urgență se aprobă prin hotărâre a Guvernului în
termen de un an de la data intrării în vigoare a prezentei
ordonanțe de urgență.

Art. 15. — Anexa la prezenta ordonanță de urgență se
poate modifica prin hotărâre a Guvernului, în funcție de
modificarea atribuțiilor legale ale autorităților competente,
precum și a categoriilor de semnalări gestionate de SIS.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul comunicațiilor și tehnologiei informației,
Zsolt Nagy
Ministrul afacerilor externe,
Mihai Răzvan Ungureanu
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 15 septembrie 2005.
Nr. 128.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 866/26.IX.2005

5

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Octavian Nichifor Bîgiu în funcția
de secretar de stat la Ministerul Economiei și Comerțului
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii domnul
Octavian Nichifor Bîgiu se numește în funcția de secretar de stat la
Ministerul Economiei și Comerțului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 21 septembrie 2005.
Nr. 443.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Ovidiu Iuliu Marian
în funcția de președinte, cu rang de secretar de stat,
al Autorității Naționale pentru Turism
Având în vedere propunerea formulată de ministrul transporturilor,
construcțiilor și turismului,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, al art. 8 alin. (2) din Ordonanța de
urgență a Guvernului nr. 11/2004 privind stabilirea unor măsuri de
reorganizare în cadrul administrației publice centrale, aprobată cu modificări
și completări prin Legea nr. 228/2004, cu modificările și completările
ulterioare, precum și al art. 8 alin. (1) din Hotărârea Guvernului
nr. 413/2004 privind organizarea și funcționarea Autorității Naționale pentru
Turism,
primul-ministru emite prezenta decizie.
Articol unic. — Pe data intrării în vigoare a prezentei decizii domnul
Ovidiu Iuliu Marian se numește în funcția de președinte, cu rang de
secretar de stat, al Autorității Naționale pentru Turism.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 21 septembrie 2005.
Nr. 444.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 866/26.IX.2005
GUVERNUL ROMÂNIEI
PRIMUL-MINISTRU

DECIZIE
pentru numirea domnului Ion Codescu
în funcția de secretar de stat la Ministerul Justiției
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii domnul
Ion Codescu se numește în funcția de secretar de stat la Ministerul Justiției.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 23 septembrie 2005.
Nr. 447.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru aprobarea Normelor privind drepturile, obligațiile și competențele administratorului special
În temeiul prevederilor art. 4 alin. (26) și (27) din Legea nr. 32/2000 privind societățile de asigurare și
supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 20 septembrie 2005, prin care
s-au adoptat Normele privind drepturile, obligațiile și competențele administratorului special,
președintele Comisiei de Supraveghere a Asigurărilor emite următorul ordin:
Art. 1. — Se aprobă Normele privind drepturile,
obligațiile și competențele administratorului special, cuprinse
în anexa care face parte integrantă din prezentul ordin.
Art. 2. — Direcția generală reglementări, Direcția
generală control, Direcția generală supraveghere

solvabilitate și raportări financiare și Departamentul
Fond de garantare din cadrul Comisiei de
Supraveghere a Asigurărilor vor lua măsuri pentru
ducerea la îndeplinire a prevederilor prezentului
ordin.

Președintele Comisiei de Supraveghere a Asigurărilor,
Nicolae Eugen Crișan
București, 21 septembrie 2005.
Nr. 3.122.
ANEXĂ

NORME
privind drepturile, obligațiile și competențele administratorului special
Art. 1. — În conformitate cu dispozițiile art. 16 din
Legea nr. 503/2004 privind redresarea financiară și
falimentul societăților de asigurare, în situația aplicării
modalității de redresare financiară prin administrare specială,
prevăzută la art. 8 alin. (1) lit. b) din aceeași lege, Comisia
de Supraveghere a Asigurărilor desemnează, prin decizie,

o persoană fizică sau juridică, în calitate de administrator
special.
Art. 2. —
(1) Începând cu data desemnării
administratorului special se suspendă:
a) atribuțiile acționarilor semnificativi și ale persoanelor
semnificative ale societății de asigurare; aceste atribuții se

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 866/26.IX.2005
transferă administratorului special desemnat, care este în
drept să le exercite pe toată perioada procedurii de
redresare financiară prin administrare specială;
b) activitatea, atribuțiile și competențele consiliului de
administrație/administratorului societății de asigurare,
precum și dreptul acestora la remunerație;
c) exercitarea dreptului de vot al acționarilor în privința
numirii și/sau a revocării consiliului de administrație/
administratorului societății de asigurare;
d) dreptul acționarilor la dividende.
(2) Suspendarea prevăzută la alin. (1) operează și își
produce efectele pe toată durata procedurii de redresare
financiară prin administrare specială.
(3) De la data desemnării, administratorul special preia
integral atribuțiile consiliului de administrație/administratorului
societății de asigurare supuse procedurii de redresare
financiară, așa cum acestea rezultă potrivit legii și actelor
constitutive ale societății de asigurare.
Art. 3. — (1) Principalele atribuții și competențe ale
administratorului special sunt următoarele:
a) îndeplinirea măsurilor și/sau a dispozițiilor Comisiei
de Supraveghere a Asigurărilor, la termenele și în condițiile
prevăzute în decizia de redresare financiară;
b) examinarea activității societății de asigurare și
întocmirea unui raport amănunțit cu privire la situația
financiară a acesteia, cu precizarea inclusiv a cauzelor
care au condus la declanșarea procedurii de redresare
financiară și menționarea persoanelor a căror activitate este
imputabilă în acest sens. Raportul va preciza, de
asemenea, măsurile întreprinse de administratorul special,
precum și posibilitățile reale și operative de redresare
financiară a societății de asigurare sau, după caz, motivele
care împiedică atingerea scopului acestei proceduri.
Raportul se întocmește și se transmite Comisiei de
Supraveghere a Asigurărilor în termen de cel mult 10 zile
lucrătoare de la data desemnării administratorului special.
La cererea administratorului special, pentru motive
temeinice, durata de întocmire și de prezentare a raportului
poate fi prelungită de Comisia de Supraveghere a
Asigurărilor cu cel mult 15 zile lucrătoare. Un exemplar al
raportului se comunică, după caz, și administratorului
Fondului de garantare;
c) ducerea la îndeplinire a demersurilor necesare pentru
efectuarea unei majorări/infuzii de capital, în vederea
redresării financiare a societății de asigurare;
d) conducerea activității societății de asigurare, cu
supravegherea și controlul inclusiv al condițiilor de
efectuare a plăților din/în conturile societății de asigurare;
e) întocmirea și transmiterea către Comisia de
Supraveghere a Asigurărilor, precum și către administratorul
Fondului de garantare, după caz, a unor rapoarte lunare
privind stadiul procedurii de redresare financiară; rapoartele
se transmit cel mai târziu în ultima zi a lunii pentru care
se face raportarea;
f) îndeplinirea oricăror alte dispoziții ale Comisiei de
Supraveghere a Asigurărilor și/sau ale administratorului
Fondului de garantare, după caz, necesare asigurării
apărării drepturilor și intereselor legitime ale asiguraților.
(2) Executarea mandatului, precum și/sau exercitarea
atribuțiilor administratorului special se duc la îndeplinire de
către persoana expres desemnată prin decizia Comisiei de
Supraveghere a Asigurărilor, fără ca administratorul special
să poată conferi atribuțiile sale, în tot sau în parte, unei
terțe persoane.

7

(3) În îndeplinirea atribuțiilor sale, administratorul special
angajează societatea de asigurare supusă procedurii de
redresare financiară în raporturile acesteia cu terții și
răspunde, potrivit legii, de modul de executare a deciziei
de redresare financiară și a dispozițiilor Comisiei de
Supraveghere a Asigurărilor ori, după caz, ale
administratorului Fondului de garantare.
Art. 4. — Pentru activitatea depusă, administratorul
special are dreptul la remunerație/salariu, care se va stabili,
de la caz la caz, de către Comisia de Supraveghere a
Asigurărilor,
având
ca
punct
de
referință
remunerația/salariul avut de persoanele semnificative ale
asigurătorului supus administrării speciale.
Art. 5. — (1) Administratorul special este obligat să
ducă la îndeplinire și să ia toate măsurile necesare
restabilirii situației financiare a societății de asigurare, cu
respectarea dispozițiilor, a termenelor și a condițiilor
cuprinse în decizia de redresare financiară emisă de
Comisia de Supraveghere a Asigurărilor.
(2) Pentru motive întemeiate, Comisia de Supraveghere
a Asigurărilor poate dispune, oricând în cursul procedurii
de redresare financiară, înlocuirea administratorului special.
Art. 6. — (1) Încetarea calității de administrator special
are loc în următoarele cazuri:
a) prin revocarea deciziei de redresare financiară prin
administrare specială:
b) prin înlocuirea sau, după caz, prin renunțarea
administratorului special la mandatul primit;
c) prin decesul administratorului special persoană fizică
sau, după caz, ca urmare a dizolvării/lichidării ori a
constatării stării de insolvabilitate a administratorului special
persoană juridică;
d) prin orice alte cauze de încetare prevăzute de lege.
(2) Încetarea calității de administrator special se dispune
prin decizie a Comisiei de Supraveghere a Asigurărilor.
Art. 7. — (1) În toate cazurile în care, ca urmare a
analizării rapoartelor administratorului special, se constată
că nu sunt condiții pentru restabilirea sau pentru
menținerea situației financiare a societății de asigurare,
Comisia de Supraveghere a Asigurărilor dispune închiderea
procedurii de redresare financiară și retragerea autorizației
de funcționare a acesteia.
(2) În cazul în care măsurile întreprinse de
administratorul special nu au putut conduce la atingerea
scopului urmărit și/sau la înlăturarea cauzelor care au
condus la declanșarea procedurii de redresare financiară,
Comisia de Supraveghere a Asigurărilor constată starea de
insolvabilitate a societății de asigurare potrivit art. 3 lit. j)
pct. 3 din Legea nr. 503/2004 și dispune, prin decizie
motivată, închiderea procedurii de redresare financiară,
retragerea autorizației de funcționare a societății de
asigurare, precum și înregistrarea cererii de declanșare a
falimentului, în condițiile legii.
(3) Prin decizia de închidere a procedurii de redresare
financiară Comisia de Supraveghere a Asigurărilor dispune
revocarea administratorului special, precum și încetarea
calității și a atribuțiilor acestuia. Administratorul special este
ținut de obligația de a da socoteală despre modul de
îndeplinire a mandatului primit, conform măsurilor și
dispozițiilor stabilite de Comisia de Supraveghere a
Asigurărilor, prin decizia de redresare financiară.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 866/26.IX.2005

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru modificarea Deciziei Consiliului Național al Audiovizualului nr. 312/2004
privind difuzarea programelor locale și a programelor retransmise
Având în vedere dubla calitate a Consiliului Național al Audiovizualului de garant al interesului public și de unică
autoritate de reglementare în domeniul programelor audiovizuale,
în temeiul art. 17 alin. (1) lit. d) din Legea audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 312/2004 privind difuzarea programelor
locale și a programelor retransmise, publicată în Monitorul
Oficial al României, Partea I, nr. 911 din 6 octombrie 2004,
se modifică după cum urmează:

— Alineatul (1) al articolului 5 va avea următorul
cuprins:
îArt. 5. — (1) Renunțarea la realizarea și difuzarea
programului local, în condițiile prevăzute la art. 2 și 3, va fi
pusă în aplicare numai după aprobarea de către Consiliul
Național al Audiovizualului a solicitării radiodifuzorului.“

Președintele Consiliului Național al Audiovizualului,
Ralu Filip
București, 19 septembrie 2005.
Nr. 496.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 866/26.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048515]
ISSN 1453—4495

PDF compression, OCR, web-optimization with CVISION's PdfCompressor

