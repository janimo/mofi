Anul 173 (XVII) — Nr. 989

PARTEA

I

LEGI, DECRETE, HOTĂRÂRI ȘI ALTE ACTE

Marți, 8 noiembrie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 515 din 6 octombrie 2005 referitoare la
excepția de neconstituționalitate a dispozițiilor
art. 2821 alin. 1 din Codul de procedură civilă .....
1.311.

1.336.

1.337.

1.338.

HOTĂRÂRI ALE GUVERNULUI ROMÂNIEI
— Hotărâre privind completarea anexei nr. 14 la
Hotărârea Guvernului nr. 2.060/2004 pentru
aprobarea inventarelor bunurilor din domeniul
public al statului cu un imobil aflat în proprietatea
publică a statului și în administrarea Ministerului
Muncii, Solidarității Sociale și Familiei și
transmiterea acestuia în folosința gratuită a
Asociației Naționale a Surzilor din România ..........
— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea efectelor calamităților naturale produse
în județul Gorj ...........................................................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru suplimentarea bugetului
Secretariatului General al Guvernului ......................
— Hotărâre privind suplimentarea bugetelor
Ministerului Afacerilor Externe și Ministerului
Culturii și Cultelor din Fondul de rezervă bugetară
la dispoziția Guvernului, prevăzut în bugetul de
stat pe anul 2005, pentru finanțarea cheltuielilor

Nr.

Pagina
aferente acțiunilor de diplomație culturală care
se vor desfășura cu ocazia Zilei Naționale
a României în anul 2005 .........................................

2–3

6

1.343. — Hotărâre privind acordarea unor ajutoare de
urgență .......................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4

5

5–6

659. — Ordin al președintelui Autorității Naționale de
Reglementare pentru Serviciile Publice de
Gospodărie Comunală privind modificarea și
completarea Ordinului președintelui Autorității
Naționale de Reglementare pentru Serviciile
Publice de Gospodărie Comunală nr. 259/2004
pentru aprobarea Normelor privind autorizarea în
domeniul montării și exploatării sistemelor de
repartizare a costurilor pentru încălzire și apă
caldă de consum în imobile de tip condominiu .....

7–8

660. — Ordin al președintelui Autorității Naționale de
Reglementare pentru Serviciile Publice de
Gospodărie Comunală privind abrogarea Ordinului
președintelui Autorității Naționale de Reglementare
pentru Serviciile Publice de Gospodărie Comunală
nr. 293/2005 pentru punerea în aplicare a
dispozițiilor Ordonanței Guvernului nr. 26/2000 cu
privire la asociații și fundații, modificată și
completată prin Ordonanța Guvernului nr. 37/2003

8

2

MONITORUL OFICIAL AL ROMÂNIEI, PARTEA I, Nr. 989/8.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 515
din 6 octombrie 2005

referitoare la excepția de neconstituționalitate a dispozițiilor art. 2821 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2821 din Codul de procedură
civilă, excepție ridicată, din oficiu, de Tribunalul București —
Secția a III-a civilă în Dosarul nr. 131/2005.
La apelul nominal răspunde Petruța Bornea, personal,
lipsind celelalte părți, față de care procedura de citare este
legal îndeplinită.
Cauza fiind în stare de judecată, partea Petruța Bornea
solicită respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, arătând că
dispoziția de lege criticată nu încalcă prevederile art. 16 din
Constituție, deoarece reglementarea dedusă controlului se
aplică tuturor celor aflați în situația prevăzută în ipoteza
normei legale, fără nici o discriminare pe considerente
arbitrare.
C U R T E A,

având în vedere actele și lucrările dosarului, reține
următoarele:
Prin Încheierea din 14 aprilie 2005, pronunțată în
Dosarul nr. 131/2005, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a dispozițiilor art. 2821din Codul de
procedură civilă.
Tribunalul București — Secția a III-a civilă, în motivarea
excepției de neconstituționalitate, arată că textul de lege
criticat creează o diferențiere valorică, în baza căreia părțile
pot ataca fie cu apel, fie cu recurs hotărâri având același
obiect. Astfel, în cazul atacării hotărârii cu apel, partea are
posibilitatea administrării unor probe complexe, dat fiind
caracterul devolutiv al apelului și conform prevederilor
art. 295 alin. 2 din Codul de procedură civilă, care dispun
că îinstanța va putea încuviința refacerea sau completarea
probelor administrate la prima instanță, precum și
administrarea probelor noi propuse în condițiile art. 292, dacă
consideră că sunt necesare pentru soluționarea cauzei“. Spre
deosebire de calea de atac a apelului, în cea a recursului
probatoriul este limitat numai la administrarea înscrisurilor,
deoarece, potrivit art. 305 din Codul de procedură civilă, îîn
instanța de recurs nu se pot produce probe noi, cu excepția
înscrisurilor“.

În continuare se arată că, urmare a acestor diferențieri,
în practică apar situații inegale, situația fiind diferită, iar
părțile al căror litigiu are o valoare de peste 1 miliard au
acces la toate probatoriile prevăzute de art. 295 alin. 2 din
Codul de procedură civilă, spre deosebire de părțile al
căror litigiu are o valoare mai mică de 1 miliard. În
consecință, reglementarea criticată creează o evidentă
discriminare între cele două categorii de părți, discriminare
bazată exclusiv pe criteriul de valoare a litigiului, deci pe
criteriul de avere.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
invocată este neîntemeiată. În acest sens, arată că
dispozițiile de lege criticate nu creează discriminări între
cetățeni pe criterii de rasă, de naționalitate, de origine
etnică, de limbă, de religie, de sex, de opinie, de
apartenență politică, de avere sau de origine socială, criterii
ale egalității în drepturi prevăzute atât în art. 4 alin. (2) din
Constituție, cât și în art. 14 din Convenția pentru apărarea
drepturilor omului și a libertăților fundamentale. De
asemenea, arată că textul de lege criticat nu conține nici o
dispoziție discriminatorie, regimul juridic diferit — constând
în aceea că hotărârile judecătorești date în primă instanță
în cererile introduse pe cale principală privind pensiile de
întreținere, litigii al căror obiect are o valoare de până la
1 miliard de lei inclusiv, atât în materie civilă, cât și în
materie comercială, acțiunile posesorii, cele referitoare la
înregistrările în registrele de stare civilă, luarea măsurilor
asigurătorii, precum și în alte cazuri prevăzute de lege nu
pot fi atacate cu apel, ci numai cu recurs — fiind
determinat de deosebirea de situații care impune soluții
legislative diferite în vederea asigurării celerității soluționării
cauzelor aflate pe rolul instanțelor. În continuare arată că
reglementarea dedusă controlului se aplică tuturor celor
aflați în situația prevăzută în ipoteza normei legale, fără
nici o discriminare pe considerente arbitrare.
Avocatul Poporului apreciază că excepția de
neconstituționalitate invocată este neîntemeiată. În acest
sens, arată că textul de lege criticat nu conține nici o
dispoziție discriminatorie, regimul juridic diferit fiind
determinat de deosebirea de situații care impune soluții
legislative diferite în vederea asigurării celerității soluționării
cauzelor aflate pe rolul instanțelor. De asemenea, arată că
instanța de contencios constituțional a statuat că, în
măsura în care reglementarea dedusă controlului se aplică
tuturor celor aflați în situația prevăzută în ipoteza normei
legale, fără nici o discriminare pe considerente arbitrare,
critica cu un atare obiect nu este întemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

MONITORUL OFICIAL AL ROMÂNIEI, PARTEA I, Nr. 989/8.XI.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Deși Tribunalul București — Secția a III-a civilă a
sesizat Curtea Constituțională cu excepția de
neconstituționalitate a întregului art. 2821, din motivarea
excepției se observă că se are în vedere doar primul
alineat al acestuia. Astfel, obiectul excepției de
neconstituționalitate îl constituie dispozițiile art. 2821 alin. 1
din Codul de procedură civilă. Ulterior sesizării Curții
Constituționale, textul de lege criticat a fost modificat prin
art. I pct. 40 din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 609
din 14 iulie 2005. Textul de lege criticat are următorul
conținut:
— Art. 2821 alin. 1: îNu sunt supuse apelului hotărârile
judecătorești date în primă instanță în cererile introduse pe
cale principală privind pensii de întreținere, litigii al căror obiect
are o valoare de până la 1 miliard lei inclusiv, atât în materie
civilă, cât și în materie comercială, acțiunile posesorii, precum
și cele referitoare la înregistrările în registrele de stare civilă,
luarea măsurilor asigurătorii și în alte cazuri prevăzute de
lege.“
În susținerea neconstituționalității acestor dispoziții legale
autorul excepției invocă încălcarea prevederilor art. 16
alin. (1) din Constituție, care au următorul conținut:
îCetățenii sunt egali în fața legii și a autorităților publice, fără
privilegii și fără discriminări.“
Examinând excepția de neconstituționalitate, Curtea
constată că dispozițiile de lege criticate au mai făcut
obiectul controlului de constituționalitate, instanța de
contencios constituțional statuând că acestea sunt
constituționale. Astfel, prin Decizia nr. 226 din 18 mai

3

2004, publicată în Monitorul Oficial al României, Partea I,
nr. 507 din 7 iunie 2004, Curtea a reținut că textul legal
criticat nu conține nici o dispoziție discriminatorie, regimul
juridic diferit este determinat de deosebirea de situații care
impune soluții legislative diferite în vederea asigurării
celerității soluționării cauzelor aflate pe rolul instanțelor. Așa
fiind, cu privire la încălcarea art. 16 alin. (1) din
Constituție, Curtea constată că, în măsura în care
reglementarea dedusă controlului se aplică tuturor celor
aflați în situația prevăzută în ipoteza normei legale, fără
nici o discriminare pe considerente arbitrare, critica cu un
atare obiect nu este întemeiată.
Tot cu acea ocazie Curtea a reținut că art. 126
alin. (2) din Constituție, potrivit căruia îCompetența
instanțelor judecătorești și procedura de judecată sunt
prevăzute numai prin lege“, precum și art. 129, care
prevede că, îîmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“, atribuie exclusiv legiuitorului prerogativa
stabilirii competenței și procedurii de judecată, inclusiv a
condițiilor de exercitare a căilor de atac.
Astfel, departe de a îngrădi drepturi consacrate
constituțional, reglementarea prevăzută de art. 2821 din
Codul de procedură civilă constituie o garanție a aplicării
principiului prevăzut de art. 6 paragraful 1 din Convenția
pentru apărarea drepturilor omului și a libertăților
fundamentale, privind judecarea unei cauze în mod
echitabil și într-un termen rezonabil, în scopul înlăturării
oricăror abuzuri din partea părților, prin care s-ar tinde la
tergiversarea nejustificată a soluționării unui proces. Curtea
a constatat, de asemenea, că reglementările internaționale
în materie nu impun accesul la totalitatea gradelor de
jurisdicție sau la toate căile de atac prevăzute de
legislațiile naționale, art. 13 din aceeași convenție
consacrând numai dreptul persoanei la un recurs efectiv în
fața unei instanțe naționale, deci posibilitatea de a accede
la un grad de jurisdicție.
Soluția adoptată și considerentele deciziei citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin. 1 din Codul de procedură civilă, excepție
ridicată, din oficiu, de Tribunalul București — Secția a III-a civilă în Dosarul nr. 131/2005.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 989/8.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind completarea anexei nr. 14 la Hotărârea Guvernului nr. 2.060/2004
pentru aprobarea inventarelor bunurilor din domeniul public al statului cu un imobil
aflat în proprietatea publică a statului și în administrarea Ministerului Muncii, Solidarității Sociale
și Familiei și transmiterea acestuia în folosința gratuită a Asociației Naționale a Surzilor
din România
În temeiul art. 108 din Constituția României, republicată, și al art. 17 și 20 din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă completarea anexei nr. 14 la
Hotărârea Guvernului nr. 2.060/2004 pentru aprobarea
inventarelor bunurilor din domeniul public al statului,
publicată în Monitorul Oficial al României, Partea I,
nr. 1.129 din 30 noiembrie 2004, cu modificările ulterioare,
cu imobilul situat în municipiul București, Str. Italiană nr. 3,
sectorul 2, aflat în administrarea Ministerului Muncii,
Solidarității Sociale și Familiei.
Art. 2. — Se aprobă transmiterea imobilului de la art. 1,
având datele de identificare prevăzute în anexa care face
parte integrantă din prezenta hotărâre, aflat în proprietatea
publică a statului și în administrarea Ministerului Muncii,
Solidarității Sociale și Familiei, în folosința gratuită a
Asociației Naționale a Surzilor din România, pe termen de
49 de ani, cu destinația de sediu social.
Art. 3. — (1) Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la intrarea în
vigoare a prezentei hotărâri.

(2) Protocolul prevăzut la alin. (1) va cuprinde și
obligațiile ce revin Asociației Naționale a Surzilor din
România în legătură cu folosința imobilului transmis.
Art. 4. — (1) Dreptul de folosință gratuită al Asociației
Naționale a Surzilor din România încetează în următoarele
situații:
a) nerespectarea de către asociație a obligațiilor
cuprinse în protocolul prevăzut la art. 3;
b) modificarea formei juridice a asociației, care
determină incompatibilitatea de a deține în folosință gratuită
imobile din patrimoniul statului sau al unităților administrativteritoriale în condițiile art. 17 din Legea nr. 213/1998
privind proprietatea publică și regimul juridic al acesteia, cu
modificările și completările ulterioare.
(2) Constatarea cazurilor care determină încetarea
dreptului de folosință gratuită se face prin ordin al
ministrului muncii, solidarității sociale și familiei.
(3) Pe data încetării dreptului de folosință gratuită
potrivit alin. (1) și (2), imobilul prevăzut la art. 1 revine în
administrarea Ministerului Muncii, Solidarității Sociale și
Familiei.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.311.
ANEXĂ
DATELE DE IDENTIFICARE

a imobilului aflat în proprietatea publică a statului și în administrarea Ministerului Muncii, Solidarității Sociale
și Familiei, care se transmite în folosința gratuită a Asociației Naționale a Surzilor din România
Locul
unde este situat
imobilul care
se transmite

Municipiul
București,
Str. Italiană nr. 3,
sectorul 2

Persoana juridică
de la care
se transmite
imobilul

Ministerul Muncii,
Solidarității
Sociale
și Familiei

Persoana juridică
la care
se transmite
imobilul

Codul de clasificare
și numărul
de inventar
M.F.P.

Asociația
Națională
a Surzilor
din România

— cod 8.29.04

Caracteristicile tehnice ale imobilului

Clădire cu subsol, parter, mansardă și
anexă, împreună cu terenul aferent:
— suprafața desfășurată = 769 m2
— suprafața terenului = 712 m2

5

MONITORUL OFICIAL AL ROMÂNIEI, PARTEA I, Nr. 989/8.XI.2005
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea efectelor calamităților naturale
produse în județul Gorj
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, precum și al art. 21 lit. b) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 1.000 mii lei
(RON) din Fondul de intervenție la dispoziția Guvernului,
prevăzut în bugetul de stat pe anul 2005, bugetelor proprii
ale unor unități administrativ-teritoriale din județul Gorj,
prevăzute în anexa care face parte integrantă din prezenta
hotărâre, pentru înlăturarea efectelor calamităților naturale
produse în anul 2005, în vederea realizării unor lucrări
urgente de refacere a infrastructurii distruse.
Art. 2. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de

1.000 mii lei (RON) Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2005.
Art. 3. — Utilizarea sumei prevăzute la art. 1 se face
de către ordonatorii principali de credite, potrivit dispozițiilor
legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.336.
ANEXĂ
SITUAȚIA

repartizării pe unități administrativ-teritoriale a sumei ce se alocă pentru înlăturarea efectelor
calamităților naturale în județul Gorj
Nr.
crt.

1.
2.
3.
4.
5.
6.

Suma alocată
— mii lei (RON) —

Unitatea administrativ-teritorială

Comuna
Comuna
Comuna
Comuna
Comuna
Comuna

Polovragi
Bumbești-Pițic
Licurici
Mușetești
Stejari
Peștișani

270
250
130
130
120
100
1.000

TOTAL:

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru suplimentarea bugetului Secretariatului General
al Guvernului
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă alocarea sumei de 1.158 mii lei

Guvernului, prevăzut în bugetul de stat pe anul 2005, pentru

(RON) din Fondul de rezervă bugetară la dispoziția

suplimentarea bugetului Secretariatului General al Guvernului.

6

MONITORUL OFICIAL AL ROMÂNIEI, PARTEA I, Nr. 989/8.XI.2005

(2) Suma prevăzută la alin. (1) se alocă la capitolul
îAlte acțiuni“, titlul îTransferuri“, art. îTransferuri
neconsolidabile“, alin. îDespăgubiri civile, precum și
cheltuieli judiciare și extrajudiciare derivate din acțiuni în
reprezentarea intereselor statului, potrivit dispozițiilor legale“.
Art. 2. — Ministerul Finanțelor Publice este autorizat să
introducă modificările corespunzătoare în structura bugetului

de stat și în volumul și structura bugetului Secretariatului
General al Guvernului pe anul 2005.
Art. 3. — Sumele neutilizate potrivit art. 1 reîntregesc
Fondul de rezervă bugetară la dispoziția Guvernului până
la data de 10 decembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.337.
GUVERNUL ROMÂNIEI

HOTĂRÂRE
privind suplimentarea bugetelor Ministerului Afacerilor Externe și Ministerului Culturii și Cultelor
din Fondul de rezervă bugetară la dispoziția Guvernului, prevăzut în bugetul de stat pe anul 2005,
pentru finanțarea cheltuielilor aferente acțiunilor de diplomație culturală
care se vor desfășura cu ocazia Zilei Naționale a României în anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă organizarea acțiunilor de
diplomație culturală care vor fi organizate de către
Ministerul Afacerilor Externe și Ministerul Culturii și Cultelor
cu ocazia Zilei Naționale a României în anul 2005.
(2) Acțiunile de diplomație culturală prevăzute la alin. (1)
constau în oferirea, prin intermediul ambasadelor României
din Uniunea Europeană, în preajma zilei de 1 Decembrie,
a unor pachete conținând albume de artă, CD-uri, DVD-uri
și alte materiale de promovare a imaginii României prin
valorile sale culturale către parlamentari, alte personalități
politice și publice și formatori de opinie din statele membre
ale Uniunii Europene.
Art. 2. — Finanțarea acțiunilor de diplomație culturală
prevăzute la art. 1 se realizează astfel:
a) achiziția și ambalarea materialelor prevăzute la art. 1
alin. (2), de către Ministerul Culturii și Cultelor;
b) transportul și distribuirea pachetelor prevăzute la
art. 1 alin. (2), de către Ministerul Afacerilor Externe.

Art. 3. — Pentru realizarea acțiunilor de diplomație
culturală prevăzute la art. 1 se aprobă suplimentarea, din
Fondul de rezervă bugetară la dispoziția Guvernului,
prevăzut în bugetul de stat pe anul 2005, a bugetului
Ministerului Culturii și Cultelor pe anul 2005 cu suma de
2.210.000 lei (RON), la capitolul 59.01 îCultură, religie și
acțiuni privind activitatea sportivă și de tineret“, titlul 38
îTransferuri“, și a bugetului Ministerului Afacerilor Externe
pe anul 2005 cu suma de 231.990 lei (RON), la capitolul
51.01 îAutorități publice“, titlul 20 îCheltuieli materiale și
servicii“.
Art. 4. — Se autorizează Ministerul Finanțelor Publice
să introducă, la propunerea ordonatorilor principali de
credite, modificările corespunzătoare în structura bugetului
de stat și în volumul și structura bugetelor Ministerului
Afacerilor Externe și Ministerului Culturii și Cultelor pe anul
2005.
Art. 5. — Ministerul Afacerilor Externe, Ministerul Culturii
și Cultelor și organele abilitate de lege vor controla modul
de utilizare a sumelor alocate potrivit prezentei hotărâri, în
conformitate cu prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Valentin Naumescu,
secretar de stat
Ministrul culturii și cultelor,
Adrian Iorgulescu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.338.

MONITORUL OFICIAL AL ROMÂNIEI, PARTEA I, Nr. 989/8.XI.2005

7

GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea de ajutoare de urgență
pentru familiile și persoanele afectate de inundațiile care au
avut loc în anul 2005 în județul Harghita în limita sumei de
750.000 lei (RON).
Art. 2. — (1) Sumele care se acordă cu titlu de
ajutoare de urgență potrivit prevederilor prezentei hotărâri
se stabilesc prin anchete sociale, în funcție de pagubele
suferite de familiile și persoanele prevăzute la art. 1.

(2) Ajutoarele prevăzute la art. 1 se suportă din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe anul
2005.
Art. 3. — Ajutorul de urgență se acordă în baza
aprobării ministrului muncii, solidarității sociale și familiei, pe
măsură ce sunt primite anchetele sociale efectuate de
Direcția de Muncă, Solidaritate Socială și Familie din
Județul Harghita.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.343.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE
PENTRU SERVICIILE PUBLICE DE GOSPODĂRIE COMUNALĂ

ORDIN
privind modificarea și completarea Ordinului președintelui Autorității Naționale de Reglementare pentru
Serviciile Publice de Gospodărie Comunală nr. 259/2004 pentru aprobarea Normelor
privind autorizarea în domeniul montării și exploatării sistemelor de repartizare a costurilor
pentru încălzire și apă caldă de consum în imobile de tip condominiu
Având în vedere dispozițiile art. 6 alin. (1) lit. a) și ale art. 11 alin. (1) din Hotărârea Guvernului nr. 373/2002 privind organizarea și
funcționarea Autorității Naționale de Reglementare pentru Serviciile Publice de Gospodărie Comunală — A.N.R.S.C., cu modificările și
completările ulterioare,
în temeiul art. 10 alin. (5) și (6) din Hotărârea Guvernului nr. 373/2002, cu modificările și completările ulterioare,
președintele Autorității Naționale de Reglementare pentru Serviciile Publice de Gospodărie Comunală emite prezentul ordin.
Art. I. — Normele privind autorizarea în domeniul montării și
exploatării sistemelor de repartizare a costurilor pentru încălzire și
apă caldă de consum în imobile de tip condominiu, aprobate prin
Ordinul președintelui Autorității Naționale de Reglementare pentru
Serviciile Publice de Gospodărie Comunală nr. 259/2004, publicat în
Monitorul Oficial al României, Partea I, nr. 979 din 25 octombrie
2004, se modifică și se completează după cum urmează:
1. La articolul 2, alineatul (2) va avea următorul cuprins:
î(2) Solicitantul autorizării trebuie să fie persoană juridică cu
sediul în România.“
2. La articolul 4, punctul 4.1 se abrogă.

3. La articolul 4, punctul 4.4 va avea următorul cuprins:
î4.4. exploatare — ansamblu de acțiuni pentru supravegherea
funcționării și întreținerea sistemelor de repartizare a costurilor,
precum și pentru repartizarea, emiterea și transmiterea tabelelor
centralizatoare cu consumurile individuale de energie termică în
vederea desfășurării în condiții sigure și economice a acesteia;“.
4. La articolul 6 alineatul (1), litera e) va avea următorul cuprins:
îe) acte doveditoare privind achitarea taxelor și impozitelor la
bugetul local, eliberate și vizate de către organele abilitate cu cel
mult 30 de zile înainte de data depunerii cererii de eliberare a
autorizației;“.
5. La articolul 6 alineatul (1), litera f) se abrogă.

8

MONITORUL OFICIAL AL ROMÂNIEI, PARTEA I, Nr. 989/8.XI.2005

6. La articolul 6, alineatul (2) va avea următorul cuprins:
î(2) În cazul în care solicitantul autorizației este deja titular al
unei autorizații eliberate de Autoritatea Națională de Reglementare
pentru Serviciile Publice de Gospodărie Comunală, la cererea sa se
anexează doar documentele prevăzute la alin. (1) lit. b), c) și e).“
7. La articolul 7, litera a) va avea următorul cuprins:
îa) documente care să ateste că repartitoarele de costuri utilizate
și robineții termostatici utilizați sunt în conformitate cu prevederile
Hotărârii Guvernului nr. 622/2004 privind stabilirea condițiilor de
introducere pe piață a produselor pentru construcții, cu modificările și
completările ulterioare;“.
8. La articolul 7, literele b), c), k), n) și p) se abrogă.
9. La articolul 8, litera a) va avea următorul cuprins:
îa) copie de pe avizul pentru activitatea de montare a contoarelor
de apă caldă supuse controlului metrologic legal, acordat
solicitantului, în condițiile legii, de către Biroul Român de Metrologie
Legală;“.
10. La articolul 8, literele b), c), d), h), l) și n) se abrogă.
11. La articolul 13 alineatul (1), litera f) se abrogă.
12. La articolul 13, alineatul (3) va avea următorul cuprins:
î(3) Durata de valabilitate a autorizației este de 5 ani de la data
eliberării acesteia. Cererea pentru eliberarea unei noi autorizații se
depune la sediul autorității competente cu cel puțin 30 de zile înainte
de expirarea termenului de valabilitate al acesteia.“
13. La articolul 13 alineatul (6), litera m) va avea următorul
cuprins:
îm) obligația titularului de autorizație de a comunica lunar
autorității competente numărul contractelor pentru montarea și
exploatarea sistemelor de repartizare a costurilor pentru încălzire și
datele de identificare a asociațiilor de proprietari/locatari cu care s-au

încheiat aceste contracte, precum și numărul contractelor încheiate
pentru montarea contoarelor de apă caldă utilizate ca repartitoare de
costuri;“.
14. La articolul 13 alineatul (6), litera n) se abrogă.
15. La articolul 15 alineatul (1), litera a) va avea următorul
cuprins:
îa) modificări ale statutului;“.
16. La articolul 18 alineatul (1), litera b) se abrogă.
17. La articolul 18 alineatul (1), după litera d) se introduce o nouă
literă, litera e), cu următorul cuprins:
îe) încetarea activității/desființarea punctului de lucru autorizat.“
18. Articolul 19 va avea următorul cuprins:
îArt. 19. — În cazul retragerii autorizației pentru activitatea de
exploatare a sistemelor de repartizare a costurilor pentru încălzire,
pentru a asigura continuitatea, autoritatea competentă îl obligă pe
titularul autorizației să îndeplinească activitatea autorizată până la
sfârșitul sezonului rece.“
19. La anexa nr. 2 la norme, litera h) va avea următorul cuprins:
îh) responsabilitatea corectitudinii alegerii repartitoarelor de costuri
în conformitate cu domeniul de utilizare prevăzut în standardele SR
EN 834:2002 și SR EN 835:2002, precum și a corectitudinii
montajului în conformitate cu specificațiile producătorului;“.
Art. II. — Autorizațiile eliberate de Autoritatea Națională de
Reglementare pentru Serviciile Publice de Gospodărie Comunală în
domeniul montării și exploatării sistemelor de repartizare a costurilor
pentru încălzire și apă caldă de consum în imobile de tip
condominiu, până la data intrării în vigoare a prezentului ordin, se
modifică prin grija acesteia.
Art. III. — Prezentul ordin va fi publicat în Monitorul Oficial al
României, Partea I.

Președintele Autorității Naționale de Reglementare
pentru Serviciile Publice de Gospodărie Comunală,
Jeanina Preda
București, 31 octombrie 2005.
Nr. 659.

AUTORITATEA NAȚIONALĂ DE REGLEMENTARE
PENTRU SERVICIILE PUBLICE DE GOSPODĂRIE COMUNALĂ

ORDIN
privind abrogarea Ordinului președintelui Autorității Naționale de Reglementare pentru Serviciile Publice de
Gospodărie Comunală nr. 293/2005 pentru punerea în aplicare a dispozițiilor Ordonanței Guvernului
nr. 26/2000 cu privire la asociații și fundații, modificată și completată prin Ordonanța Guvernului nr. 37/2003
Având în vedere prevederile Legii nr. 213/2005 privind respingerea Ordonanței Guvernului nr. 37/2003 pentru modificarea și
completarea Ordonanței Guvernului nr. 26/2000 cu privire la asociații și fundații,
în temeiul prevederilor art. 10 alin. (5) și (6) din Hotărârea Guvernului nr. 373/2002 privind organizarea și funcționarea Autorității
Naționale de Reglementare pentru Serviciile Publice de Gospodărie Comunală — A.N.R.S.C., cu modificările și completările ulterioare,
președintele Autorității Naționale de Reglementare pentru Serviciile Publice de Gospodărie Comunală emite următorul ordin:
Art. 1. — Se abrogă Ordinul președintelui Autorității Naționale de
Reglementare pentru Serviciile Publice de Gospodărie Comunală
nr. 293/2005 pentru punerea în aplicare a dispozițiilor Ordonanței
Guvernului nr. 26/2000 cu privire la asociații și fundații, modificată și

completată prin Ordonanța Guvernului nr. 37/2003, publicat în
Monitorul Oficial al României, Partea I, nr. 451 din 27 mai 2005.
Art. 2. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare
pentru Serviciile Publice de Gospodărie Comunală,
Jeanina Preda
București, 31 octombrie 2005.
Nr. 660.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 989/8.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064010]
ISSN 1453—4495

