PARTEA

Anul 173 (XVII) — Nr. 156

I

Marți, 22 februarie 2005

LEGI, DECRETE, HOTĂRÂRI ȘI ALTE ACTE

SUMAR

Pagina

Pagina
Decizia nr. 25 din 20 ianuarie 2005 referitoare la
excepția de neconstituționalitate a dispozițiilor
art. 228 alin. 6 din Codul de procedură penală ....

Decizia nr. 510 din 18 noiembrie 2004 referitoare la
excepția de neconstituționalitate a dispozițiilor
art. 26 alin. (1) din Ordonanța de urgență a
Guvernului nr. 190/2000 privind regimul metalelor

5–6

Decizia nr. 36 din 25 ianuarie 2005 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......

DECIZII ALE CURȚII CONSTITUȚIONALE

6–8

´

prețioase, aliajelor acestora și pietrelor prețioase
în România ................................................................

DECIZII

ALE

1–4

CURȚII

Rectificări .............................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 510
din 18 noiembrie 2004

referitoare la excepția de neconstituționalitate a dispozițiilor art. 26 alin. (1)
din Ordonanța de urgență a Guvernului nr. 190/2000 privind regimul metalelor prețioase,
aliajelor acestora și pietrelor prețioase în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 26 alin. (1) din Ordonanța de
urgență a Guvernului nr. 190/2000 privind regimul metalelor
prețioase, aliajelor acestora și pietrelor prețioase în
România, excepție ridicată din oficiu de către Judecătoria
Brașov în Dosarul nr. 573/2004 al acestei instanțe.
La apelul nominal lipsesc părțile, față de care procedura
de citare este legal îndeplinită.
Președintele dispune să se facă apelul și în dosarele
nr. 428 D/2004 și nr. 536 D/2004, care au ca obiect
aceeași excepție de neconstituționalitate, ridicată de Eraclie
Gheorghe Enuică și Mihai M. Enuică în Dosarul
nr. 14.508/2003 al Judecătoriei Sectorului 3 București și de

2

MONITORUL OFICIAL AL ROMÂNIEI, PARTEA I, Nr. 156/22.II.2005

Ecaterina Sanfira în Dosarul nr. 929/2004 al Tribunalului
Gorj — Secția civilă.
La apelul nominal în Dosarul nr. 428 D/2004 lipsesc
părțile, față de care procedura de citare este legal
îndeplinită.
La apelul nominal în Dosarul nr. 536 D/2004 răspunde,
pentru autorul excepției, avocat Ilie Luță, lipsind celelalte
părți, față de care procedura de citare este legal
îndeplinită.
Curtea, din oficiu, pune în discuție conexarea dosarelor
sus-menționate, având în vedere obiectul identic al
excepțiilor ridicate.
Apărătorul autorului excepției în Dosarul nr. 536 D/2004
solicită admiterea conexării cauzelor.
Reprezentantul Ministerului Public nu se opune conexării
cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 428 D/2004
și nr. 536 D/2004 la Dosarul nr. 377 D/2004, care este
primul înregistrat.
Cauza fiind în stare de judecată, se acordă cuvântul pe
fond.
Apărătorul autorului excepției în Dosarul nr. 536 D/2004
solicită admiterea excepției de neconstituționalitate,
susținând oral concluziile scrise depuse la instanța care a
sesizat Curtea.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, motivând că textul de lege criticat a fost
abrogat.
C U R T E A,

având în vedere actele și lucrările dosarelor, reține
următoarele:
Prin încheierile din 18 mai 2004, din 29 aprilie 2004 și
din 22 septembrie 2004, pronunțate în dosarele
nr. 573/2004, nr. 14.508/2003 și nr. 929/2004, Judecătoria
Brașov, Judecătoria Sectorului 3 București și Tribunalul
Gorj — Secția civilă au sesizat Curtea Constituțională cu
excepția de neconstituționalitate a dispozițiilor art. 341
alin. (1) din Legea nr. 362/2003 privind aprobarea
Ordonanței Guvernului nr. 24/2003 pentru perfecționarea
cadrului legislativ privind regimul metalelor prețioase în
România, art. 31 din Legea nr. 261/2002, prin care s-a
introdus art. 34 1 alin. (1) din Ordonanța de urgență a
Guvernului nr. 190/2000 privind regimul metalelor
prețioase în România, și art. 26 alin. (1) din Ordonanța de
urgență a Guvernului nr. 190/2000 privind regimul
metalelor prețioase, aliajelor acestora și pietrelor
prețioase în România. Excepția a fost ridicată din oficiu de
Judecătoria Brașov, de Eraclie Gheorghe Enuică și Mihai
M. Enuică în procese civile având ca obiect o revendicare
mobiliară și de Ecaterina Sanfira într-o cauză având ca
obiect recursul împotriva unei sentințe civile prin care s-a
respins acțiunea în restituire a unor monede de aur,
confiscate abuziv.
În motivarea excepției de neconstituționalitate autorii
acesteia formulează, în esență, aceeași critică, considerând
că prevederile legale supuse controlului încalcă dispozițiile
constituționale ale art. 44 alin. (1) privind garantarea
dreptului de proprietate și ale art. 44 alin. (2) teza întâi

privind garantarea și ocrotirea în mod egal de lege a
dreptului de proprietate privată, indiferent de titular, întrucât
condiționează restituirea bunurilor de încălcarea prevederilor
legale în vigoare în perioada 1946—1990, prevederi care
sunt abuzive. Aceste prevederi legale au fost abrogate, în
opinia autorilor excepției, de art. 150 din Constituție privind
conflictul temporal de legi, devenit în urma renumerotării
art. 154 din Constituția republicată. Textul de lege criticat
ar fi trebuit să prevadă un regim juridic similar celui aplicat
imobilelor naționalizate, adică să dispună măsuri reparatorii
și în ceea ce privește bunurile preluate în mod valabil, cu
respectarea actelor normative în vigoare la data preluării.
Autorii excepției susțin că textul de lege criticat
contravine și prevederilor constituționale cuprinse în art. 16
alin. (1) privind egalitatea în drepturi, în art. 21 privind
accesul liber la justiție și în art. 1 alin. (3) privind statul de
drept, îîn măsura în care oprește persoanele care nu au
acceptat și/sau au renunțat la succesiunea persoanei
îndreptățite la restituire să beneficieze de prevederile
reparatorii ale Legii nr. 261/2002 pentru aprobarea
Ordonanței de urgență a Guvernului nr. 190/2000 privind
regimul metalelor prețioase în România“, precum și îîn
măsura în care oprește succesorii persoanei îndreptățite la
restituire să își exercite acest drept la restituire în mod
independent față de comoștenitori“. Astfel, în ceea ce
privește încălcarea prevederilor art. 16 alin. (1) din
Constituție, autorii excepției consideră că textul de lege
criticat îface posibilă existența unor discriminări în interiorul
categoriei persoanelor îndreptățite, care nu se justifică din
punctul de vedere al spiritului reglementării“, care este
acela îde a se edicta o normă cu caracter reparatoriu“;
discriminarea ar consta în aceea că aceste dispoziții de
lege fac ca dreptul la restituire să depindă de îfaptul juridic
nonintențional în această privință al acceptării/renunțării la
succesiune“, îconducând la discriminări consacrate legislativ
între persoane care, din punct de vedere moral, deci și
juridic, ar trebui să aibă aceleași drepturi în baza legii“.
Din aceeași perspectivă, autorii excepției apreciază că
art. 34 1 din ordonanță este contrar și art. 21 din
Constituție. Încălcarea drepturilor și libertăților invocate are
drept consecință încălcarea art. 1 alin. (3) din Constituție
privitor la statul de drept.
Judecătoria Sectorului 3 București opinează că
excepția de neconstituționalitate este neîntemeiată,
deoarece art. 341 alin. (1) din Ordonanța de urgență a
Guvernului nr. 190/2000 privind regimul metalelor prețioase
în România nu contravine prevederilor art. 16 alin. (1) și
art. 21 din Constituție, întrucât nu creează discriminare
între moștenitorii persoanei îndreptățite la restituire care au
acceptat moștenirea în termen legal și moștenitorii
renunțători sau care nu au acceptat succesiunea, aceste
persoane având posibilitatea să-și exercite drepturile cu
respectarea prevederilor legale referitoare la succesiuni.
Tribunalul Gorj — Secția civilă opinează că excepția de
neconstituționalitate este neîntemeiată, constatând totodată
că există o deosebire între noțiunea de preluare abuzivă,
așa cum este reglementată prin textul de lege supus
controlului, și reglementarea acesteia în Legea nr. 10/2001.
Deosebirea este justificată de domeniul de aplicare diferit
al celor două acte normative.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate

MONITORUL OFICIAL AL ROMÂNIEI, PARTEA I, Nr. 156/22.II.2005
președinților celor două Camere ale Parlamentului,
Guvernului și instituției Avocatul Poporului, pentru a-și
exprima punctele de vedere asupra excepției de
neconstituționalitate ridicate.
Guvernul a transmis Curții Constituționale punctul său
de vedere în sensul că excepția de neconstituționalitate
este neîntemeiată, cu următoarea motivare:
Art. 341 alin. (1) a devenit art. 26 din Ordonanța de
urgență a Guvernului nr. 190/2000, ca urmare a modificării
și republicării ei, și, în sensul celor stabilite prin Decizia
Plenului Curții Constituționale nr. III din 31 octombrie 1995,
Curtea urmează a se pronunța cu privire la aceste din
urmă dispoziții. În legătură cu susținerile privind încălcarea
art. 16 alin. (1) din Constituție, se arată că îîntre
moștenitorii acceptanți ai persoanei îndreptățite la restituire
și moștenitorii renunțători sau care nu au acceptat
succesiunea în termen nu poate interveni o discriminare
atâta timp cât aceste ultime categorii de persoane nu
îndeplinesc condițiile cerute de lege pentru a dobândi
moștenirea autorului lor“. În ceea ce privește critica
constând în încălcarea dispozițiilor constituționale ale
art. 21, se apreciază că persoanele menționate de autorii
excepției îau posibilitatea de a se adresa justiției, însă cu
respectarea prevederilor legale referitoare la succesiune“,
cu mențiunea că îdin interpretarea sistematică a
dispozițiilor Legii fundamentale reiese că cetățenii
beneficiază de drepturile și de libertățile consacrate prin
Constituție și prin alte legi, însă au și obligațiile prevăzute
de acestea“.
Avocatul Poporului a transmis Curții Constituționale
punctul său de vedere în sensul că excepția de
neconstituționalitate este neîntemeiată, cu următoarea
motivare:
Obiectul excepției de neconstituționalitate îl constituie
art. 26 alin. (1) din Ordonanța de urgență a Guvernului
nr. 190/2000, republicată, ca urmare a modificării,
renumerotării articolelor și republicării ordonanței.
Dispozițiile art. 26 alin. (1) din Ordonanța de urgență a
Guvernului nr. 190/2000 constituie un caz al aplicării
art. 44 din Constituție privind garantarea dreptului de
proprietate, prin posibilitatea creată persoanelor menționate
în textul de lege atacat de a obține restituirea bunurilor
care le-au fost preluate abuziv de stat.
Reglementările în baza cărora au fost preluate bunurile
nu pot fi raportate la Constituția din 1991, deoarece s-ar
încălca principiul neretroactivității legii, consacrat de art. 15
alin. (2) din Legea fundamentală.
În ceea ce privește invocarea încălcării art. 16 alin. (1)
din Constituție, apreciază că îdispozițiile legale indicate se
aplică în mod egal tuturor persoanelor prevăzute de
ipoteza normei, și anume persoanelor fizice sau juridice ale
căror obiecte din metale prețioase, aliaje ale acestora și
pietre prețioase au fost preluate abuziv, fără a se face nici
o diferențiere în cadrul acestei categorii“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de

3

judecătorii-raportori, susținerile apărătorului autorului
excepției în Dosarul nr. 536 D/2004, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 26 alin. (1) din Ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România,
republicată în Monitorul Oficial al României, Partea I,
nr. 77 din 29 ianuarie 2004, având următorul conținut:
— Art. 26 alin. (1): îPersoanele fizice și juridice ale căror
obiecte din metale prețioase, aliaje ale acestora și pietre
prețioase de natura celor prevăzute la art. 4 au fost preluate
abuziv, cu încălcarea reglementărilor în vigoare, după anul
1946 și până în anul 1990, pot solicita restituirea acestora
instanțelor de judecată de la domiciliul reclamantului, până la
data de 31 decembrie 2003.“
Din încheierea de sesizare a Curții Constituționale,
pronunțată în Dosarul nr. 573/2004 al Judecătoriei Brașov,
reiese că obiectul excepției de neconstituționalitate îl
constituie dispozițiile art. 341 alin. (1) din Ordonanța de
urgență a Guvernului nr. 190/2000 privind regimul metalelor
prețioase în România, în redactarea dată prin pct. 17 al
articolului unic din Legea nr. 362/2003, publicată în
Monitorul Oficial al României, Partea I, nr. 679 din
26 septembrie 2003.
În urma republicării Ordonanței de urgență a Guvernului
nr. 190/2000, dispozițiile acesteia au fost renumerotate, iar
textul care formează obiectul excepției se regăsește în
art. 26 alin. (1).
Din încheierea de sesizare a Curții Constituționale,
pronunțată în Dosarul nr. 14.508/2003 al Judecătoriei
Sectorului 3 București, rezultă că obiectul excepției de
neconstituționalitate îl constituie dispozițiile pct. 31 din
Legea nr. 261/2002, prin care s-a introdus art. 341 alin. (1)
din Ordonanța de urgență a Guvernului nr. 190/2000
privind regimul metalelor prețioase în România. Se observă
însă că, prin pct. 17 al articolului unic din Legea
nr. 362/2003 privind aprobarea Ordonanței Guvernului
nr. 24/2003 pentru perfecționarea cadrului legislativ privind
regimul metalelor prețioase în România, art. 341 alin. (1)
din Ordonanța de urgență a Guvernului nr. 190/2000 a fost
modificat, fără a se schimba însă esența reglementării
juridice. Totodată, în temeiul art. III din Ordonanța
Guvernului nr. 24/2003, aprobată cu modificări și completări
prin Legea nr. 362/2003, ordonanța criticată a fost
republicată sub un alt titlu și dându-se textelor o nouă
numerotare, art. 341 alin. (1) devenind astfel art. 26 alin. (1).
Așadar, obiectul excepției de neconstituționalitate îl
constituie, în realitate, dispozițiile art. 26 alin. (1) din
Ordonanța de urgență a Guvernului nr. 190/2000 privind
regimul metalelor prețioase, aliajelor acestora și pietrelor
prețioase în România, republicată în Monitorul Oficial al
României, Partea I, nr. 77 din 29 ianuarie 2004, dispoziții

4

MONITORUL OFICIAL AL ROMÂNIEI, PARTEA I, Nr. 156/22.II.2005

asupra cărora urmează să se pronunțe Curtea
Constituțională prin prezenta decizie.
Autorii excepției consideră că dispozițiile legale criticate
încalcă prevederile constituționale cuprinse în art. 16
alin. (1) privitor la egalitatea în drepturi, în art. 21 privitor la
accesul liber la justiție, în art. 1 alin. (3) referitor la statul de
drept, în art. 44 alin. (1) referitor la garantarea dreptului de
proprietate și în art. 44 alin. (2) teza întâi referitor la
garantarea și ocrotirea în mod egal de lege a dreptului de
proprietate privată, indiferent de titular.
Curtea constată că asupra constituționalității dispozițiilor
art. 26 alin. (1) din Ordonanța de urgență a Guvernului
nr. 190/2000, raportate la art. 16 alin. (1) din Constituție,
s-a pronunțat prin Decizia nr. 374 din 28 septembrie 2004,
publicată în Monitorul Oficial al României, Partea I, nr. 986
din 27 octombrie 2004, respingând excepția, cu următoarea
motivare:
î[...] excepția de neconstituționalitate referitoare la
dispozițiile art. 26 alin. (1) din Ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România este
neîntemeiată, deoarece textele normative criticate nu aduc
atingere principiului fundamental al egalității cetățenilor în
drepturi, consacrat în art. 16 alin. (1) din Constituție.
Astfel cum s-a statuat constant în jurisprudența Curții
Constituționale și în acord cu practica Curții Europene a
Drepturilor Omului, principiul egalității între cetățeni este
înfrânt atunci când unor situații de fapt identice le
corespund tratamente juridice diferite, fără să existe o
motivare obiectivă și rezonabilă. Or, textul de lege criticat
nu instituie nici o condiție sau element care să determine
aplicarea unui tratament juridic diferit persoanelor aflate în
aceeași situație juridică, respectiv în ipoteza normei
atacate.“
Pe de altă parte, din analiza textului de lege ce face
obiectul excepției, sub aspectele criticate, prin raportare la
dispozițiile art. 16 alin. (1) din Constituție, nu rezultă că
art. 26 alin. (1) din Ordonanța de urgență a Guvernului

nr. 190/2000 conține prevederi
nediscriminării, în sensul ocrotirii
dintre persoanele din categoria
restituirea obiectelor din metale
acestora și pietre prețioase.

contrare principiului
preferențiale a unora
celor îndreptățite la
prețioase, aliaje ale

Curtea constată, de asemenea, că asupra
constituționalității dispozițiilor art. 26 alin. (1) din Ordonanța
de urgență a Guvernului nr. 190/2000 privind regimul
metalelor prețioase, aliajelor acestora și pietrelor prețioase
în România, raportate la art. 21 și 44 din Constituție, s-a
pronunțat prin mai multe decizii, respingând de fiecare dată
excepția de neconstituționalitate.
Pentru a pronunța această soluție, prin Decizia nr. 299
din 6 iulie 2004, publicată în Monitorul Oficial al României,
Partea I, nr. 887 din 29 septembrie 2004, Curtea a statuat
următoarele:
îExaminând excepția de neconstituționalitate, Curtea
reține că dispozițiile art. 26 alin. (1) din Ordonanța de
urgență a Guvernului nr. 190/2000 nu aduc atingere art. 44
alin. (1), (2) și (3) din Constituție, privind dreptul de
proprietate privată, dimpotrivă, constituie un caz al aplicării
textului constituțional, prin posibilitatea creată persoanelor
menționate în dispoziția legală atacată de a obține
restituirea bunurilor lor, preluate abuziv de stat. [...]
De asemenea, Curtea constată că textul criticat nu
conține nici o prevedere prin care să limiteze sau să
împiedice accesul la justiție, ci, așa cum s-a arătat,
instituie posibilitatea și condițiile în care persoanele fizice
și juridice ale căror obiecte de natura celor prevăzute în
ordonanță au fost preluate abuziv, cu încălcarea
reglementărilor în vigoare, se pot adresa justiției.“
Întrucât nu există o încălcare a drepturilor și libertăților
invocate de autorul excepției, nu se poate reține nici
contrarietatea între textul de lege criticat și art. 1 alin. (3)
din Constituție privitor la statul de drept.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) din Ordonanța de urgență a Guvernului
nr. 190/2000 privind regimul metalelor prețioase, aliajelor acestora și pietrelor prețioase în România, excepție ridicată din
oficiu de Judecătoria Brașov în Dosarul nr. 573/2004 al acestei instanțe, de Eraclie Gheorghe Enuică și Mihai M. Enuică
în Dosarul nr. 14.508/2003 al Judecătoriei Sectorului 3 București și de Ecaterina Sanfira în Dosarul nr. 929/2004 al
Tribunalului Gorj — Secția civilă.
Definitivă și general obligatorie.
Pronunțată în ședința publică din data de 18 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 156/22.II.2005

5

CURTEA CONSTITUȚIONALĂ

D E C I Z I A Nr. 25
din 20 ianuarie 2005

referitoare la excepția de neconstituționalitate a dispozițiilor art. 228 alin. 6
din Codul de procedură penală
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 228 alin. 6 din Codul de
procedură penală, excepție ridicată de Victor Belcin în
Dosarul nr. 742/COM/2004 al Tribunalului Galați — Secția
comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, deoarece dispozițiile legale criticate au fost
modificate prin Legea nr. 480/2004 în sensul solicitat de
autor.
C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2004, pronunțată în Dosarul
nr. 742/COM/2004, Tribunalul Galați — Secția comercială a
sesizat Curtea Constituțională cu excepția de
neconstituționalitate a prevederilor art. 228 alin. 6 din
Codul de procedură penală.
Excepția a fost ridicată de Victor Belcin în dosarul cu
numărul de mai sus, având drept obiect soluționarea unei
cereri formulate în baza Legii nr. 544/2001 privind liberul
acces la informațiile de interes public.
În motivarea excepției de neconstituționalitate autorul
acesteia susține că textul legal criticat nu garantează
valorile supreme specifice unui stat democratic, dat fiind
faptul că nu are posibilitatea efectivă de a se apăra și de
a avea acces la informații de interes public, deoarece părții
interesate i se aduce la cunoștință doar soluția de
neurmărire penală dispusă în cauză. Or, pentru a-și
formula apărarea, partea are nevoie nu numai de soluția
pronunțată, ci și de motivele pe care aceasta s-a întemeiat,
cu respectarea dreptului de a putea studia dosarul.
Tribunalul Galați — Secția comercială opinează că
excepția de neconstituționalitate este neîntemeiată, dar și-a
exprimat acest punct de vedere nu cu privire la alin. 6 al
art. 228, ci cu privire la alin. 5 al aceluiași articol din
Codul de procedură
penală, potrivit căruia, îDacă
procurorul constată că nu sunt întrunite condițiile arătate în
alin. 4, restituie actele organului de urmărire penală, fie

pentru completarea actelor premergătoare, fie pentru
începerea urmăririi penale“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece, în temeiul
dispozițiilor constituționale ale art. 126 alin. (2), legiuitorul
este unica autoritate competentă să reglementeze
procedura de judecată, cu respectarea celorlalte norme
constituționale. La instituirea acestor reguli de desfășurare
a procedurilor judiciare legiuitorul are în vedere
particularitățile fiecărei categorii de cauze. Procesul penal
este guvernat de principiul celerității, consacrat de art. 1
din Codul de procedură penală, iar organele judiciare,
părțile și ceilalți participanți la proces au obligația să
efectueze actele procesuale și procedurale cu respectarea
acestui principiu.
Avocatul Poporului consideră că excepția de
neconstituționalitate este neîntemeiată, deoarece dispozițiile
art. 228 alin. 6 din Codul de procedură penală, care
reglementează competența procurorului de a confirma prin
rezoluție motivată propunerea de neîncepere a urmăririi
penale, nu aduc atingere sub nici un aspect dreptului la
apărare al părților. Totodată, potrivit noii redactări a textului
legal criticat, s-a instituit obligativitatea comunicării
persoanei vătămate nu numai a soluției dispuse, ci și a
copiei de pe rezoluția procurorului, creându-se astfel
posibilitatea părții interesate de a se prevala de toate
garanțiile dreptului la apărare.
Referitor la susținerea autorului excepției în sensul că
textul legal criticat contravine art. 1 alin. (3) din Legea
fundamentală, Avocatul Poporului arată că aceasta nu
poate fi reținută, deoarece prerogativele acordate
procurorului de către legiuitor în ceea ce privește începerea
urmăririi penale nu aduce atingere sub nici un aspect
valorilor supreme garantate prin articolul constituțional
invocat.
Art. 31 alin. (1) din Constituție nu are incidență în
cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

6

MONITORUL OFICIAL AL ROMÂNIEI, PARTEA I, Nr. 156/22.II.2005

Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 228 alin. 6 din Codul de procedură penală,
care la data sesizării instanței de contencios constituțional
avea următorul conținut: îÎn cazul în care procurorul este de
acord cu propunerea, o confirmă prin rezoluție motivată și
înștiințează despre aceasta persoana care a făcut sesizarea.“
Ulterior sesizării Curții Constituționale prin Încheierea din
15 iulie 2004, textul legal criticat a fost modificat și
completat prin Legea nr. 480/2004, publicată în Monitorul
Oficial al României, Partea I, nr. 1.088 din 23 noiembrie
2004. În noua sa redactare, art. 228 alin. 6 din Codul de
procedură penală a păstrat în esență soluția legislativă
anterioară, dar este de natură să înlăture criticile pe care
autorul și-a întemeiat motivarea excepției, și are următorul
conținut: îÎn cazul în care procurorul este de acord cu
propunerea, o confirmă prin rezoluție motivată. Copie de pe
rezoluție se comunică persoanei care a făcut sesizarea,
precum și, după caz, persoanei față de care s-au efectuat acte
premergătoare.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (3) referitoare la statul de
drept, ale art. 24 alin. (1) referitoare la garantarea dreptului

la apărare și ale art. 31 alin. (1) referitoare la neîngrădirea
dreptului oricărei persoane de a avea acces la o informație
de interes public.
Examinând excepția de neconstituționalitate, Curtea
constată că excepția de neconstituționalitate a fost ridicată
într-o cauză în care autorul excepției a solicitat instanței de
judecată obligarea Parchetului de pe lângă Curtea de Apel
Galați de a-i comunica motivarea
rezoluțiilor de
neîncepere a urmăririi penale confirmate în dosarele
nr. 81/P/2001 și nr. 57/P/2001.
În motivarea excepției se susține că textul de lege
atacat contravine prevederilor constituționale invocate, prin
faptul că nu instituie obligativitatea comunicării către
persoanele interesate a motivelor pe care se întemeiază
rezoluția procurorului de neîncepere a urmăririi penale.
Curtea constată însă că, potrivit art. 2 alin. (3) din
Legea nr. 47/1992, republicată, îCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului“ și, prin urmare, nu are
competența de a cenzura o redactare eliptică a textului
legal criticat și nici de a face propuneri de lege ferenda. În
sensul acestor reglementări legale, excepția de
neconstituționalitate este inadmisibilă.
Pe de altă parte, după sesizarea Curții Constituționale
textul de lege atacat a fost modificat prin Legea
nr. 480/2004 în sensul dorit de autorul excepției, astfel că
susținerile acestuia au rămas fără obiect.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 228 alin. 6 din Codul de procedură
penală, excepție ridicată de Victor Belcin în Dosarul nr. 742/COM/2004 al Tribunalului Galați — Secția comercială.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 36
din 25 ianuarie 2005

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 403 alin. 1 din Codul de

procedură civilă, excepție ridicată de Societatea Comercială
îCET Govora“ — S.A. din Râmnicu Vâlcea în Dosarul
nr. 7.594/2004 al Judecătoriei Râmnicu Vâlcea.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, apreciind că textul de lege criticat, prin
condiționarea suspendării executării silite de depunerea unei
cauțiuni, nu contravine prevederilor constituționale invocate.

MONITORUL OFICIAL AL ROMÂNIEI, PARTEA I, Nr. 156/22.II.2005

7

C U R T E A,

C U R T E A,

având în vedere actele și lucrările dosarului, constată
următoarele:

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
potrivit cărora: îPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 21 alin. (1) și (2), potrivit cărora:
î(1) Orice persoană se poate adresa justiției pentru apărarea
drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
constată că dispozițiile legale criticate au mai fost supuse
controlului de constituționalitate, prin raportare la aceleași
prevederi constituționale. Astfel, prin numeroase decizii,
precum Decizia nr. 227 din 18 mai 2004, publicată în
Monitorul Oficial al României, Partea I, nr. 482 din 28 mai
2004, Decizia nr. 375 din 28 septembrie 2004, publicată în
Monitorul Oficial al României, Partea I, nr. 940 din
14 octombrie 2004, și Decizia nr. 404 din 7 octombrie
2004, publicată în Monitorul Oficial al României, Partea I,
nr. 1.027 din 8 noiembrie 2004, Curtea Constituțională a
statuat că textul de lege criticat este constituțional.
Cu acele prilejuri Curtea a constatat că îart. 403 alin. 1
din Codul de procedură civilă reglementează condițiile
procedurale de admisibilitate a unui capăt de cerere
intermediar, formulat prin cererea introductivă sau separat,
în cadrul contestației la executare. Textul de lege criticat
constituie o normă de procedură, iar, potrivit prevederilor
art. 126 alin. (2) din Constituție, «Competența instanțelor
judecătorești și procedura de judecată sunt prevăzute numai
prin lege».
Constituția, consacrând dreptul fundamental de acces
liber la justiție, nu interzice stabilirea prin lege a anumitor
condiții, reguli de procedură, în privința exercitării acestui
drept. Pe de altă parte, dreptul la un proces echitabil
trebuie asigurat tuturor părților din proces.
Pentru aceste motive, condiționarea suspendării
executării silite de depunerea unei cauțiuni, în cuantum
stabilit de instanța judecătorească, se impune pentru
prevenirea exercitării abuzive a dreptului de a cere
suspendarea executării, precum și pentru protejarea
intereselor legitime ale creditorilor, legate de executarea cât
mai operativă a creanțelor lor, stabilite prin titluri executorii.

Prin Încheierea din 22 octombrie 2004, pronunțată în
Dosarul nr. 7.594/2004, Judecătoria Râmnicu Vâlcea a
sesizat Curtea Constituțională cu excepția de
neconstituționalitate a dispozițiilor art. 403 alin. 1 din
Codul de procedură civilă, excepție ridicată de Societatea
Comercială îCET Govora“ — S.A. din Râmnicu Vâlcea.
În motivarea excepției de neconstituționalitate autorul
acesteia susține că dispozițiile art. 403 alin. 1 din Codul
de procedură civilă încalcă prevederile art. 21 alin. (1) și
(2) din Constituție, deoarece condiționarea admiterii cererii
de suspendare a executării silite de depunerea unei
cauțiuni (al cărei cuantum este lăsat la libera apreciere a
instanței de judecată) constituie o atingere adusă accesului
liber la justiție. În opinia autorului excepției, accesul liber la
justiție trebuie asigurat nu numai în privința cererii
introductive, ci și cu privire la oricare dintre cererile pe
care părțile litigante le formulează pe parcursul procesului.
Judecătoria Râmnicu Vâlcea apreciază că excepția de
neconstituționalitate invocată este neîntemeiată, îdeoarece
măsura plății unei cauțiuni se impune pentru a proteja
interesele creditorului“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
invocată este neîntemeiată. În susținerea acestui punct de
vedere invocă jurisprudența Curții Constituționale, și anume
Decizia nr. 67/2004 și Decizia nr. 289/2004.
Avocatul Poporului apreciază că dispozițiile legale
criticate sunt constituționale. În acest sens arată că nu
poate fi reținută critica de neconstituționalitate a art. 403
alin. 1 din Codul de procedură civilă față de prevederile
art. 21 alin. (1), (2) și (3) din Constituție, întrucât
dispozițiile legale criticate nu îngrădesc sub nici un aspect
liberul acces la justiție și nici nu împiedică părțile interesate
de a apela la instanțele judecătorești și de a se prevala
de toate garanțiile procesuale. În susținerea acestui punct
de vedere este invocată jurisprudența Curții Constituționale,
și anume Decizia nr. 227/2004. De altfel, apreciază că
dispozițiile criticate sunt norme de procedură, reprezentând
opțiunea legiuitorului, în deplină conformitate cu art. 126
alin. (2) din Constituție, potrivit căruia competența
instanțelor judecătorești și procedura de judecată sunt
prevăzute numai prin lege. În final apreciază că, în ceea
ce privește dispozițiile art. 21 alin. (4) din Constituție,
referitoare la jurisdicțiile speciale administrative, acestea nu
au relevanță în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

8

MONITORUL OFICIAL AL ROMÂNIEI, PARTEA I, Nr. 156/22.II.2005
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

În același timp, depunerea cauțiunii constituie o garanție în
sensul că, în urma respingerii contestației la executare,
creditorul va putea cere și obține despăgubiri pentru
pagubele suferite datorită întârzierii executării silite“.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție
ridicată de Societatea Comercială îCET Govora“ — S.A. din Râmnicu Vâlcea în Dosarul nr. 7.594/2004 al Judecătoriei
Râmnicu Vâlcea.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

´
RECTIFICĂRI
În cuprinsul Regulamentului de organizare și funcționare a Curții
Constituționale, aprobat prin Hotărârea Plenului Curții nr. 2 din 28 ianuarie 2005 și
publicat în Monitorul Oficial al României, Partea I, nr. 116 din 4 februarie 2005, se
fac următoarele rectificări (care nu aparțin Redacției îMonitorul Oficial“, Partea I):
— la art. 5 lit. l) și la art. 31 alin. (1) lit. p), în loc de: î... răspunderea
materială...“, respectiv î... răspunderii materiale...“, se va citi: î... răspunderea
patrimonială...“, respectiv î... răspunderii patrimoniale...“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 156/22.II.2005 conține 8 pagini.

Prețul de vânzare 5.500 lei

&JUYDGY|005280]
ISSN 1453—4495

