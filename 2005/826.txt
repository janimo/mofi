Anul 173 (XVII) — Nr. 826

PARTEA

I

Marți, 13 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Pagina
REPUBLICĂRI
Legea nr. 303/2004 privind statutul judecătorilor și
procurorilor ...............................................................

1–16

REPUBLICĂRI
L E G E A Nr. 303/2004*)
privind statutul judecătorilor și procurorilor
TITLUL I
Dispoziții generale
CAPITOLUL I
Noțiuni și principii
Art. 1. — Magistratura este activitatea judiciară
desfășurată de judecători în scopul înfăptuirii justiției și de
procurori în scopul apărării intereselor generale ale
societății, a ordinii de drept, precum și a drepturilor și
libertăților cetățenilor.
Art. 2. — (1) Judecătorii numiți de Președintele
României sunt inamovibili, în condițiile prezentei legi.
(2) Judecătorii inamovibili pot fi mutați prin transfer,
delegare, detașare sau promovare, numai cu acordul lor, și
pot fi suspendați sau eliberați din funcție în condițiile
prevăzute de prezenta lege.
(3) Judecătorii sunt independenți, se supun numai legii
și trebuie să fie imparțiați.
(4) Orice persoană, organizație, autoritate sau instituție
este datoare să respecte independența judecătorilor.

Art. 3. — (1) Procurorii numiți de Președintele României
se bucură de stabilitate și sunt independenți, în condițiile
legii.
(2) Procurorii care se bucură de stabilitate pot fi mutați
prin transfer, detașare sau promovare, numai cu acordul
lor. Ei pot fi delegați, suspendați sau eliberați din funcție
în condițiile prevăzute de prezenta lege.
Art. 4. — (1) Judecătorii și procurorii sunt obligați ca,
prin întreaga lor activitate, să asigure supremația legii, să
respecte drepturile și libertățile persoanelor, precum și
egalitatea lor în fața legii și să asigure un tratament juridic
nediscriminatoriu tuturor participanților la procedurile
judiciare, indiferent de calitatea acestora, să respecte Codul
deontologic al judecătorilor și procurorilor și să participe la
formarea profesională continuă.
(2) Judecătorii nu pot refuza să judece pe motiv că
legea nu prevede, este neclară sau incompletă.
CAPITOLUL II
Incompatibilități și interdicții
Art. 5. — (1) Funcțiile de judecător, procuror, magistratasistent și asistent judiciar sunt incompatibile cu orice alte
funcții publice sau private, cu excepția funcțiilor didactice

*) Republicată în temeiul art. XII al titlului XVII din Legea nr. 247/2005 privind reforma în domeniile proprietății și justiției, precum și unele
măsuri adiacente, publicată în Monitorul Oficial al României, Partea I, nr. 653 din 22 iulie 2005, dându-se textelor o nouă numerotare.
Legea nr. 303/2004 a fost publicată în Monitorul Oficial al României, Partea I, nr. 576 din 29 iunie 2004 și a mai fost modificată prin
Ordonanța de urgență a Guvernului nr. 124/2004, publicată în Monitorul Oficial al României, Partea I, nr. 1.168 din 9 decembrie 2004, aprobată cu
modificări și completări prin Legea nr. 71/2005, publicată în Monitorul Oficial al României, Partea I, nr. 300 din 11 aprilie 2005.

2

MONITORUL OFICIAL AL ROMÂNIEI, PARTEA I, Nr. 826/13.IX.2005

din învățământul superior, precum și a celor de instruire
din cadrul Institutului Național al Magistraturii și al Școlii
Naționale de Grefieri, în condițiile legii.
(2) Judecătorii și procurorii sunt obligați să se abțină de
la orice activitate legată de actul de justiție în cazuri care
presupun existența unui conflict între interesele lor și
interesul public de înfăptuire a justiției sau de apărare a
intereselor generale ale societății, cu excepția cazurilor în
care conflictul de interese a fost adus la cunoștință, în
scris, colegiului de conducere al instanței sau
conducătorului parchetului și s-a considerat că existența
conflictului de interese nu afectează îndeplinirea imparțială
a atribuțiilor de serviciu.
(3) Judecătorii, procurorii, magistrații-asistenți și
personalul auxiliar de specialitate sunt obligați să dea,
anual, o declarație pe propria răspundere în care să
menționeze dacă soțul, rudele sau afinii până la gradul
al IV-lea inclusiv exercită o funcție sau desfășoară o
activitate juridică ori activități de investigare sau cercetare
penală, precum și locul de muncă al acestora. Declarațiile
se înregistrează și se depun la dosarul profesional.
Art. 6. — (1) Judecătorii, procurorii, magistrații-asistenți,
personalul de specialitate juridică asimilat magistraților și
personalul auxiliar de specialitate sunt obligați să facă o
declarație autentică, pe propria răspundere potrivit legii
penale, privind apartenența sau neapartenența ca agent
sau colaborator al organelor de securitate, ca poliție
politică.
(2) Consiliul Național pentru Studierea Arhivelor
Securității verifică declarațiile prevăzute la alin. (1).
Rezultatele verificărilor se atașează la dosarul profesional.
(3) Dispozițiile Legii nr. 187/1999 privind accesul la
propriul dosar și deconspirarea securității ca poliție politică
se aplică în mod corespunzător.
Art. 7. — (1) Judecătorii, procurorii, magistrații-asistenți,
personalul de specialitate juridică asimilat acestora și
personalul auxiliar de specialitate al instanțelor judecătorești
și parchetelor nu pot fi lucrători operativi, inclusiv acoperiți,
informatori sau colaboratori ai serviciilor de informații.
(2) Persoanele prevăzute la alin. (1) completează,
anual, o declarație autentică, pe propria răspundere potrivit
legii penale, din care să rezulte că nu sunt lucrători
operativi, inclusiv acoperiți, informatori sau colaboratori ai
serviciilor de informații.
(3) Consiliul Suprem de Apărare a Țării verifică, din
oficiu sau la sesizarea Consiliului Superior al Magistraturii
ori a ministrului justiției, realitatea declarațiilor prevăzute la
alin. (2).
(4) Încălcarea dispozițiilor alin. (1) conduce la eliberarea
din funcția deținută, inclusiv cea de judecător sau procuror.
Art. 8. — (1) Judecătorilor și procurorilor le este
interzis:
a) să desfășoare activități comerciale, direct sau prin
persoane interpuse;
b) să desfășoare activități de arbitraj în litigii civile,
comerciale sau de altă natură;
c) să aibă calitatea de asociat sau de membru în
organele de conducere, administrare sau control la societăți
civile, societăți comerciale, inclusiv bănci sau alte instituții
de credit, societăți de asigurare ori financiare, companii
naționale, societăți naționale sau regii autonome;
d) să aibă calitatea de membru al unui grup de interes
economic.
(2) Prin derogare de la prevederile alin. (1) lit. c),
judecătorii și procurorii pot fi acționari sau asociați ca
urmare a legii privind privatizarea în masă.

Art. 9. — (1) Judecătorii și procurorii nu pot să facă
parte din partide sau formațiuni politice și nici să
desfășoare sau să participe la activități cu caracter politic.
(2) Judecătorii și procurorii sunt obligați ca în
exercitarea atribuțiilor să se abțină de la exprimarea sau
manifestarea, în orice mod, a convingerilor lor politice.
Art. 10. — (1) Judecătorii și procurorii nu își pot
exprima public opinia cu privire la procese aflate în curs
de desfășurare sau asupra unor cauze cu care a fost
sesizat parchetul.
(2) Judecătorii și procurorii nu pot să dea consultații
scrise sau verbale în probleme litigioase, chiar dacă
procesele respective sunt pe rolul altor instanțe sau
parchete decât acelea în cadrul cărora își exercită funcția
și nu pot îndeplini orice altă activitate care, potrivit legii, se
realizează de avocat.
(3) Judecătorilor și procurorilor le este permis să
pledeze, în condițiile prevăzute de lege, numai în cauzele
lor personale, ale ascendenților și descendenților, ale
soților, precum și ale persoanelor puse sub tutela sau
curatela lor. Chiar și în asemenea situații însă judecătorilor
și procurorilor nu le este îngăduit să se folosească de
calitatea pe care o au pentru a influența soluția instanței
de judecată sau a parchetului și trebuie să evite a se crea
aparența că ar putea influența în orice fel soluția.
Art. 11. — (1) Judecătorii și procurorii pot participa la
elaborarea de publicații, pot elabora articole, studii de
specialitate, lucrări literare ori științifice și pot participa la
emisiuni audiovizuale, cu excepția celor cu caracter politic.
(2) Judecătorii și procurorii pot fi membri ai unor comisii
de examinare sau de întocmire a proiectelor de acte
normative, a unor documente interne sau internaționale.
(3) Judecătorii și procurorii pot fi membri ai societăților
științifice sau academice, precum și ai oricăror persoane
juridice de drept privat fără scop patrimonial.

TITLUL II
Cariera judecătorilor și procurorilor
CAPITOLUL I
Admiterea în magistratură și formarea profesională
inițială a judecătorilor și procurorilor
Art. 12. — Admiterea în magistratură a judecătorilor și
procurorilor se face prin concurs, pe baza competenței
profesionale, a aptitudinilor și a bunei reputații.
Art. 13. — Admiterea în magistratură și formarea
profesională inițială în vederea ocupării funcției de
judecător și procuror se realizează prin Institutul Național al
Magistraturii.
Art. 14. — (1) Admiterea la Institutul Național al
Magistraturii se face cu respectarea principiilor transparenței
și egalității, exclusiv pe bază de concurs.
(2) La concursul pentru admiterea la Institutul Național
al Magistraturii se poate înscrie persoana care îndeplinește
cumulativ următoarele condiții:
a) are cetățenia română, domiciliul în România și
capacitate deplină de exercițiu;
b) este licențiată în drept;
c) nu are antecedente penale sau cazier fiscal;
d) cunoaște limba română;
e) este aptă, din punct de vedere medical și psihologic,
pentru exercitarea funcției. Comisia medicală se numește
prin ordin comun al ministrului justiției și al ministrului
sănătății.
Art. 15. — (1) Concursul de admitere se organizează
anual la data și locul stabilite de Institutul Național al

MONITORUL OFICIAL AL ROMÂNIEI, PARTEA I, Nr. 826/13.IX.2005
Magistraturii, cu aprobarea Consiliului Superior al
Magistraturii. Data, locul, modul de desfășurare a
concursului de admitere și numărul de locuri scoase la
concurs se publică în Monitorul Oficial al României, Partea
a III-a, pe pagina de Internet a Consiliului Superior al
Magistraturii și pe cea a Institutului Național al Magistraturii,
cu cel puțin 60 de zile înainte de data stabilită pentru
concurs.
(2) Datele prevăzute la alin. (1) se aduc la cunoștință și
printr-un comunicat care se publică în trei cotidiene
centrale.
(3) Pentru înscrierea la concursul prevăzut la alin. (1),
candidatul plătește o taxă al cărei cuantum se stabilește
prin hotărâre a Consiliului Superior al Magistraturii, în
funcție de cheltuielile necesare pentru organizarea
concursului.
(4) Consiliul Superior al Magistraturii stabilește în fiecare
an numărul de cursanți, în funcție de posturile de
judecători și procurori vacante, precum și de cele care vor
fi înființate.
(5) Comisia de admitere, comisia de elaborare a
subiectelor și comisia de soluționare a contestațiilor sunt
numite prin hotărâre a Consiliului Superior al Magistraturii,
la propunerea Institutului Național al Magistraturii.
Verificarea dosarelor candidaților și îndeplinirea condițiilor
prevăzute la art. 14 alin. (2) se realizează de comisia de
admitere.
(6) Rezultatele concursului se afișează la sediul
Institutului Național al Magistraturii și se publică pe pagina
de Internet a Consiliului Superior al Magistraturii și pe cea
a Institutului Național al Magistraturii.
(7) Candidații nemulțumiți de rezultatele concursului pot
formula contestații în termen de 3 zile de la afișare la
comisia de soluționare a contestațiilor. Aceasta le va
soluționa în termen de 3 zile. Decizia comisiei de
soluționare a contestațiilor este irevocabilă, dispozițiile
alin. (6) fiind aplicabile în mod corespunzător.
Art. 16. — (1) Cursanții Institutului Național al
Magistraturii au calitatea de auditori de justiție.
(2) Formarea profesională inițială în cadrul Institutului
Național al Magistraturii constă în pregătirea teoretică și
practică a auditorilor de justiție pentru a deveni judecători
sau procurori.
(3) Durata cursurilor de formare profesională a
auditorilor de justiție este de 2 ani. După primul an de
cursuri, auditorii de justiție optează, în ordinea mediilor și
în raport cu numărul posturilor, pentru funcția de judecător
sau procuror.
(4) În perioada cursurilor, auditorii de justiție efectuează
stagii de practică în cadrul instanțelor judecătorești și al
parchetelor, asistă la ședințele de judecată și la activitatea
de urmărire penală, pentru a cunoaște în mod direct
activitățile pe care le desfășoară judecătorii, procurorii și
personalul auxiliar de specialitate.
(5) Programul de formare profesională a auditorilor de
justiție se aprobă de Consiliul Superior al Magistraturii, la
propunerea Institutului Național al Magistraturii.
Art. 17. — (1) Auditorii de justiție beneficiază de o
bursă având caracterul unei indemnizații lunare
corespunzătoare funcției de judecător stagiar și procuror
stagiar, în raport cu vechimea pe care o au ca auditori.
(2) Bursa auditorilor de justiție prevăzută la alin. (1) are
natura și regimul juridic al unui drept salarial și se
stabilește pe baza indemnizației brute prevăzute de lege
pentru judecătorii și procurorii stagiari, la care se vor
calcula reținerile pentru obținerea indemnizației nete,
urmând a se vira obligația angajatorului și a asiguraților la
asigurările sociale de stat, precum și obligația angajatorului

3

și a asiguraților privind contribuția la asigurările sociale de
sănătate. Auditorii de justiție beneficiază de indemnizație și
în perioada vacanțelor.
(3) Indemnizațiile auditorilor de justiție se plătesc din
fondul prevăzut în bugetul anual aprobat al Consiliului
Superior al Magistraturii.
(4) Auditorii de justiție beneficiază de drepturile
prevăzute de art. 79 alin. (4) și (5), care se aplică în mod
corespunzător.
(5) Perioada în care o persoană a avut calitatea de
auditor de justiție, dacă a promovat examenul de absolvire
a Institutului Național al Magistraturii, constituie vechime în
funcția de judecător sau procuror.
(6) Prevederile alin. (1)—(3) și (5) se aplică și auditorilor
de justiție proveniți din alte țări, pe baza înțelegerilor
încheiate cu ministerele de justiție din țările respective.
Art. 18. — (1) Abaterile disciplinare ale auditorilor de
justiție de la îndatoririle ce le revin potrivit legii sau
Regulamentului Institutului Național al Magistraturii se
sancționează disciplinar.
(2) Constituie abateri disciplinare:
a) desfășurarea de activități publice cu caracter politic
sau manifestarea convingerilor politice în exercitarea
atribuțiilor ce le revin;
b) atitudinile ireverențioase față de colegi, personalul de
instruire și de conducere al Institutului Național al
Magistraturii, precum și față de persoanele cu care intră în
contact în perioada efectuării stagiului;
c) absențele nemotivate de la cursuri, dacă acestea
depășesc 8 ore într-o lună.
(3) Sancțiunile disciplinare aplicabile auditorilor de justiție
sunt:
a) avertismentul;
b) diminuarea bursei cu până la 15% pe o perioadă de
la o lună la 3 luni;
c) diminuarea bursei proporțional cu numărul absențelor
nemotivate, dacă acestea depășesc 8 ore într-o lună;
d) exmatricularea din Institutul Național al Magistraturii.
(4) Avertismentul se aplică, în scris, de directorul
Institutului Național al Magistraturii și poate fi contestat la
consiliul științific al institutului.
(5) Sancțiunile prevăzute la alin. (3) lit. b), c) și d) se
apică de Consiliul științific al Institutului Național al
Magistraturii.
(6) Hotărârile consiliului științific prevăzute la alin. (5)
pot fi atacate la instanța de contencios administrativ și
fiscal competentă.
(7) În cazul exmatriculării din Institutul Național al
Magistraturii, cel sancționat este obligat să restituie
indemnizația și cheltuielile de școlarizare.
(8) Procedura de constatare a abaterilor și de aplicare
a sancțiunilor disciplinare se stabilește prin Regulamentul
Institutului Național al Magistraturii.
Art. 19. — (1) După încheierea cursurilor în cadrul
Institutului Național al Magistraturii, auditorii de justiție
susțin un examen de absolvire, constând în probe teoretice
și practice, prin care se verifică însușirea cunoștințelor
necesare exercitării funcției de judecător sau de procuror.
(2) Auditorii de justiție care au promovat examenul
prevăzut la alin. (1) vor fi numiți, potrivit legii, de regulă, în
funcțiile pentru care au optat după primul an de cursuri în
cadrul Institutului Național al Magistraturii.
(3) Auditorii de justiție care nu promovează examenul
de absolvire se pot prezenta încă o dată pentru susținerea
acestuia la următoarea sesiune organizată de Institutul
Național al Magistraturii. În cazul în care auditorul de
justiție nu se prezintă, în mod nejustificat, la examen sau
nu promovează examenul în a doua sesiune, el nu poate

4

MONITORUL OFICIAL AL ROMÂNIEI, PARTEA I, Nr. 826/13.IX.2005

fi numit ca judecător sau procuror și este obligat să
restituie bursa și cheltuielile de școlarizare.
Art. 20. — (1) Absolvenții Institutului Național al
Magistraturii sunt obligați să îndeplinească timp de 6 ani
funcția de judecător sau de procuror.
(2) În cazul în care un absolvent al Institutului Național
al Magistraturii este eliberat din funcție înainte de expirarea
perioadei de 6 ani, din inițiativa sa ori din motive care îi
sunt imputabile, el este obligat să restituie bursa de auditor
de justiție și cheltuielile de școlarizare efectuate cu
formarea sa, proporțional cu timpul rămas până la
împlinirea termenului prevăzut la alin. (1).
CAPITOLUL II
Judecătorii stagiari și procurorii stagiari
Art. 21. — (1) Judecătorii stagiari și procurorii stagiari
sunt numiți în funcție de către Consiliul Superior al
Magistraturii, pe baza mediei generale, obținută prin
însumarea celor trei medii de la sfârșitul fiecărui an de
studiu și de la examenul de absolvire a Institutului Național
al Magistraturii.
(2) Judecătorii stagiari și procurorii stagiari pot fi numiți
în funcție numai la judecătorii sau, după caz, la parchetele
de pe lângă acestea.
(3) Judecătorii stagiari se bucură de stabilitate.
Art. 22. — (1) Durata stagiului este de 1 an.
(2) În perioada stagiului, judecătorii și procurorii sunt
obligați să continue formarea profesională, sub coordonarea
unui judecător sau procuror anume desemnat de
președintele judecătoriei sau, după caz, de prim-procurorul
parchetului de pe lângă această instanță.
(3) Conducerea instanțelor și a parchetelor este obligată
să asigure toate condițiile pentru buna desfășurare a
stagiului.
Art. 23. — (1) Judecătorii stagiari judecă:
a) cererile privind pensiile de întreținere, cererile privind
înregistrările și rectificările în registrele de stare civilă,
cererile privind popririle, încuviințarea executării silite,
învestirea cu formulă executorie și luarea unor măsuri
asigurătorii;
b) litigiile patrimoniale având ca obiect plata unei sume
de bani sau predarea unui bun, în cazul în care valoarea
obiectului litigiului nu depășește 100 milioane lei (10 mii lei
RON);
c) plângerile împotriva proceselor-verbale de constatare a
contravențiilor și de aplicare a sancțiunilor contravenționale;
d) somația de plată;
e) reabilitarea;
f) constatarea intervenției amnistiei ori grațierii;
g) infracțiunile prevăzute la art. 279 alin. 2 lit. a) din
Codul de procedură penală.
(2) Procurorii stagiari au dreptul să pună concluzii în
instanță, să efectueze și să semneze acte procedurale, sub
coordonarea unui procuror care se bucură de stabilitate.
(3) Soluțiile procurorilor stagiari sunt contrasemnate de
procurorii care îi coordonează.
Art. 24. — (1) Judecătorul sau procurorul care răspunde
de coordonarea judecătorilor stagiari sau, după caz, a
procurorilor stagiari întocmește trimestrial un referat de
evaluare individuală privind însușirea cunoștințelor practice
specifice activității de judecător sau de procuror.
(2) În vederea prezentării la examenul de capacitate,
ultimul referat de evaluare individuală cuprinde avizul
consultativ al președintelui curții de apel sau al procurorului
general al parchetului de pe lângă aceasta.
Art. 25. — (1) După încheierea perioadei de stagiu,
judecătorii și procurorii stagiari sunt obligați să se prezinte

la examenul de capacitate. În cazul în care judecătorul
stagiar sau procurorul stagiar este respins la examenul de
capacitate, el este obligat să se prezinte la sesiunea
următoare.
(2) Lipsa nejustificată de la examenul de capacitate sau
respingerea candidatului la două sesiuni atrage pierderea
calității de judecător stagiar sau de procuror stagiar. În
această situație, judecătorul sau procurorul stagiar este
obligat să restituie bursa de auditor de justiție și cheltuielile
de școlarizare efectuate pentru formarea sa profesională.
(3) Persoana care, din motive justificate, nu s-a
prezentat la examenul de capacitate poate susține acest
examen dacă de la încheierea stagiului până la data fixată
pentru examen nu au trecut mai mult de 2 ani. Dispozițiile
alin. (2) se aplică în mod corespunzător.
(4) După trecerea termenului de 2 ani, persoanele
prevăzute la alin. (3) sunt obligate să efectueze din nou
stagiul, potrivit legii.
Art. 26. — (1) Examenul de capacitate al judecătorilor
stagiari și al procurorilor stagiari se organizează anual de
Consiliul Superior al Magistraturii, prin intermediul
Institutului Național al Magistraturii.
(2) Data, locul și modul de desfășurare a examenului
de capacitate se publică în Monitorul Oficial al României,
Partea a III-a, precum și pe pagina de Internet a
Consiliului Superior al Magistraturii și pe cea a Institutului
Național al Magistraturii și se comunică instanțelor
judecătorești și parchetelor de pe lângă acestea, cu cel
puțin 90 de zile înainte de data stabilită pentru examenul
de capacitate.
(3) Cererile de înscriere la examenul de capacitate,
însoțite de referatele de evaluare și de celelalte acte
necesare potrivit Regulamentului privind examenul de
capacitate al judecătorilor stagiari și al procurorilor stagiari,
se depun la Consiliul Superior al Magistraturii în termen de
60 de zile de la publicarea datei examenului.
Art. 27. — (1) Comisia pentru examenul de capacitate
al judecătorilor și comisia pentru soluționarea contestațiilor
sunt alcătuite din judecători de la Înalta Curte de Casație
și Justiție, judecători de la curțile de apel și formatori din
Institutul Național al Magistraturii, numiți prin hotărâre a
Consiliului Superior al Magistraturii, la propunerea
Institutului Național al Magistraturii.
(2) Comisia pentru examenul de capacitate al
procurorilor și comisia pentru soluționarea contestațiilor sunt
alcătuite din procurori de la Parchetul de pe lângă Înalta
Curte de Casație și Justiție, procurori de la parchetele de
pe lângă curțile de apel și formatori din Institutul Național
al Magistraturii, numiți prin hotărâre a Consiliului Superior
al Magistraturii, la propunerea Institutului Național al
Magistraturii.
Art. 28. — (1) Examenul de capacitate constă în
verificarea cunoștințelor teoretice și practice prin probe
scrise și orale.
(2) Probele cu caracter teoretic au ca obiect
fundamentele constituționale ale statului de drept, instituțiile
de bază ale dreptului, organizarea judiciară și Codul
deontologic al judecătorilor și procurorilor. La susținerea
probelor orale participă cel puțin 3 membri ai comisiilor
prevăzute la art. 27.
(3) Probele cu caracter practic constau în soluționarea
de spețe și întocmirea de acte judiciare, distincte pentru
judecători și procurori, în funcție de specificul activității
acestora.
Art. 29. — (1) Rezultatele examenului de capacitate se
înscriu în tabelul de clasificare a candidaților, care se
afișează la sediul Institutului Național al Magistraturii și se

MONITORUL OFICIAL AL ROMÂNIEI, PARTEA I, Nr. 826/13.IX.2005
publică pe pagina de Internet a Consiliului Superior al
Magistraturii și pe cea a Institutului Național al Magistraturii.
(2) Contestațiile pentru examenul de capacitate cu
privire la probele scrise se trimit la Institutul Național al
Magistraturii, în termen de 72 de ore de la afișarea
rezultatelor, de către candidați, curțile de apel sau
parchetele de pe lângă acestea. Contestațiile se
soluționează în termen de 3 zile. Decizia comisiei de
soluționare a contestațiilor este irevocabilă, dispozițiile
alin. (1) fiind aplicabile în mod corespunzător.
(3) Notarea la probele orale este definitivă.
(4) După întocmirea tabelului de clasificare a
candidaților, Consiliul Superior al Magistraturii validează
examenul de capacitate, în prima ședință care urmează
afișării rezultatelor.
(5) Consiliul Superior al Magistraturii poate invalida, în
tot sau în parte, examenul de capacitate în cazurile în
care constată că nu au fost respectate condițiile prevăzute
de lege sau de regulament privind organizarea examenului
sau că există dovada săvârșirii unor fraude.
Art. 30. — (1) După validarea examenului de
capacitate, lista tuturor posturilor vacante de la judecătorii
și parchetele de pe lângă aceste instanțe se publică de
îndată, separat pentru judecători și procurori, în Monitorul
Oficial al României, Partea a III-a, și se afișează la sediile
instanțelor și parchetelor, prin grija Consiliului Superior al
Magistraturii.
(2) Candidații declarați admiși la examenul de capacitate
au dreptul, în ordinea mediilor, să-și aleagă posturile, în
termen de 15 zile libere de la publicarea acestora în
Monitorul Oficial al României, Partea a III-a.
(3) Candidatului care nu și-a exercitat dreptul de
alegere a postului în termenul prevăzut la alin. (2) i se
propune, din oficiu, un post de către Consiliul Superior al
Magistraturii. Refuzul de a accepta propunerea este
considerat demisie.
(4) La medii egale are prioritate la alegerea postului, în
următoarea ordine, candidatul care funcționează la instanța
sau parchetul pentru care a optat ori cel care are o
vechime mai mare în magistratură.
(5) Repartizarea pe posturi se afișează la sediul
Consiliului Superior al Magistraturii, al instanțelor și al
parchetelor, se comunică persoanelor interesate și se
publică pe pagina de Internet a Consiliului Superior al
Magistraturii.
(6) În circumscripțiile instanțelor și parchetelor unde o
minoritate națională are o pondere de cel puțin 50% din
numărul locuitorilor, la medii egale, au prioritate candidații
cunoscători ai limbii acelei minorități.
CAPITOLUL III
Numirea judecătorilor și procurorilor
Art. 31. — (1) Judecătorii și procurorii care au promovat
examenul de capacitate sunt numiți de Președintele
României, la propunerea Consiliului Superior al
Magistraturii.
(2) Propunerile de numire se fac în cel mult 30 de zile
de la data validării examenului de capacitate.
(3) Președintele României poate refuza o singură dată
numirea judecătorilor și procurorilor prevăzuți la alin. (1).
Refuzul motivat se comunică de îndată Consiliului Superior
al Magistraturii.
(4) În situația în care Consiliul Superior al Magistraturii
susține propunerea inițială, are obligația să motiveze
opțiunea și să o comunice de îndată Președintelui
României.

5

(5) În perioada dintre data validării examenului de
capacitate și data intrării în vigoare a actului de numire de
către Președintele României, judecătorii și procurorii care
au promovat examenul de capacitate primesc salariul
corespunzător funcției imediat superioare celei de judecător
sau procuror stagiar.
Art. 32. — Poate fi numită judecător sau procuror militar
persoana care îndeplinește condițiile prevăzute de lege
pentru intrarea în magistratură, după dobândirea calității de
ofițer activ în cadrul Ministerului Apărării Naționale.
Art. 33. — (1) Pot fi numiți în magistratură, pe bază de
concurs, dacă îndeplinesc condițiile prevăzute la art. 14
alin. (2), persoanele care au îndeplinit funcția de judecător,
procuror și care și-au încetat activitatea din motive
neimputabile, personalul de specialitate juridică prevăzut la
art. 87 alin. (1), avocații, notarii, asistenții judiciari,
consilierii juridici, persoanele care au îndeplinit funcții de
specialitate juridică în aparatul Parlamentului, Administrației
Prezidențiale, Guvernului, Curții Constituționale, Avocatului
Poporului, Curții de Conturi sau al Consiliului Legislativ,
cadrele didactice din învățământul juridic superior acreditat,
cu o vechime în specialitate de cel puțin 5 ani, precum și
magistrații-asistenți la Înalta Curte de Casație și Justiție cu
o vechime de cel puțin 5 ani și care și-au încetat
activitatea din motive neimputabile.
(2) Concursul prevăzut la alin. (1) se organizează anual
sau ori de câte ori este necesar, de Consiliul Superior al
Magistraturii, prin Institutul Național al Magistraturii, pentru
ocuparea posturilor vacante de la judecătorii și parchetele
de pe lângă acestea.
(3) În termen de cel mult 30 de zile de la data validării
concursului prevăzut la alin. (1), Consiliul Superior al
Magistraturii propune Președintelui României numirea în
funcția de judecător sau, după caz, de procuror a
candidaților admiși.
(4) Dispozițiile art. 30 alin. (6) se aplică în mod
corespunzător.
(5) Persoanele care au îndeplinit funcția de judecător
sau procuror cel puțin 10 ani și care și-au încetat
activitatea din motive neimputabile pot fi numite, fără
concurs, în funcția de judecător sau procuror.
(6) Persoanele prevăzute la alin. (5) pot fi numite la
instanțe sau parchete de același grad cu cele unde au
funcționat, cu excepția Înaltei Curți de Casație și Justiție.
(7) Persoanele care au îndeplinit funcția de magistratasistent la Înalta Curte de Casație și Justiție cel puțin
10 ani și care și-au încetat activitatea din motive neimputabile,
precum și avocații cu o vechime în profesie de cel puțin
10 ani pot fi numite, fără concurs, la judecătorii sau
parchetele care funcționează pe lângă acestea.
(8) Persoanele care îndeplinesc condiția de la alin. (5)
și (7) prin cumularea vechimii în funcția de judecător,
procuror sau în profesia de avocat pot fi numite judecător
sau procuror, fără concurs, la instanțe sau parchete de
același grad cu cele unde au funcționat, cu excepția Înaltei
Curți de Casație și Justiție.
(9) În vederea numirii în funcția de judecător sau
procuror, persoanele prevăzute la alin. (5), (7) și (8) vor
susține un interviu în fața secției corespunzătoare din
cadrul Consiliului Superior al Magistraturii.
(10) Pentru a fi numite în funcția de judecător sau
procuror, persoanele prevăzute la alin. (5), (7) și (8)
trebuie să îndeplinească și condițiile prevăzute de art. 14
alin. (2).
(11) Președintele României poate refuza o singură dată
numirea judecătorilor și procurorilor prevăzuți la alin. (1).
Refuzul motivat se comunică de îndată Consiliului Superior
al Magistraturii.

6

MONITORUL OFICIAL AL ROMÂNIEI, PARTEA I, Nr. 826/13.IX.2005

(12) În situația în care Consiliul Superior al Magistraturii
susține propunerea inițială, are obligația să motiveze
opțiunea și să o comunice de îndată Președintelui
României.
(13) După numirea în funcția de judecător sau procuror,
persoanele prevăzute la alin. (1), (5), (7) și (8) sunt
obligate să urmeze, pe o perioadă de 6 luni, un curs de
formare profesională în cadrul Institutului Național al
Magistraturii care va cuprinde în mod obligatoriu elemente
de drept comunitar.
(14) Persoanele prevăzute la alin. (5), (7) și (8) vor
susține, la finalizarea cursului prevăzut la alin. (13), un
examen pentru verificarea cunoștințelor. Nepromovarea
examenului atrage eliberarea din funcție, cu obligația
restituirii indemnizațiilor primite în perioada în care au
urmat cursurile.
(15) Judecătorii Curții Constituționale care, la data
numirii, aveau funcția de judecător sau de procuror au
dreptul, la încetarea mandatului, să revină la postul deținut
anterior.
Art. 34. — (1) Înainte de a începe să-și exercite funcția,
judecătorii și procurorii depun următorul jurământ: îJur să
respect Constituția și legile țării, să apăr drepturile și
libertățile fundamentale ale persoanei, să-mi îndeplinesc
atribuțiile cu onoare, conștiință și fără părtinire. Așa să-mi
ajute Dumnezeu!“ Referirea la divinitate din formula
jurământului se schimbă potrivit credinței religioase a
judecătorilor și procurorilor și este facultativă.
(2) Refuzul depunerii jurământului atrage, de drept,
nulitatea numirii în funcție.
(3) Jurământul se depune în ședință solemnă, în fața
judecătorilor instanței sau, după caz, a procurorilor
parchetului la care a fost numit judecătorul sau procurorul,
după citirea actului de numire.
(4) Depunerea jurământului se consemnează într-un
proces-verbal, care se semnează de conducătorul instanței
sau, după caz, al parchetului și de 2 dintre judecătorii
sau procurorii prezenți, precum și de cel care a depus
jurământul.
(5) Depunerea jurământului nu este necesară în cazul
transferului sau al promovării judecătorului ori procurorului
în altă funcție.
CAPITOLUL IV
Formarea profesională continuă și evaluarea periodică
a judecătorilor și procurorilor
Art. 35. — (1) Formarea profesională continuă a
judecătorilor și procurorilor constituie garanția independenței
și imparțialității în exercitarea funcției.
(2) Formarea profesională continuă trebuie să țină
seama de dinamica procesului legislativ și constă, în
principal, în cunoașterea și aprofundarea legislației interne,
a documentelor europene și internaționale la care România
este parte, a jurisprudenței instanțelor judecătorești și a
Curții Constituționale, a jurisprudenței Curții Europene a
Drepturilor Omului și a Curții de Justiție a Comunităților
Europene, a dreptului comparat, a normelor deontologice,
în abordarea multidisciplinară a instituțiilor cu caracter de
noutate, precum și în cunoașterea și aprofundarea unor
limbi străine și operarea pe calculator.
Art. 36. — Responsabilitatea pentru formarea
profesională continuă a judecătorilor și procurorilor revine
Institutului Național al Magistraturii, conducătorilor instanțelor
sau parchetelor la care aceștia își desfășoară activitatea,

precum și fiecărui judecător și procuror, prin pregătire
individuală.
Art. 37. — (1) Judecătorii și procurorii participă, cel
puțin o dată la 3 ani, la programe de formare profesională
continuă organizate de Institutul Național al Magistraturii, de
instituții de învățământ superior din țară sau din străinătate
ori la alte forme de perfecționare profesională.
(2) Judecătorii și procurorii au obligația de a urma în
cadrul programelor de formare profesională continuă un
curs intensiv pentru învățarea sau aprofundarea unei limbi
străine și un curs intensiv pentru inițierea sau aprofundarea
cunoștințelor de operare pe calculator organizate de
Institutul Național al Magistraturii sau de instanțele
judecătorești sau parchete, de instituții de învățământ
superior din țară sau din străinătate, precum și de alte
instituții de specialitate.
(3) Consiliul Superior al Magistraturii aprobă anual, la
propunerea Institutului Național al Magistraturii, programul
de formare profesională continuă a judecătorilor și
procurorilor.
(4) Formarea profesională continuă a judecătorilor și
procurorilor se realizează ținând seama de necesitatea
specializării lor.
Art. 38. — (1) În cadrul fiecărei curți de apel și în
cadrul fiecărui parchet de pe lângă curtea de apel se
organizează periodic activități de formare profesională
continuă, constând în consultări, dezbateri, seminarii,
sesiuni sau mese rotunde, cu participarea Institutului
Național al Magistraturii. Tematica acestora se aprobă de
Consiliul Superior al Magistraturii.
(2) Președintele curții de apel sau, după caz, procurorul
general al parchetului de pe lângă curtea de apel
desemnează judecătorii, respectiv procurorii, care răspund de
organizarea activității de formare profesională continuă a
judecătorilor și procurorilor de la curtea de apel și instanțele
din circumscripția acesteia, respectiv de la parchetul de pe
lângă curtea de apel și parchetele subordonate.
Art. 39. — (1) Pentru verificarea îndeplinirii criteriilor de
competență profesională și de performanță judecătorii și
procurorii sunt supuși la fiecare 3 ani unei evaluări privind
eficiența, calitatea activității și integritatea, obligația de
formare profesională continuă și absolvirea unor cursuri de
specializare, iar în cazul judecătorilor și procurorilor numiți
în funcții de conducere, și modul de îndeplinire a atribuțiilor
manageriale.
(2) Prima evaluare a judecătorilor și procurorilor se face
la 2 ani de la numirea în funcție.
(3) Evaluarea prevăzută la alin. (1) se face de comisii
constituite prin hotărâre a Consiliului Superior al
Magistraturii, separat pentru judecători și procurori, formate
din președintele instanței sau, după caz, conducătorul
parchetului, secției sau direcției din cadrul Parchetului de
pe lângă Înalta Curte de Casație și Justiție sau Parchetului
Național Anticorupție, precum și din 2 judecători sau
procurori desemnați de colegiul de conducere.
(4) Din comisiile pentru evaluarea procurorilor din cadrul
Direcției de Investigare a Infracțiunilor de Criminalitate
Organizată și Terorism și Parchetului Național Anticorupție
fac parte și procurorul general al Parchetului de pe lângă
Înalta Curte de Casație și Justiție și, respectiv, procurorul
general al Parchetului Național Anticorupție care răspund
direct de performanțele acestor structuri.
(5) Criteriile de evaluare a activității profesionale a
judecătorilor și procurorilor sunt prevăzute în anexa*) care
face parte integrantă din prezenta lege.

*) Potrivit art. III al titlului XVII din Legea nr. 247/2005, la împlinirea termenului prevăzut la art. II alin. (2), anexa la Legea nr. 303/2004, cu
modificările ulterioare, se abrogă.

MONITORUL OFICIAL AL ROMÂNIEI, PARTEA I, Nr. 826/13.IX.2005
(6) Regulamentul privind evaluarea activității profesionale
a judecătorilor și procurorilor se aprobă prin hotărâre a
Consiliului Superior al Magistraturii.
Art. 40. — (1) Prin raportul de evaluare a activității
profesionale a judecătorului sau procurorului întocmit de
comisiile prevăzute la art. 39 alin. (3) sau (4), se poate
acorda unul dintre calificativele: îfoarte bine“, îbine“,
îsatisfăcător“ sau înesatisfăcător“.
(2) Judecătorii sau procurorii nemulțumiți de calificativul
acordat pot face contestație la secția corespunzătoare a
Consiliului Superior al Magistraturii, în termen de 30 de zile
de la comunicare.
(3) În soluționarea contestației, secțiile Consiliului
Superior al Magistraturii pot cere conducătorului instanței
sau parchetului ori comisiilor sau persoanelor prevăzute la
art. 39 alin. (3) sau (4) orice informații pe care le
consideră necesare, iar citarea judecătorului sau
procurorului pentru a fi audiat este obligatorie.
(4) Hotărârile secțiilor pot fi atacate la Plenul Consiliului
Superior al Magistraturii. Hotărârile Plenului Consiliului
Superior al Magistraturii, ca instanță de judecată, sunt
definitive și irevocabile.
Art. 41. — (1) Judecătorii și procurorii care primesc
calificativul înesatisfăcător“ sunt obligați să urmeze pentru o
perioadă cuprinsă între 3 și 6 luni cursuri speciale
organizate de Institutul Național al Magistraturii.
(2) Judecătorii și procurorii care primesc calificativul
îsatisfăcător“ în urma a două evaluări consecutive sunt
obligați să urmeze pentru o perioadă cuprinsă între 3 și
6 luni cursuri speciale organizate de Institutul Național al
Magistraturii.
(3) Cursurile prevăzute la alin. (1) și (2) se încheie prin
susținerea unui examen, în condițiile prezentei legi.
(4) Judecătorul sau procurorul care primește în urma a
două evaluări consecutive calificativul înesatisfăcător“ sau
care nu a promovat examenul prevăzut la alin. (3) este
eliberat din funcție pentru incapacitate profesională de către
Președintele României, la propunerea Consiliului Superior al
Magistraturii.
Art. 42. — (1) Evoluția carierei de judecător sau
procuror se consemnează în fișa din dosarul profesional,
care se întocmește și se păstrează de Consiliul Superior
al Magistraturii.
(2) Datele conținute în dosarul profesional sunt
confidențiale, în condițiile prevăzute de lege.
(3) Judecătorii și procurorii au acces la propriul dosar
profesional și pot obține copii ale actelor existente în
dosar.
CAPITOLUL V
Promovarea judecătorilor și procurorilor
și numirea în funcțiile de conducere
SECȚIUNEA 1
Promovarea la tribunale, curți de apel și la parchete

Art. 43. — (1) Promovarea judecătorilor și procurorilor
se face numai prin concurs organizat la nivel național, în
limita posturilor vacante existente la tribunale și curți de
apel sau, după caz, la parchete.
(2) Concursul pentru promovarea judecătorilor și
procurorilor se organizează, anual sau ori de câte ori este
necesar, de Consiliul Superior al Magistraturii, prin Institutul
Național al Magistraturii.
(3) Comisia pentru promovarea judecătorilor este
alcătuită din judecători de la Înalta Curte de Casație și
Justiție, judecători de la curțile de apel și formatori din

7

Institutul Național al Magistraturii, numiți prin hotărâre a
Consiliului Superior al Magistraturii, la propunerea
Institutului Național al Magistraturii.
(4) Comisia pentru promovarea procurorilor este
alcătuită din procurori de la Parchetul de pe lângă Înalta
Curte de Casație și Justiție, procurori de la parchetele de
pe lângă curțile de apel și formatori din Institutul Național
al Magistraturii, numiți prin hotărâre a Consiliului Superior
al Magistraturii, la propunerea Institutului Național al
Magistraturii.
(5) Data, locul, modul de desfășurare a concursului și
posturile vacante pentru care se organizează concurs se
comunică tuturor judecătorilor și procurorilor, prin curțile de
apel și parchete, și se publică pe pagina de Internet a
Consiliului Superior al Magistraturii, a Institutului Național al
Magistraturii, a Parchetului de pe lângă Înalta Curte de
Casație și Justiție și în trei cotidiene centrale, cu cel puțin
60 de zile înainte de data stabilită pentru concurs.
Art. 44. — (1) Pot participa la concursul de promovare
la instanțele sau parchetele imediat superioare judecătorii
și procurorii care au avut calificativul îfoarte bine“ la ultima
evaluare, nu au fost sancționați disciplinar în ultimii 3 ani
și îndeplinesc următoarele condiții minime de vechime:
a) 5 ani vechime în funcția de judecător sau procuror,
pentru promovarea în funcțiile de judecător de tribunal sau
tribunal specializat și procuror la parchetul de pe lângă
tribunal sau la parchetul de pe lângă tribunalul specializat;
b) 6 ani vechime în funcția de judecător sau procuror,
pentru promovarea în funcțiile de judecător de curte de
apel și procuror la parchetul de pe lângă aceasta;
c) 8 ani vechime în funcția de judecător sau procuror,
pentru promovarea în funcția de procuror la Parchetul de
pe lângă Înalta Curte de Casație și Justiție.
(2) La calcularea vechimii prevăzute la alin. (1) se ia în
considerare și perioada în care judecătorul sau procurorul
a fost avocat.
(3) Consiliul Superior al Magistraturii verifică îndeplinirea
condițiilor prevăzute la alin. (1).
Art. 45. — Judecătorii și procurorii care îndeplinesc
condițiile prevăzute la art. 44 pot participa la concurs, în
vederea promovării pe loc, în limita numărului de locuri
aprobat anual de Consiliul Superior al Magistraturii.
Art. 46. — (1) Concursul de promovare constă în probe
scrise, cu caracter teoretic și practic.
(2) Probele constau în:
a) în funcție de specializare, una dintre următoarele
materii: drept civil, drept penal, drept comercial, drept
administrativ, drept financiar și fiscal, dreptul muncii, dreptul
familiei, drept internațional privat;
b) jurisprudența Înaltei Curți de Casație și Justiție și
jurisprudența Curții Constituționale;
c) jurisprudența Curții Europene a Drepturilor Omului și
jurisprudența Curții de Justiție a Comunităților Europene;
d) procedura civilă sau procedura penală, în funcție de
specializarea judecătorului sau procurorului.
(3) Procedura de desfășurare a concursului, inclusiv
modalitatea de contestare a rezultatelor este prevăzută în
Regulamentul privind organizarea și desfășurarea
concursului de promovare a judecătorilor și procurorilor.
(4) Dispozițiile art. 30 alin. (6) se aplică în mod
corespunzător.
Art. 47. — În termen de cel mult 30 de zile de la
comunicarea rezultatelor, Consiliul Superior al Magistraturii
dispune, prin hotărâre, promovarea judecătorilor și
procurorilor declarați admiși.

8

MONITORUL OFICIAL AL ROMÂNIEI, PARTEA I, Nr. 826/13.IX.2005
SECȚIUNEA a 2-a

Numirea în funcțiile de conducere din cadrul judecătoriilor,
tribunalelor, curților de apel și parchetelor corespunzătoare

Art. 48. — (1) Numirea în funcțiile de președinte și
vicepreședinte la judecătorii, tribunale, tribunale specializate
și curți de apel se face numai prin concurs sau examen
organizat, ori de câte ori este necesar, de Consiliul
Superior al Magistraturii, prin Institutul Național al
Magistraturii.
(2) Pot participa la concurs sau examen judecătorii care
au calificativul îfoarte bine“ la ultima evaluare, nu au fost
sancționați disciplinar în ultimii 3 ani și îndeplinesc
condițiile de vechime prevăzute de lege.
(3) Judecătorii își depun candidaturile însoțite de orice
alte acte considerate relevante, în termen de 20 de zile de
la publicarea datei concursului sau examenului, la Institutul
Național al Magistraturii.
(4) Concursul sau examenul constă în prezentarea unui
proiect referitor la exercitarea atribuțiilor specifice funcției
de conducere și în probe scrise privind managementul,
comunicarea, resursele umane, capacitatea candidatului de
a lua decizii și de a-și asuma răspunderea, rezistența la
stres și un test psihologic.
(5) Comisia de examinare este numită de Consiliul
Superior al Magistraturii, la propunerea Institutului Național
al Magistraturii, și este formată din 2 judecători de la Înalta
Curte de Casație și Justiție, 2 judecători de la curțile de
apel și 3 specialiști în management și organizare
instituțională. La constituirea comisiilor vor fi avuți în
vedere, în principal, judecătorii care au urmat cursuri de
management.
(6) Data, locul, precum și Regulamentul de organizare
a concursului sau examenului elaborat de Institutul Național
al Magistraturii se aprobă de Consiliul Superior al
Magistraturii și se afișează pe pagina de Internet a
Institutului Național al Magistraturii, Ministerului Justiției,
Consiliului Superior al Magistraturii și la sediile instanțelor
judecătorești, cu cel puțin 30 de zile înainte de data
desfășurării acestuia.
(7) Consiliul Superior al Magistraturii validează rezultatul
concursului sau examenului și numește judecătorii în
funcțiile de conducere în termen de 15 zile de la data
afișării rezultatelor finale. Dispozițiile art. 30 alin. (6) se
aplică în mod corespunzător.
(8) Numirea judecătorilor care au obținut rezultatul cel
mai bun la concurs sau, după caz, au fost declarați
admiși la examen în funcțiile pentru care au candidat se
face pe o perioadă de 3 ani, cu posibilitatea reînvestirii, o
singură dată, în condițiile prevăzute la alin. (1).
(9) Numirea judecătorilor în celelalte funcții de
conducere se face pe o perioadă de 3 ani, cu posibilitatea
reînvestirii o singură dată, de Consiliul Superior al
Magistraturii, la propunerea președintelui instanței.
(10) Nu pot fi numiți în funcții de conducere judecătorii
care au făcut parte din serviciile de informații înainte de
1990 sau au colaborat cu acestea ori judecătorii care au
un interes personal, ce influențează sau ar putea influența
îndeplinirea cu obiectivitate și imparțialitate a atribuțiilor
prevăzute de lege.
(11) Judecătorii care participă la concurs sau examen,
precum și cei propuși pentru o funcție de conducere sunt
obligați să dea o declarație pe proprie răspundere din care
să rezulte că nu au făcut parte din serviciile de informații
înainte de 1990 și nici nu au colaborat cu acestea, precum
și o declarație de interese care se actualizează anual sau
în termen de 15 zile de la apariția unei schimbări sau de

la data la care judecătorul a luat cunoștință despre
aceasta.
(12) Înainte de numirea în funcțiile de conducere,
Consiliul Național pentru Studierea Arhivelor Securității
verifică și comunică, în termen de 15 zile de la solicitarea
Consiliului Superior al Magistraturii, dacă judecătorul a
făcut parte din serviciile de informații înainte de 1990 sau
a colaborat cu acestea.
(13) Evidența posturilor vacante de conducere de la
instanțele judecătorești este publică și disponibilă
permanent pe paginile de Internet ale Consiliului Superior
al Magistraturii, Institutului Național al Magistraturii și
Ministerului Justiției, precum și prin afișare la sediile
instanțelor judecătorești.
(14) Numirea în funcții de conducere potrivit prezentului
articol se face în termen de cel mult 6 luni de la data la
care acestea devin vacante.
Art. 49. — (1) Numirea în funcțiile de procuror general
al parchetului de pe lângă curtea de apel, prim-procuror al
parchetului de pe lângă tribunal, prim-procuror al
parchetului de pe lângă tribunalul pentru minori și familie
sau prim-procuror al parchetului de pe lângă judecătorie și
de adjuncți ai acestora se face numai prin concurs sau
examen organizat, ori de câte ori este necesar, de
Consiliul Superior al Magistraturii, prin Institutul Național al
Magistraturii.
(2) Pot participa la concurs sau examen procurorii care
au calificativul îfoarte bine“ la ultima evaluare, nu au fost
sancționați disciplinar în ultimii 3 ani și îndeplinesc
condițiile de vechime prevăzute de lege.
(3) Procurorii își depun candidaturile însoțite de orice
alte acte considerate relevante, în termen de 20 de zile de
la publicarea datei concursului sau examenului, la Institutul
Național al Magistraturii.
(4) Dispozițiile art. 48 alin. (4) se aplică în mod
corespunzător.
(5) Comisia de examinare este numită de Consiliul
Superior al Magistraturii, la propunerea Institutului Național
al Magistraturii, și este formată din 2 procurori de la
Parchetul de pe lângă Înalta Curte de Casație și Justiție,
2 procurori de la parchetele de pe lângă curțile de apel și
3 specialiști în management și organizare instituțională. La
constituirea comisiilor vor fi avuți în vedere, în principal,
procurorii care au urmat cursuri de management.
(6) Data, locul, precum și Regulamentul de organizare
a concursului sau examenului elaborat de Institutul Național
al Magistraturii se aprobă de Consiliul Superior al
Magistraturii și se afișează pe pagina de Internet a
Parchetului de pe lângă Înalta Curte de Casație și Justiție,
a Institutului Național al Magistraturii, a Consiliului Superior
al Magistraturii, a Ministerului Justiției și la sediile
parchetelor, cu cel puțin 30 de zile înainte de data
desfășurării acestuia.
(7) Consiliul Superior al Magistraturii validează rezultatul
concursului sau examenului și numește procurorii în
funcțiile de conducere în termen de 15 zile de la data
afișării rezultatelor finale. Dispozițiile art. 30 alin. (6) se
aplică în mod corespunzător.
(8) Numirea procurorilor care au obținut rezultatul cel
mai bun la concurs sau, după caz, au fost declarați
admiși la examen în funcțiile pentru care au candidat se
face pe o perioadă de 3 ani, cu posibilitatea reînvestirii, o
singură dată, în condițiile prevăzute la alin. (1).
(9) Numirea în celelalte funcții de conducere la parchete
se face pe o perioadă de 3 ani, cu posibilitatea reînvestirii
o singură dată, de Consiliul Superior al Magistraturii, la
propunerea procurorului general al Parchetului de pe lângă
Înalta Curte de Casație și Justiție.

MONITORUL OFICIAL AL ROMÂNIEI, PARTEA I, Nr. 826/13.IX.2005
(10) Pentru numirea în funcțiile de conducere prevăzute
la alin. (9) este necesară recomandarea conducătorului
parchetului unde urmează să fie numit procurorul.
(11) Dispozițiile art. 48 alin. (10)—(12) și (14) se aplică
în mod corespunzător și în cazul numirii procurorilor în
funcțiile de conducere.
(12) Evidența posturilor vacante de conducere de la
parchete este publică și disponibilă permanent pe paginile
de Internet ale Parchetului de pe lângă Înalta Curte de
Casație și Justiție, Consiliului Superior al Magistraturii,
Institutului Național al Magistraturii și Ministerului Justiției,
precum și prin afișare la sediile parchetelor.
Art. 50. — (1) Pentru numirea în funcții de conducere,
sunt necesare următoarele condiții minime de vechime:
a) pentru funcția de președinte și vicepreședinte de
judecătorie, prim-procuror al parchetului de pe lângă
judecătorie și adjunct al acestuia, o vechime de 5 ani în
funcția de judecător sau procuror;
b) pentru funcția de președinte și vicepreședinte de
tribunal sau tribunal specializat, precum și președinte de
secție la tribunal, prim-procuror al parchetului de pe lângă
tribunal sau al parchetului de pe lângă tribunalul pentru
minori și familie, adjunct al acestuia și procuror șef secție
al parchetului de pe lângă tribunal sau al parchetului de
pe lângă tribunalul pentru minori și familie, o vechime de
6 ani în funcția de judecător sau procuror;
c) pentru funcția de președinte, vicepreședinte,
președinte de secție la curtea de apel, procuror general al
parchetului de pe lângă curtea de apel și adunct al
acestuia, procuror șef secție al parchetului de pe lângă
curtea de apel, o vechime de 8 ani în funcția de judecător
sau procuror.
(2) La calcularea vechimii prevăzute la alin. (1) se ia în
considerare și perioada în care judecătorul sau procurorul
a fost avocat.
(3) Pentru numirea în funcții de conducere, judecătorul
și procurorul trebuie să aibă dreptul să funcționeze la
instanța sau, după caz, parchetul la care urmează să fie
numit în funcția de conducere.
Art. 51. — (1) La încetarea mandatului funcției de
conducere judecătorii sau procurorii pot ocupa, în condițiile
prevăzute de art. 48, 49 și 50, o funcție de conducere la
aceeași instanță sau la același parchet ori la altă instanță
sau parchet ori revin la instanțele sau parchetele de unde
provin sau la o instanță sau parchet unde au dreptul să
funcționeze potrivit legii.
(2) Revocarea din funcția de conducere a judecătorilor
se dispune de Consiliul Superior al Magistraturii, din oficiu
sau la propunerea adunării generale ori a președintelui
instanței, pentru următoarele motive:
a) în cazul în care nu mai îndeplinesc una dintre
condițiile necesare pentru numirea în funcția de conducere;
b) în cazul exercitării necorespunzătoare a atribuțiilor
manageriale privind organizarea eficientă, comportamentul
și comunicarea, asumarea responsabilităților și aptitudinile
manageriale;
c) în cazul aplicării uneia dintre sancțiunile disciplinare.
(3) La verificarea organizării eficiente a activității vor fi
avute în vedere, în principal, următoarele criterii: folosirea
adecvată a resurselor umane și materiale, evaluarea
necesităților, gestionarea situațiilor de criză, raportul resurse
investite — rezultate obținute, gestionarea informațiilor,
organizarea pregătirii și perfecționării profesionale și
repartizarea sarcinilor în cadrul instanțelor sau parchetelor.
(4) La verificarea comportamentului și comunicării vor fi
avute în vedere, în principal, comportamentul și
comunicarea cu judecătorii, procurorii, personalul auxiliar,
justițiabilii, persoanele implicate în actul de justiție, alte

9

instituții, mass-media, asigurarea accesului la informațiile de
interes public din cadrul instanței sau parchetului și
transparența actului de conducere.
(5) La verificarea asumării responsabilității vor fi avute
în vedere, în principal, îndeplinirea atribuțiilor prevăzute de
lege și regulamente, implementarea strategiilor naționale și
secvențiale în domeniul justiției și respectarea principiului
distribuirii aleatorii sau, după caz, al repartizării pe criterii
obiective a cauzelor.
(6) La verificarea aptitudinilor manageriale vor fi avute
în vedere, în principal, capacitatea de organizare,
capacitatea rapidă de decizie, rezistența la stres,
autoperfecționarea, capacitatea de analiză, sinteză,
previziune, strategie și planificare pe termen scurt, mediu
și lung, inițiativă și capacitatea de adaptare rapidă.
(7) Revocarea din funcția de conducere a procurorilor
se dispune de Consiliul Superior al Magistraturii, din oficiu
sau la propunerea adunării generale ori a conducătorului
parchetului, pentru motivele prevăzute la alin. (2) care se
aplică în mod corespunzător.
SECȚIUNEA a 3-a
Promovarea în funcția de judecător la Înalta Curte de Casație
și Justiție și numirea în funcțiile de conducere
din cadrul Înaltei Curți de Casație și Justiție, Parchetului
de pe lângă Înalta Curte de Casație și Justiție
și Parchetului Național Anticorupție

Art. 52. — (1) Promovarea în funcția de judecător la
Înalta Curte de Casație și Justiție se face de către
Consiliul Superior al Magistraturii, dintre persoanele care au
îndeplinit funcția de judecător în ultimii 2 ani la tribunale
sau curți de apel, au obținut calificativul îfoarte bine“ la
ultima evaluare, nu au fost sancționați disciplinar, s-au
remarcat în activitatea profesională și au o vechime în
funcția de judecător sau procuror de cel puțin 12 ani.
(2) Dispozițiile art. 48 alin. (10)—(12) se aplică în mod
corespunzător.
(3) Evidența posturilor vacante de judecător la Înalta
Curte de Casație și Justiție este publică și disponibilă
permanent pe pagina de Internet a Consiliului Superior al
Magistraturii și pe cea a Înaltei Curți de Casație și Justiție.
(4) Judecătorii care îndeplinesc condițiile prevăzute la
alin. (1) își pot depune candidaturile pentru funcția de
judecător la Înalta Curte de Casație și Justiție, însoțite de
orice înscrisuri considerate relevante, în termen de 30 de
zile de la publicarea postului vacant, la colegiul de
conducere al Înaltei Curți de Casație și Justiție, care le
analizează și le înaintează Consiliului Superior al
Magistraturii, însoțite de un raport consultativ asupra
promovării, în termen de 10 zile de la primire.
Art. 53. — (1) Președintele, vicepreședintele și
președinții de secții ai Înaltei Curți de Casație și Justiție
sunt numiți de către Președintele României, la propunerea
Consiliului Superior al Magistraturii, dintre judecătorii Înaltei
Curți de Casație și Justiție care au funcționat la această
instanță cel puțin 2 ani.
(2) Președintele României nu poate refuza numirea în
funcțiile de conducere prevăzute la alin. (1) decât motivat,
aducând la cunoștința Consiliului Superior al Magistraturii
motivele refuzului.
(3) Numirea în funcțiile prevăzute la alin. (1) se face pe
o perioadă de 3 ani, cu posibilitatea reînvestirii o singură
dată.
(4) Dispozițiile art. 48 alin. (10)—(12) se aplică în mod
corespunzător.
(5) Judecătorii Înaltei Curți de Casație și Justiție care
îndeplinesc condițiile prevăzute la alin. (1) își pot depune

10

MONITORUL OFICIAL AL ROMÂNIEI, PARTEA I, Nr. 826/13.IX.2005

candidaturile pentru funcția de președinte sau
vicepreședinte al Înaltei Curți de Casație și Justiție ori
președinte de secție, la Consiliul Superior al Magistraturii,
în termen de 30 de zile de la data la care funcția de
președinte, vicepreședinte sau președinte de secție a
devenit vacantă.
(6) Revocarea din funcție a președintelui, a
vicepreședintelui sau a președinților de secții ai Înaltei Curți
de Casație și Justiție se face de către Președintele
României la propunerea Consiliului Superior al Magistraturii,
care se poate sesiza din oficiu, la cererea unei treimi din
numărul membrilor sau la cererea adunării generale a
instanței, pentru motivele prevăzute la art. 51 alin. (2)
care se aplică în mod corespunzător.
Art. 54. — (1) Procurorul general al Parchetului de pe
lângă Înalta Curte de Casație și Justiție, prim-adjunctul și
adjunctul acestuia, procurorul general al Parchetului
Național Anticorupție, adjuncții acestuia, procurorii șefi de
secție ai acestor parchete, precum și procurorul șef al
Direcției de Investigare a Infracțiunilor de Criminalitate
Organizată și Terorism și adjuncții acestora sunt numiți de
Președintele României, la propunerea ministrului justiției,
cu avizul Consiliului Superior al Magistraturii, dintre
procurorii care au o vechime minimă de 10 ani în funcția
de judecător sau procuror, pe o perioadă de 3 ani, cu
posibilitatea reînvestirii o singură dată.
(2) Dispozițiile art. 48 alin. (10)—(12) se aplică în mod
corespunzător.
(3) Președintele României poate refuza motivat numirea
în funcțiile de conducere prevăzute la alin. (1), aducând la
cunoștința publicului motivele refuzului.
(4) Revocarea procurorilor din funcțiile de conducere
prevăzute la alin. (1) se face de către Președintele
României, la propunerea ministrului justiției care se poate
sesiza din oficiu, la cererea adunării generale sau, după
caz, a procurorului general al Parchetului de pe lângă
Înalta Curte de Casație și Justiție ori a procurorului general
al Parchetului Național Anticorupție, cu avizul Consiliului
Superior al Magistraturii, pentru motivele prevăzute la
art. 51 alin. (2) care se aplică în mod corespunzător.
Art. 55. — (1) Numirea în celelalte funcții de conducere
în cadrul Parchetului de pe lângă Înalta Curte de Casație
și Justiție și al Parchetului Național Anticorupție se face pe
o perioadă de 3 ani, cu posibilitatea reînvestirii o singură
dată, de către Consiliul Superior al Magistraturii, la
propunerea procurorului general al Parchetului de pe lângă
Înalta Curte de Casație și Justiție sau a procurorului
general al Parchetului Național Anticorupție, după caz.
(2) Pentru numirea în funcțiile de conducere prevăzute
la alin. (1) este necesară recomandarea conducătorului
secției ori, după caz, al direcției din cadrul Parchetului de
pe lângă Înalta Curte de Casație și Justiție
sau
Parchetului Național Anticorupție, unde urmează să fie
numit procurorul.
(3) Dispozițiile art. 48 alin. (10)—(12) se aplică în mod
corespunzător.
(4) Revocarea din funcțiile de conducere a procurorilor
numiți potrivit alin. (1) se dispune de Consiliul Superior al
Magistraturii, din oficiu sau la propunerea procurorului
general al Parchetului de pe lângă Înalta Curte de Casație
și Justiție ori, după caz, a procurorului general al
Parchetului Național Anticorupție, pentru motivele prevăzute
la art. 51 alin. (2) care se aplică în mod corespunzător.
(5) Propunerea prevăzută la alin. (4) poate fi formulată
din oficiu sau la sesizarea adunărilor generale ori a
conducătorilor secțiilor ori, după caz, al direcției din cadrul
Parchetului de pe lângă Înalta Curte de Casație și Justiție
sau Parchetului Național Anticorupție.

Art. 56. — La încetarea mandatului pentru funcțiile de
conducere prevăzute la art. 53, 54 și 55, judecătorii sau
procurorii revin la instanțele sau parchetele de unde provin
sau la o instanță sau parchet unde au dreptul să
funcționeze potrivit legii.
CAPITOLUL VI
Delegarea, detașarea și transferul
Art. 57. — (1) În cazul în care o judecătorie, un tribunal
sau un tribunal specializat nu poate funcționa normal din
cauza absenței temporare a unor judecători, existenței unor
posturi vacante sau altor asemenea cauze, președintele
curții de apel, la propunerea președintelui respectivei
instanțe din circumscripția acelei curți de apel, poate
delega judecători de la alte instanțe din circumscripția
menționată, cu acordul scris al acestora.
(2) Delegarea judecătorilor de la judecătorii, tribunale și
tribunale specializate în circumscripția altei curți de apel se
dispune, cu acordul scris al acestora, de Consiliul Superior
al Magistraturii, la solicitarea președintelui curții de apel în
circumscripția căreia se cere delegarea și cu avizul
președintelui curții de apel unde aceștia funcționează.
(3) Delegarea judecătorilor curților de apel se dispune,
cu acordul scris al acestora, de Consiliul Superior al
Magistraturii, la solicitarea președintelui curții de apel.
(4) Delegarea în funcții de conducere a judecătorilor de
la curțile de apel, tribunale, tribunale specializate și
judecătorii se dispune, cu acordul scris al acestora, de
Consiliul Superior al Magistraturii, până la ocuparea funcției
prin numire în condițiile prezentei legi.
(5) Delegarea în funcțiile de conducere de la Înalta
Curte de Casație și Justiție a judecătorilor de la această
instanță se dispune de Consiliul Superior al Magistraturii,
cu acordul scris al acestora, la propunerea președintelui
Înaltei Curți de Casație și Justiție.
(6) Delegarea judecătorilor se poate face pe o perioadă
de cel mult 90 de zile într-un an și poate fi prelungită, cu
acordul scris al acestora, cel mult încă 90 de zile.
(7) În interesul serviciului, procurorii pot fi delegați, cu
acordul scris al acestora, inclusiv în funcții de conducere,
de către procurorul general al Parchetului de pe lângă
Înalta Curte de Casație și Justiție, la parchetele din cadrul
Ministerului Public pe o perioadă de cel mult 90 de zile
într-un an.
(8) Delegarea procurorilor poate fi prelungită, cu acordul
scris al acestora, cel mult încă 90 de zile.
(9) Pe perioada delegării judecătorii și procurorii
beneficiază de toate drepturile prevăzute de lege pentru
funcția în care sunt delegați. Când salariul și celelalte
drepturi bănești prevăzute pentru funcția în care este
delegat judecătorul sau procurorul sunt inferioare, acesta își
păstrează indemnizația de încadrare lunară și celelalte
drepturi bănești.
Art. 58. — (1) Consiliul Superior al Magistraturii dispune
detașarea judecătorilor și procurorilor, cu acordul scris al
acestora, la alte instanțe sau parchete, la Consiliul Superior
al Magistraturii, Institutul Național al Magistraturii, Ministerul
Justiției sau la unitățile subordonate acestuia ori la alte
autorități publice, în orice funcții, inclusiv cele de demnitate
publică numite, la solicitarea acestor instituții.
(2) Durata detașării este cuprinsă între 6 luni și 3 ani.
Detașarea se prelungește o singură dată, pentru o durată
de până la 3 ani, în condițiile prevăzute la alin. (1).
(3) În perioada detașării, judecătorii și procurorii își
păstrează calitatea de judecător sau procuror și beneficiază
de drepturile prevăzute de lege pentru personalul detașat.
Când salariul și celelalte drepturi bănești prevăzute pentru

MONITORUL OFICIAL AL ROMÂNIEI, PARTEA I, Nr. 826/13.IX.2005
funcția în care este detașat judecătorul sau procurorul sunt
inferioare, acesta își păstrează indemnizația de încadrare
lunară și celelalte drepturi bănești.
(4) Perioada detașării constituie vechime în funcția de
judecător sau procuror.
(5) După încetarea detașării, judecătorul sau procurorul
revine în funcția deținută anterior.
Art. 59. — Detașarea nu se poate face la instanțe sau
parchete de nivel superior celor la care judecătorul sau
procurorul are dreptul să funcționeze potrivit legii.
Art. 60. — Transferul judecătorilor și procurorilor de la o
instanță la altă instanță sau de la un parchet la alt parchet
ori la o instituție publică se aprobă, la cererea celor în
cauză, de Consiliul Superior al Magistraturii.
Art. 61. — (1) La cererea motivată, judecătorii pot fi
numiți în funcția de procuror, iar procurorii, în funcția de
judecător, prin decret al Președintelui României, la
propunerea Consiliului Superior al Magistraturii, cu
respectarea condițiilor prevăzute în prezenta lege.
(2) Pentru numirea în funcțiile prevăzute la alin. (1),
candidații vor susține un interviu în fața secției pentru
judecători a Consiliului Superior al Magistraturii în cazul
procurorilor care solicită numirea ca judecători și, respectiv,
a secției pentru procurori a Consiliului Superior al
Magistraturii în cazul judecătorilor care solicită numirea ca
procuror.
(3) Președintele României nu poate refuza numirea în
funcțiile prevăzute la alin. (1) decât motivat, aducând la
cunoștință Consiliului Superior al Magistraturii motivele
refuzului.
CAPITOLUL VII
Suspendarea din funcție și încetara funcției de judecător
și procuror
Art. 62. — (1) Judecătorul sau procurorul este
suspendat din funcție în următoarele cazuri:
a) când a fost pusă în mișcare acțiunea penală
împotriva sa prin ordonanță sau rechizitoriu;
b) când suferă de o boală psihică, care îl împiedică
să-și exercite funcția în mod corespunzător.
(2) Suspendarea din funcție a judecătorilor și
procurorilor se dispune de Consiliul Superior al
Magistraturii.
(3) În perioada suspendării din funcție, judecătorului și
procurorului nu i se plătesc drepturile salariale. Această
perioadă nu constituie vechime în magistratură.
(4) În perioada suspendării din funcție, judecătorului sau
procurorului nu îi sunt aplicabile dispozițiile referitoare la
interdicțiile și incompatibilitățile prevăzute la art. 5 și 8.
Art. 63. — (1) În cazul prevăzut la art. 62 alin. (1)
lit. a), Consiliul Superior al Magistraturii comunică de îndată
judecătorului sau procurorului și conducerii instanței sau
parchetului unde acesta funcționează hotărârea prin care
s-a dispus suspendarea din funcție.
(2) Dacă se dispune scoaterea de sub urmărire penală,
încetarea urmăririi penale, achitarea sau încetarea
procesului penal față de judecător sau procuror,
suspendarea din funcție încetează, iar acesta este repus în
situația anterioară, i se plătesc drepturile bănești de care a
fost lipsit pe perioada suspendării din funcție și i se
recunoaște vechimea în magistratură pentru această
perioadă.
Art. 64. — (1) În cazul prevăzut la art. 62 alin. (1)
lit. b), boala psihică se constată printr-o expertiză de
specialitate, la sesizarea președintelui instanței sau a
conducătorului parchetului ori a colegiilor de conducere, iar
suspendarea din funcție se dispune pe perioada

11

recomandată de comisia medicală de specialitate, numită în
condițiile art. 14 alin. (2) lit. e).
(2) După expirarea perioadei prevăzute la alin. (1),
Consiliul Superior al Magistraturii, pe baza unei noi
expertize, poate hotărî încetarea suspendării și repunerea în
funcție a judecătorului sau procurorului, prelungirea acesteia
sau, dacă boala este ireversibilă, propune eliberarea din
funcție potrivit legii.
(3) În perioada suspendării, judecătorului sau
procurorului i se plătesc drepturile de asigurări sociale de
sănătate, potrivit legii.
Art. 65. — (1) Judecătorii și procurorii sunt eliberați din
funcție în următoarele cazuri:
a) demisie;
b) pensionare, potrivit legii;
c) transfer într-o altă funcție, în condițiile legii;
d) incapacitate profesională;
e) ca sancțiune disciplinară;
f) condamnarea definitivă a judecătorului sau
procurorului pentru o infracțiune;
g) încălcarea dispozițiilor art. 7;
h) nepromovarea examenului prevăzut la art. 33
alin. (14);
i) neîndeplinirea condițiilor prevăzute la art. 14 alin. (2)
lit. a), c) și e).
(2) Eliberarea din funcție a judecătorilor și procurorilor
se dispune prin decret al Președintelui României, la
propunerea Consiliului Superior al Magistraturii.
(3) Trecerea în rezervă sau în retragere a judecătorilor
și procurorilor militari se face în condițiile legii, după
eliberarea din funcție de către Președintele României. În
caz de pensionare sau de transfer, eliberarea din funcție
se face după trecerea în rezervă sau, după caz, în
retragere.
(4) Eliberarea din funcție a judecătorilor stagiari și a
procurorilor stagiari se face de Consiliul Superior al
Magistraturii.
(5) În cazul în care judecătorul sau procurorul cere
eliberarea din funcție prin demisie, Consiliul Superior al
Magistraturii poate stabili un termen de cel mult 30 de zile
de la care demisia să devină efectivă, dacă prezența
judecătorului sau procurorului este necesară.
(6) Judecătorul sau procurorul eliberat din funcție din
motive neimputabile își păstrează gradul profesional
dobândit în ierarhia instanțelor sau a parchetelor.
CAPITOLUL VIII
Magistrații-asistenți ai Înaltei Curți de Casație
și Justiție
Art. 66. — (1) Prim-magistratul-asistent, magistrațiiasistenți șefi și magistrații-asistenți ai Înaltei Curți de
Casație și Justiție se bucură de stabilitate.
(2) Magistrații-asistenți sunt numiți și promovați în
funcție de Consiliul Superior al Magistraturii, pe bază de
concurs.
(3) Condițiile generale de numire a magistraților-asistenți
sunt cele prevăzute pentru funcția de judecător și procuror.
(4) Dispozițiile prezentei legi privind incompatibilitățile și
interdicțiile, formarea profesională continuă și evaluarea
periodică, drepturile și îndatoririle, precum și răspunderea
disciplinară a judecătorilor și procurorilor se aplică în mod
corespunzător și magistraților-asistenți.
Art. 67 — (1) Prim-magistratul-asistent este promovat
dintre magistrații-asistenți șefi cu o vechime de cel puțin
4 ani în această funcție.
(2) Magistrații-asistenți șefi gradul III sunt promovați
dintre magistrații-asistenți cu cel puțin 3 ani vechime în

12

MONITORUL OFICIAL AL ROMÂNIEI, PARTEA I, Nr. 826/13.IX.2005

această funcție. După o perioadă de 2 ani ca magistrațiasistenți șefi pot fi trecuți în gradul II și după alți 5 ani în
gradul I.
(3) Magistrații-asistenți gradul III sunt numiți fără concurs
dintre judecătorii sau procurorii cu o vechime în
magistratură de cel puțin 4 ani. După o perioadă de 3 ani
în această funcție, magistrații-asistenți pot fi trecuți în
gradul II, iar după alți 3 ani în gradul I.
(4) Magistrații-asistenți gradul III pot fi numiți, prin
concurs, și dintre avocați, notari, precum și grefieri cu
studii superioare juridice de la curțile de apel și Înalta
Curte de Casație și Justiție, cu o vechime de cel puțin
5 ani.
Art. 68. — (1) Prim-magistratul-asistent are următoarele
atribuții:
a) coordonează activitatea magistraților-asistenți din
secții și a funcționarilor din Cancelaria Înaltei Curți de
Casație și Justiție;
b) ia parte la ședințele Secțiilor Unite ale Înaltei Curți
de Casație și Justiție și ale Completului de 9 judecători, ca
instanță disciplinară.
(2) Prim-magistratul-asistent are și alte atribuții stabilite
prin Regulamentul privind organizarea administrativă și
funcționarea Înaltei Curți de Casație și Justiție.
Art. 69. — Magistrații-asistenți șefi au următoarele
atribuții:
a) participă la ședințele de judecată ale secțiilor și ale
Completului de 9 judecători;
b) repartizează magistrații-asistenți care participă la
ședințele de judecată;
c) asigură ținerea în bune condiții a evidențelor secțiilor
și realizarea la timp a tuturor lucrărilor.
Art. 70. — Magistrații-asistenți participă la ședințele de
judecată ale secțiilor.
Art. 71. — Magistrații-asistenți care participă la ședințele
de judecată ale Înaltei Curți de Casație și Justiție
redactează încheierile, participă cu vot consultativ la
deliberări și redactează hotărâri, conform repartizării făcute
de președinte pentru toți membrii completului de judecată.
Art. 72. — Magistrații-asistenți aduc la îndeplinire orice
alte sarcini încredințate de președintele Înaltei Curți de
Casație și Justiție, de vicepreședinte sau de președintele
secției.

TITLUL III
Drepturile și îndatoririle judecătorilor
și procurorilor
Art. 73. — Stabilirea drepturilor judecătorilor și
procurorilor se face ținându-se seama de locul și rolul
justiției în statul de drept, de răspunderea și complexitatea
funcției de judecător și procuror, de interdicțiile și
incompatibilițile prevăzute de lege pentru aceste funcții și
urmărește garantarea independenței și imparțialității
acestora.
Art. 74. — (1) Pentru activitatea desfășurată, judecătorii
și procurorii au dreptul la o remunerație stabilită în raport
cu nivelul instanței sau al parchetului, cu funcția deținută,
cu vechimea în magistratură și cu alte criterii prevăzute de
lege.
(2) Drepturile salariale ale judecătorilor și procurorilor nu
pot fi diminuate sau suspendate decât în cazurile
prevăzute de prezenta lege. Salarizarea judecătorilor și
procurorilor se stabilește prin lege specială.
(3) Salarizarea judecătorilor Înaltei Curți de Casație și
Justiție se stabilește prin legea privind indemnizațiile pentru
persoanele care ocupă funcții de demnitate publică.

(4) Judecătorii și procurorii militari sunt militari activi și
au toate drepturile și obligațiile ce decurg din această
calitate.
(5) Salarizarea și celelalte drepturi cuvenite judecătorilor
și procurorilor militari se asigură de Ministerul Apărării
Naționale, în concordanță cu prevederile legislației privind
salarizarea și alte drepturi ale personalului din organele
autorității judecătorești și cu reglementările referitoare la
drepturile materiale și bănești specifice calității de militar
activ și, respectiv, de salariat civil al acestui minister.
(6) Acordarea gradelor militare și înaintarea în grad a
judecătorilor și procurorilor militari se fac potrivit normelor
aplicabile cadrelor permanente din Ministerul Apărării
Naționale.
Art. 75. — (1) Consiliul Superior al Magistraturii are
dreptul și obligația de a apăra judecătorii și procurorii
împotriva oricărui act care le-ar putea afecta independența
sau imparțialitatea ori ar crea suspiciuni cu privire la
acestea.
(2) Judecătorii sau procurorii care consideră că
independența și imparțialitatea le sunt afectate în orice
mod prin acte de imixtiune în activitatea profesională se
pot adresa Consiliului Superior al Magistraturii, pentru a
dispune măsurile necesare, conform legii.
Art. 76. — Judecătorii și procurorii sunt liberi să
organizeze sau să adere la organizații profesionale locale,
naționale sau internaționale, în scopul apărării intereselor
lor profesionale, precum și la cele prevăzute de art. 11
alin. (3).
Art. 77. — (1) Judecătorii și procurorii în funcție sau
pensionari au dreptul de a li se asigura măsuri speciale de
protecție împotriva amenințărilor, violențelor sau a oricăror
fapte care îi pun în pericol pe ei, familiile sau bunurile lor.
(2) Măsurile speciale de protecție, condițiile și modul de
realizare a acestora se stabilesc prin hotărâre a
Guvernului, la propunerea Ministerului Justiției și a
Ministerului Administrației și Internelor.
Art. 78. — (1) Judecătorii și procurorii beneficiază de
asigurare pentru risc profesional, realizată din fondurile
bugetare ale Înaltei Curți de Casație și Justiție, ale
Ministerului Justiției, Ministerului Public sau, în cazul
judecătorilor și procurorilor militari, din fondurile Ministerului
Apărării Naționale, pentru viață, sănătate și bunuri, dacă
sunt afectate în exercitarea atribuțiilor de serviciu sau în
legătură cu acestea, în limita veniturilor pentru anii lucrați
în aceste funcții, dar nu în mai mult de 15 ani de
activitate.
(2) La eliberarea din funcție, asigurarea prevăzută la
alin. (1) încetează.
(3) Asigurarea prevăzută la alin. (1) se realizează în
condițiile stabilite prin hotărâre a Guvernului, cu avizul
Consiliului Superior al Magistraturii.
(4) Judecătorii și procurorii se pot asigura pentru risc
profesional peste limita prevăzută la alin. (1).
(5) Prin hotărâre a Guvernului, se poate înființa Casa
de asigurări a judecătorilor și procurorilor.
Art. 79. — (1) Judecătorii și procurorii beneficiază anual
de un concediu de odihnă plătit de 35 de zile lucrătoare.
(2) Judecătorii și procurorii au dreptul la concedii de
studii de specialitate plătite pentru participarea la cursuri
sau alte forme de specializare organizate în țară sau în
străinătate, pentru pregătirea și susținerea examenului de
capacitate și de doctorat, precum și la concedii fără plată,
potrivit Regulamentului privind concediile judecătorilor și
procurorilor.
(3) Judecătorii și procurorii au dreptul la concedii
medicale și la alte concedii, în conformitate cu legislația în
vigoare.

MONITORUL OFICIAL AL ROMÂNIEI, PARTEA I, Nr. 826/13.IX.2005
(4) În perioada concediului de creștere a copilului în
vârstă de până la 2 ani, judecătorii sau procurorii au
dreptul la o indemnizație în cuantum de 75% din media
veniturilor nete realizate în ultimele 6 luni anterioare datei
de la care se acordă acest concediu.
(5) Judecătorii și procurorii în activitate sau pensionari,
precum și soțul sau soția și copiii aflați în întreținerea
acestora beneficiază în mod gratuit de asistență medicală,
medicamente și proteze, în condițiile respectării dispozițiilor
legale privind plata contribuției la asigurările sociale.
(6) Judecătorii și procurorii au dreptul la închirierea
locuințelor de serviciu. Locuințele de serviciu aflate în
proprietatea sau administrarea Ministerului Justiției și
unităților subordonate, precum și cele aflate în proprietatea
sau în administrarea Ministerului Public nu pot fi cumpărate
de judecători, procurori sau orice alți salariați ai acestor
instituții.
(7) În cazul pensionării pentru limită de vârstă, titularul
contractului de închiriere prevăzut la alin. (6) și, după caz,
soțul ori soția acestuia își păstrează drepturile locative pe
tot parcursul vieții.
Art. 80. — Judecătorii și procurorii beneficiază anual de
6 călătorii în țară dus-întors, gratuite, la transportul pe
calea ferată clasa I, auto, naval și aerian sau de
decontarea a 7,5 litri combustibil la suta de kilometri pentru
6 călătorii în țară dus-întors, în cazul în care deplasarea
se efectuează cu autoturismul.
Art. 81. — (1) Judecătorii și procurorii cu vechime
continuă în magistratură de 20 de ani beneficiază, la data
pensionării sau a eliberării din funcție pentru alte motive
neimputabile, de o indemnizație egală cu 7 indemnizații de
încadrare lunare brute, care se impozitează potrivit legii.
(2) Indemnizația prevăzută la alin. (1) se acordă o
singură dată în decursul carierei de judecător sau procuror
și se înregistrează, potrivit legii.
(3) Modul de calcul al vechimii continue în magistratură
se stabilește prin hotărâre a Consiliului Superior al
Magistraturii.
(4) Prevederile alin. (1) se aplică și în cazul decesului
judecătorului sau procurorului aflat în activitate. În acest
caz, de indemnizație beneficiază soțul/soția și copiii care
se află în întreținerea acestuia la data decesului.
Art. 82. — (1) Judecătorii și procurorii cu o vechime de
cel puțin 25 de ani în magistratură beneficiază, la
împlinirea vârstei prevăzute de lege, de pensie de serviciu,
în cuantum de 80% din media veniturilor brute realizate în
ultimele 12 luni de activitate înainte de data pensionării.
(2) Judecătorii și procurorii sunt pensionați la cerere
înainte de împlinirea vârstei prevăzute de lege și
beneficiază de pensia prevăzută la alin. (1), dacă au o
vechime de cel puțin 25 de ani numai în aceste funcții. La
calcularea acestei vechimi se iau în considerare și
perioadele în care judecătorul sau procurorul a exercitat
profesia de avocat, fără ca ponderea acestora să poată fi
mai mare de 10 ani.
(3) Pentru fiecare an care depășește vechimea de
25 de ani în funcția de judecător sau procuror, la
cuantumul pensiei se adaugă câte 1%, fără a se putea
depăși venitul brut avut la data pensionării.
(4) De pensia de serviciu beneficiază și judecătorii și
procurorii cu o vechime în magistratură între 20 și 25 de
ani, în acest caz cuantumul pensiei prevăzut la alin. (1)
fiind micșorat cu 1% pentru fiecare an care lipsește din
vechimea integrală.
(5) Persoanele care îndeplinesc condițiile de vechime
prevăzute la alin. (1) și (3) numai în funcția de judecător
sau procuror beneficiază de pensie de serviciu, chiar dacă
la data pensionării au o altă ocupație. În acest caz, pensia

13

se stabilește pe baza drepturilor salariale pe care le are
un judecător sau procuror în funcție în condiții identice de
vechime și nivel al instanței sau parchetului.
(6) De prevederile alin. (5) pot beneficia numai
persoanele care au fost eliberate din funcția de judecător
sau procuror din motive neimputabile.
(7) Judecătorii și procurorii militari pot opta între pensia
de serviciu sau pensia militară de serviciu.
(8) Judecătorii și procurorii care beneficiază de pensie
de serviciu potrivit alin. (1), (2) și (4) pot cumula pensia
de serviciu cu veniturile realizate dintr-o activitate
profesională, indiferent de nivelul veniturilor respective.
Art. 83. — Judecătorii și procurorii de la toate
instanțele, precum și magistrații-asistenți de la Înalta Curte
de Casație și Justiție și personalul de specialitate juridică
prevăzut la art. 87 alin. (1) nu pot fi menținuți în funcție
după împlinirea vârstei de pensionare prevăzute de lege.
Art. 84. — Soțul supraviețuitor și copiii judecătorilor și
procurorilor care au dreptul la pensie de serviciu potrivit
art. 82 beneficiază de pensie de urmaș dacă îndeplinesc
condițiile prevăzute pentru aceasta de Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare.
Art. 85. — (1) Partea din pensia de serviciu care
depășește nivelul pensiei din sistemul public al asigurărilor
sociale se suportă din bugetul de stat.
(2) Pensiile de serviciu ale judecătorilor și procurorilor,
precum și pensiile de urmaș prevăzute la art. 84 se
actualizează anual în raport cu media veniturilor brute
realizate în ultimele 12 luni a judecătorilor și procurorilor
în activitate.
(3) Dispozițiile alin. (2) se aplică și judecătorilor sau
procurorilor pensionari, precum și persoanelor care
beneficiază de pensia de urmaș prevăzută la art. 84.
Art. 86. — Constituie vechime în magistratură perioada
în care judecătorul, procurorul, personalul de specialitate
juridică prevăzut la art. 87 alin. (1) sau magistratul-asistent
a îndeplinit funcțiile de judecător, procuror, personal de
specialitate juridică în fostele arbitraje de stat, magistratasistent, auditor de justiție, judecător financiar, judecător
financiar inspector, procuror financiar și consilier în secția
jurisdicțională a Curții de Conturi, grefier cu studii
superioare juridice sau personal de specialitate juridică
prevăzut la art. 87 alin. (1), precum și perioada în care a
fost avocat, notar, asistent judiciar, jurisconsult, consilier
juridic sau a îndeplinit funcții de specialitate juridică în
aparatul Parlamentului, Administrației Prezidențiale,
Guvernului, Curții Constituționale, Avocatului Poporului,
Curții de Conturi sau al Consiliului Legislativ.
Art. 87. — (1) Pe durata îndeplinirii funcției, personalul
de specialitate juridică din Ministerul Justiției, din Ministerul
Public, din Consiliul Superior al Magistraturii, din Institutul
Național de Criminologie și din Institutul Național al
Magistraturii este asimilat judecătorilor și procurorilor în
ceea ce privește drepturile și îndatoririle, inclusiv susținerea
examenului de admitere, evaluarea activității profesionale,
susținerea examenului de capacitate și de promovare,
dispozițiile prezentei legi aplicându-se în mod
corespunzător, cu excepția dreptului prevăzut de art. 82
alin. (2).
(2) Stabilirea faptelor care constituie abateri disciplinare,
precum și a procedurii de cercetare și aplicare a
sancțiunilor disciplinare se face prin ordin al conducătorilor
autorităților prevăzute la alin. (1).
Art. 88. — (1) Pentru merite deosebite în activitate,
judecătorii și procurorii pot fi distinși cu Diploma Meritul
judiciar.

14

MONITORUL OFICIAL AL ROMÂNIEI, PARTEA I, Nr. 826/13.IX.2005

(2) Diploma Meritul judiciar se acordă de Președintele
României, la propunerea Consiliului Superior al
Magistraturii, pentru judecători, și la propunerea ministrului
justiției, pentru procurori.
Art. 89. — Modelul diplomei și modul de confecționare
a acesteia se stabilesc, cu avizul conform al Consiliului
Superior al Magistraturii, de către ministrul justiției.
Art. 90. — (1) Judecătorii și procurorii sunt datori să se
abțină de la orice acte sau fapte de natură să compromită
demnitatea lor în profesie și în societate.
(2) Relațiile judecătorilor și procurorilor la locul de
muncă și în societate se bazează pe respect și bunăcredință.
Art. 91. — (1) Judecătorii și procurorii sunt obligați să
rezolve lucrările în termenele stabilite și să soluționeze
cauzele în termen rezonabil, în funcție de complexitatea
acestora, și să respecte secretul profesional.
(2) Judecătorul este obligat să păstreze secretul
deliberărilor și al voturilor la care a participat, inclusiv după
încetarea exercitării funcției.
Art. 92. — (1) Judecătorii și procurorii sunt obligați să
aibă, în timpul ședințelor de judecată, ținuta vestimentară
corespunzătoare instanței la care funcționează.
(2) Ținuta vestimentară se stabilește prin hotărâre a
Guvernului, cu avizul Consiliului Superior al Magistraturii, și
se asigură în mod gratuit.
Art. 93. — Judecătorii și procurorii sunt obligați să
prezinte, în condițiile și la termenele prevăzute de lege,
declarația de avere și declarația de interese.

TITLUL IV
Răspunderea judecătorilor și procurorilor
CAPITOLUL I
Dispoziții generale
Art. 94. — Judecătorii și procurorii răspund civil,
disciplinar și penal, în condițiile legii.
Art. 95. — (1) Judecătorii, procurorii și magistrațiiasistenți pot fi percheziționați, reținuți sau arestați preventiv
numai cu încuviințarea secțiilor Consiliului Superior al
Magistraturii.
(2) În caz de infracțiune flagrantă, judecătorii, procurorii
și magistrații-asistenți pot fi reținuți și supuși percheziției
potrivit legii, Consiliul Superior al Magistraturii fiind informat
de îndată de organul care a dispus reținerea sau
percheziția.
Art. 96. — (1) Statul răspunde patrimonial pentru
prejudiciile cauzate prin erorile judiciare.
(2) Răspunderea statului este stabilită în condițiile legii
și nu înlătură răspunderea judecătorilor și procurorilor care
și-au exercitat funcția cu rea-credință sau gravă neglijență.
(3) Cazurile în care persoana vătămată are dreptul la
repararea prejudiciilor cauzate prin erori judiciare săvârșite
în procese penale sunt stabilite de Codul de procedură
penală.
(4) Dreptul persoanei vătămate la repararea prejudiciilor
materiale cauzate prin erorile judiciare săvârșite în alte
procese decât cele penale nu se va putea exercita decât
în cazul în care s-a stabilit, în prealabil, printr-o hotărâre
definitivă, răspunderea penală sau disciplinară, după caz, a
judecătorului sau procurorului pentru o faptă săvârșită în
cursul judecății procesului și dacă această faptă este de
natură să determine o eroare judiciară.
(5) Nu este îndreptățită la repararea pagubei persoana
care, în cursul procesului, a contribuit în orice mod la
săvârșirea erorii judiciare de către judecător sau procuror.

(6) Pentru repararea prejudiciului, persoana vătămată se
poate îndrepta cu acțiune numai împotriva statului,
reprezentat prin Ministerul Finanțelor Publice.
(7) După ce prejudiciul a fost acoperit de stat în temeiul
hotărârii irevocabile date cu respectarea prevederilor
alin. (6), statul se poate îndrepta cu o acțiune în
despăgubiri împotriva judecătorului sau procurorului care,
cu rea-credință sau gravă neglijență, a săvârșit eroarea
judiciară cauzatoare de prejudicii.
(8) Termenul de prescripție a dreptului la acțiune în
toate cazurile prevăzute de prezentul articol este de un an.
Art. 97. — (1) Orice persoană poate sesiza Consiliul
Superior al Magistraturii, direct sau prin conducătorii
instanțelor ori ai parchetelor, în legătură cu activitatea sau
conduita necorespunzătoare a judecătorilor sau procurorilor,
încălcarea obligațiilor profesionale în raporturile cu
justițiabilii ori săvârșirea de către aceștia a unor abateri
disciplinare.
(2) Exercitarea dreptului prevăzut la alin. (1) nu poate
pune în discuție soluțiile pronunțate prin hotărârile
judecătorești, care sunt supuse căilor legale de atac.
CAPITOLUL II
Răspunderea disciplinară a judecătorilor și procurorilor
Art. 98. — (1) Judecătorii și procurorii răspund
disciplinar pentru abaterile de la îndatoririle de serviciu,
precum și pentru faptele care afectează prestigiul justiției.
(2) Răspunderea disciplinară a judecătorilor și
procurorilor militari poate fi angajată numai potrivit
dispozițiilor prezentei legi.
Art. 99. — Constituie abateri disciplinare:
a) încălcarea prevederilor legale referitoare la declarațiile
de avere, declarațiile de interese, incompatibilități și
interdicții privind judecătorii și procurorii;
b) intervențiile pentru soluționarea unor cereri,
pretinderea sau acceptarea rezolvării intereselor personale
sau ale membrilor familiei ori ale altor persoane, altfel
decât în limita cadrului legal reglementat pentru toți
cetățenii, precum și imixtiunea în activitatea altui judecător
sau procuror;
c) desfășurarea de activități publice cu caracter politic
sau manifestarea convingerilor politice în exercitarea
atribuțiilor de serviciu;
d) nerespectarea secretului deliberării sau a
confidențialității lucrărilor care au acest caracter;
e) nerespectarea în mod repetat și din motive
imputabile a dispozițiilor legale privitoare la soluționarea cu
celeritate a cauzelor;
f) refuzul nejustificat de a primi la dosar cererile,
concluziile, memoriile sau actele depuse de părțile din
proces;
g) refuzul nejustificat de a îndeplini o îndatorire de
serviciu;
h) exercitarea funcției cu rea-credință sau gravă
neglijență, dacă fapta nu constituie infracțiune;
i) efectuarea cu întârziere a lucrărilor, din motive
imputabile;
j) absențele nemotivate de la serviciu, în mod repetat;
k) atitudinea nedemnă în timpul exercitării atribuțiilor de
serviciu față de colegi, avocați, experți, martori sau
justițiabili;
l) neîndeplinirea obligației privind transferarea normei de
bază la instanța sau parchetul la care funcționează;
m) nerespectarea dispozițiilor privind distribuirea
aleatorie a cauzelor;
n) participarea directă sau prin persoane interpuse la
jocurile de tip piramidal, jocuri de noroc sau sisteme de

MONITORUL OFICIAL AL ROMÂNIEI, PARTEA I, Nr. 826/13.IX.2005
investiții pentru care nu este asigurată transparența
fondurilor în condițiile legii.
Art. 100. — Sancțiunile disciplinare care se pot aplica
judecătorilor și procurorilor, proporțional cu gravitatea
abaterilor, sunt:
a) avertismentul;
b) diminuarea indemnizației de încadrare lunare brute cu
până la 15% pe o perioadă de la o lună la 3 luni;
c) mutarea disciplinară pentru o perioadă de la o lună
la 3 luni la o instanță sau la un parchet, situate în
circumscripția aceleiași curți de apel ori în circumscripția
aceluiași parchet de pe lângă aceasta;
d) excluderea din magistratură.
Art. 101. — Sancțiunile disciplinare prevăzute la art. 100
se aplică de secțiile Consiliului Superior al Magistraturii, în
condițiile legii sale organice.

TITLUL V
Dispoziții tranzitorii și finale
Art. 102. — (1) Judecătorii în funcție ai Înaltei Curți de
Casație și Justiție își continuă activitatea până la data
expirării mandatului pentru care au fost numiți.
(2) Judecătorii Înaltei Curți de Casație și Justiție cărora
le-a expirat mandatul pentru care au fost numiți ori, după
caz, sunt eliberați din motive neimputabile își păstrează
gradul dobândit în ierarhie și pot ocupa o funcție de
judecător la Înalta Curte de Casație și Justiție și pot reveni
pe funcția de magistrat deținută anterior sau pe o altă
funcție de judecător ori procuror sau pot opta pentru
intrarea în avocatură sau notariat, fără examen.
Art. 103. — Judecătorii și procurorii care au, la data
intrării în vigoare a prezentei legi, norma de bază la
instituții de învățământ superior juridic au obligația ca,
începând cu anul universitar următor, să-și transfere norma
de bază la instanța sau parchetul la care funcționează ori
să renunțe la calitatea de judecător sau procuror.
Art. 104. — (1) Judecătorii și procurorii în funcție,
precum și personalul de specialitate juridică prevăzut la
art. 87 alin. (1) care au beneficiat de vechime în
magistratură potrivit Legii nr. 92/1992 pentru organizarea
judecătorească, republicată, cu modificările și completările
ulterioare, își păstrează această vechime.
(2) Salarizarea magistraților-asistenți se face potrivit
anexei nr. 1 la Ordonanța de urgență a Guvernului
nr. 177/2002 privind salarizarea și alte drepturi ale
magistraților, aprobată cu modificări și completări prin
Legea nr. 347/2003, cu modificările ulterioare, în baza
coeficienților de multiplicare prevăzuți la nr. crt. 19, 20, 18
pentru magistrații-asistenți gradul I, II, III, la nr. crt. 12,
13, 19 pentru magistrații-asistenți șefi gradul I, II, III și la
nr. crt. 12 pentru prim-magistratul-asistent.
Art. 105. — (1) Judecătorii și procurorii militari care își
continuă activitatea la instanțele și parchetele militare,
redistribuiți pe funcții inferioare, își păstrează drepturile
salariale de care beneficiază la data redistribuirii. Celelalte
dispoziții ale prezentei legi se aplică în mod corespunzător
și judecătorilor și procurorilor militari.
(2) Transferul judecătorilor și procurorilor militari, la
cerere sau ca urmare a reducerii posturilor, se face la
instanțe și parchete civile de grad egal, potrivit opțiunii
exprimate, în limita posturilor disponibile.
Art. 106. — Consiliul Superior al Magistraturii aprobă,
prin hotărâre care se publică în Monitorul Oficial al
României, Partea I:
a) Regulamentul privind concursul de admitere și
examenul de absolvire a Institutului Național al

15

Magistraturii, care prevede modul de organizare, tematica,
bibliografia, probele de examen, procedura de desfășurare
a concursului de admitere și a examenului de absolvire,
precum și media minimă de admitere și de absolvire a
Institutului Național al Magistraturii;
b) Regulamentul Institutului Național al Magistraturii;
c) Regulamentul privind examenul de capacitate al
judecătorilor stagiari și al procurorilor stagiari, care prevede
modul de organizare, tematica, bibliografia, probele de
examen, procedura de desfășurare și media minimă de
promovare a examenului de capacitate al judecătorilor
stagiari și al procurorilor stagiari;
d) Regulamentul privind organizarea și desfășurarea
concursului de admitere în magistratură;
e) Regulamentul privind modul de desfășurare a
cursurilor de formare profesională continuă a judecătorilor
și procurorilor și atestare a rezultatelor obținute;
f) Regulamentul privind organizarea și desfășurarea
concursului de promovare a judecătorilor și procurorilor;
g) Regulamentul de organizare a concursului sau
examenului pentru numirea în funcții de conducere a
judecătorilor și procurorilor;
h) Regulamentul privind evaluarea activității profesionale
a judecătorilor și procurorilor;
i) Regulamentul privind concediile judecătorilor și
procurorilor.
Art. 107. — (1) Prezenta lege intră în vigoare la 90 de
zile de la publicarea în Monitorul Oficial al României,
Partea I.
(2) La data intrării în vigoare a prezentei legi se
abrogă:
a) dispozițiile art. 6, art. 12, art. 14—16, art. 36—43,
art. 55, art. 58 și art. 59—69 din Legea Curții Supreme de
Justiție nr. 56/1993, republicată în Monitorul Oficial al
României, Partea I, nr. 56 din 8 februarie 1999, cu
modificările și completările ulterioare;
b) dispozițiile art. 2 alin. (2), art. 3, art. 42—69,
art. 91—120 1 și art. 121—131 1 din Legea nr. 92/1992
pentru organizarea judecătorească, republicată în Monitorul
Oficial al României, Partea I, nr. 259 din 30 septembrie
1997, cu modificările și completările ulterioare, cu excepția
dispozițiilor art. 66 privind vechimea în magistratură
necesară pentru promovarea în funcția de judecător sau
procuror, care se abrogă pe data de 1 ianuarie 2005.
(3) Dispozițiile art. 13 din Legea Curții Supreme de
Justiție nr. 56/1993, republicată în Monitorul Oficial al
României, Partea I, nr. 56 din 8 februarie 1999, cu
modificările și completările ulterioare, se abrogă pe data de
1 ianuarie 2005.
NOTĂ:
Reproducem mai jos prevederile art. II—VIII din
titlul XVII al Legii nr. 247/2005, care nu sunt încorporate
în textul republicat al Legii nr. 303/2004 și care se aplică,
în continuare, ca dispoziții proprii ale titlului XVII al Legii
nr. 247/2005.
îArt. II. — (1) Regulamentul privind organizarea și
desfășurarea concursului de promovare a judecătorilor și
procurorilor se aprobă de Consiliul Superior al Magistraturii
în termen de 30 de zile de la intrarea în vigoare a
prezentei legi și intră în vigoare la data publicării sale în
Monitorul Oficial al României, Partea I.
(2) Celelalte regulamente prevăzute la art. 106 se
actualizează și se aprobă în termen de 30 de zile de la
intrarea în vigoare a prezentei legi.

16

MONITORUL OFICIAL AL ROMÂNIEI, PARTEA I, Nr. 826/13.IX.2005

(3) În termen de 3 luni de la intrarea în vigoare a
prezentei legi, se va adopta hotărârea Guvernului
prevăzută la art. 77 alin. (3)*) din Legea nr. 303/2004.
Art. III. — La împlinirea termenului prevăzut la art. II
alin. (2), anexa la Legea nr. 303/2004 privind statutul
magistraților, cu modificările ulterioare, se abrogă.
Art. IV. — (1) Comisiile pentru primul concurs sau
examen privind funcțiile de conducere de la instanțe și
parchete vor fi numite de Consiliul Superior al Magistraturii,
la propunerea Institutului Național al Magistraturii, în termen
de 10 zile de la intrarea în vigoare a prezentei legi.
(2) Regulamentul de organizare a concursului sau
examenului pentru numirea în funcții de conducere a
judecătorilor și procurorilor va fi elaborat de Institutul
Național al Magistraturii, aprobat de Consiliul Superior al
Magistraturii și afișat pe paginile de Internet ale Institutului
Național al Magistraturii, Consiliului Superior al Magistraturii,
Parchetului de pe lângă Înalta Curte de Casație și Justiție
și Ministerului Justiției, precum și la sediile instanțelor
judecătorești și parchetelor, în termen de 10 zile de la
numirea comisiilor.
(3) În 30 de zile de la publicarea regulamentului
prevăzut la alin. (2) se organizează concurs sau examen
pentru numirea în funcțiile de conducere de la curțile de
apel, tribunale și parchetele de pe lângă acestea, iar în
termen de 60 de zile de la aceeași dată se organizează
concurs sau examen pentru ocuparea funcțiilor de
conducere de la judecătorii și parchetele de pe lângă
acestea. Dispozițiile art. 48 alin. (7) și ale art. 48 1
alin. (7)**) se aplică în mod corespunzător.
(4) Numirea în funcțiile de conducere de la curțile de
apel, tribunale, tribunale specializate și judecătorii, precum
și de la parchetele de pe lângă acestea, pentru care se
aplică procedura prevăzută la art. 48 alin. (9) și art. 481
alin. (9)***), se face în termen de 30 de zile de la numirea
în funcțiile de conducere a judecătorilor și procurorilor care
au obținut rezultatul cel mai bun la concursurile sau
examenele prevăzute la alin. (3).

(5) Nerespectarea termenelor și a procedurii pentru
organizarea concursurilor sau examenelor prevăzute de
prezentul articol constituie abatere disciplinară.
Art. V. — (1) Judecătorii și procurorii care, la data
intrării în vigoare a prezentei legi, îndeplinesc condițiile de
pensionare pentru limită de vârstă vor fi eliberați din funcție
la împlinirea unui termen de 3 luni de la intrarea în
vigoare a prezentei legi.
(2) Consiliul Superior al Magistraturii va lua măsurile
necesare pentru ocuparea în termen de 4 luni de la
intrarea în vigoare a prezentei legi a posturilor care devin
vacante prin pensionarea persoanelor prevăzute la alin. (1).
Art. VI. — Judecătorii și procurorii care nu au renunțat
la norma de bază la instituții de învățământ superior juridic,
potrivit art. 102****) din Legea nr. 303/2004, sunt obligați
să-și transfere norma de bază la instanța sau parchetul la
care funcționează, în termen de 30 de zile de la intrarea
în vigoare a prezentei legi.
Art. VII. — (1) Judecătorii, procurorii, magistrații-asistenți,
personalul de specialitate juridică asimilat magistraților și
personalul auxiliar de specialitate depun declarațiile
prevăzute la art. 6 alin. (3)*****) sau, după caz,
art. 61******) și art. 62*******) din Legea nr. 303/2004, în
termen de 60 de zile de la intrarea în vigoare a prezentei
legi.
(2) Consiliul Național pentru Studierea Arhivelor
Securității verifică declarațiile prevăzute la art. 61******) din
Legea nr. 303/2004, iar Consiliul Suprem de Apărare a
Țării verifică declarațiile prevăzute la art. 6 2*******) din
Legea nr. 303/2004 în termen de 6 luni de la intrarea în
vigoare a prezentei legi.
Art. VIII. — Dispozițiile art. 82********) din Legea
nr. 303/2004 se aplică și magistraților-asistenți ai Curții
Constituționale și personalului de specialitate juridică
asimilat judecătorilor și procurorilor prevăzut la art. 73 din
Legea nr. 47/1992 privind organizarea și funcționarea Curții
Constituționale, republicată, cu modificările și completările
ulterioare.“

*) Art. 77 alin. (3) a devenit, în forma republicată a Legii nr. 303/2004, art. 78 alin. (3).
**) Art. 481 alin. (7) a devenit, în forma republicată a Legii nr. 303/2004, art. 49 alin. (7).
***) Art. 481 alin. (9) a devenit, în forma republicată a Legii nr. 303/2004, art. 49 alin. (9).
****) Art. 102 a devenit, în forma republicată a Legii nr. 303/2004, art. 103.
*****) Art. 6 alin. (3) a devenit, în forma republicată a Legii nr. 303/2004, art. 5 alin. (3).
******) Art. 61 a devenit, în forma republicată a Legii nr. 303/2004, art. 6.
*******) Art. 62 a devenit, în forma republicată a Legii nr. 303/2004, art. 7.
********) Art. 82 a devenit, în forma republicată a Legii nr. 303/2004, art. 83.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 826/13.IX.2005 conține 16 pagini.

Prețul: 1,05 lei noi/10.500 lei vechi

&JUYDGY|048119]
ISSN 1453—4495

