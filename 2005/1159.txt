Anul 173 (XVII) — Nr. 1.159

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 21 decembrie 2005

SUMAR

Nr.

Pagina
LEGI ȘI DECRETE

382. — Lege privind aprobarea Ordonanței de urgență
a Guvernului nr. 57/2005 pentru modificarea
Ordonanței Guvernului nr. 38/2003 privind
salarizarea și alte drepturi ale polițiștilor ................
1.311. — Decret pentru promulgarea Legii privind
aprobarea Ordonanței de urgență a Guvernului
nr. 57/2005 pentru modificarea Ordonanței
Guvernului nr. 38/2003 privind salarizarea și alte
drepturi ale polițiștilor................................................

2

2

´
383. — Lege pentru aprobarea Ordonanței de urgență
a Guvernului nr. 120/2005 privind operaționalizarea
Direcției generale anticorupție din cadrul
Ministerului Administrației și Internelor ....................
1.312. — Decret privind promulgarea Legii pentru
aprobarea Ordonanței de urgență a Guvernului
nr. 120/2005 privind operaționalizarea Direcției
generale anticorupție din cadrul Ministerului
Administrației și Internelor ........................................

3

1.317. — Decret pentru promulgarea Legii privind
aprobarea Ordonanței de urgență a Guvernului
nr. 121/2005 pentru modificarea art. 6 alin. (4) din
Ordonanța Guvernului nr. 22/2005 privind
reorganizarea activității de consultanță agricolă .....
´

Pagina

390. — Lege privind aprobarea Ordonanței de urgență
a Guvernului nr. 112/2005 pentru abrogarea unei
poziții din anexa la Ordonanța de urgență a
Guvernului nr. 36/2001 privind regimul prețurilor și
tarifelor reglementate, care se stabilesc cu avizul
Oficiului Concurenței ................................................

5

1.319. — Decret pentru promulgarea Legii privind
aprobarea Ordonanței de urgență a Guvernului
nr. 112/2005 pentru abrogarea unei poziții din
anexa la Ordonanța de urgență a Guvernului
nr. 36/2001 privind regimul prețurilor și tarifelor
reglementate, care se stabilesc cu avizul Oficiului
Concurenței ..............................................................

5

DECIZII ALE CURȚII CONSTITUȚIONALE
Decizia nr. 587 din 8 noiembrie 2005 referitoare la
excepția de neconstituționalitate a dispozițiilor
art. 966 și art. 968 din Codul civil..........................

3

´
388. — Lege privind aprobarea Ordonanței de urgență
a Guvernului nr. 121/2005 pentru modificarea
art. 6 alin. (4) din Ordonanța Guvernului
nr. 22/2005 privind reorganizarea activității de
consultanță agricolă...................................................

Nr.

4

4

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.710. — Ordin al ministrului finanțelor publice pentru
publicarea Memorandumului de finanțare dintre
Guvernul României și Comisia Europeană referitor
la programele PHARE de cooperare transfrontalieră 2004 ale României, semnat la
București la 8 aprilie 2005.......................................

7–8

5.691. — Ordin al ministrului educației și cercetării
privind aprobarea bugetelor de venituri și cheltuieli
rectificate ale institutelor naționale de cercetaredezvoltare pe anul 2005...........................................

8

2

MONITORUL OFICIAL AL ROMÂNIEI, PARTEA I, Nr. 1.159/21.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 57/2005 pentru modificarea Ordonanței Guvernului
nr. 38/2003 privind salarizarea și alte drepturi ale polițiștilor
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 57
din 23 iunie 2005 pentru modificarea Ordonanței Guvernului nr. 38/2003
privind salarizarea și alte drepturi ale polițiștilor, publicată în Monitorul Oficial
al României, Partea I, nr. 556 din 29 iunie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE

PREȘEDINTELE

CAMEREI DEPUTAȚILOR

SENATULUI

ADRIAN NĂSTASE

NICOLAE VĂCĂROIU

București, 16 decembrie 2005.
Nr. 382.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 57/2005 pentru modificarea
Ordonanței Guvernului nr. 38/2003 privind salarizarea
și alte drepturi ale polițiștilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 57/2005 pentru modificarea Ordonanței Guvernului
nr. 38/2003 privind salarizarea și alte drepturi ale polițiștilor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 decembrie 2005.
Nr. 1.311.
´

3

MONITORUL OFICIAL AL ROMÂNIEI, PARTEA I, Nr. 1.159/21.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 120/2005 privind operaționalizarea
Direcției generale anticorupție din cadrul Ministerului Administrației și Internelor
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 120 din 1 septembrie 2005 privind
operaționalizarea Direcției generale anticorupție din cadrul
Ministerului Administrației și Internelor, publicată în
Monitorul Oficial al României, Partea I, nr. 809 din
6 septembrie 2005, cu următoarele modificări:
1. Articolul 1 va avea următorul cuprins:
îArt. 1. — Ofițerii de poliție judiciară din cadrul Direcției
generale anticorupție a Ministerului Administrației și
Internelor au competența să efectueze, în condițiile
prevăzute de lege, activități de prevenire și descoperire,
precum și actele de cercetare penală dispuse de procurorul
competent privind infracțiunile prevăzute de Legea
nr. 78/2000 pentru prevenirea, descoperirea și sancționarea
faptelor de corupție, cu modificările și completările
ulterioare, săvârșite de personalul Ministerului Administrației
și Internelor.“

2. Articolul 4 va avea următorul cuprins:
îArt. 4. — Articolul 23 din Ordonanța de urgență a
Guvernului nr. 43/2002 privind Departamentul Național
Anticorupție, publicată în Monitorul Oficial al României,
Partea I, nr. 244 din 11 aprilie 2002, aprobată cu modificări
și completări prin Legea nr. 503/2002, cu modificările și
completările ulterioare, va avea următorul cuprins:
«Art. 23. — Persoanele arestate preventiv în cauzele
care sunt de competența Departamentului Național
Anticorupție sunt deținute în locuri anume stabilite în cadrul
Departamentului Național Anticorupție, încadrate cu personal
detașat de la Administrația Națională a Penitenciarelor, sau,
după caz, în secțiile de arest preventiv ale penitenciarelor
ori în arestul Direcției generale anticorupție din cadrul
Ministerului Administrației și Internelor.»“
3. Articolul 5 va avea următorul cuprins:
îArt. 5. — Drepturile prevăzute la art. 2 și 3 se asigură
din bugetul aprobat Ministerului Administrației și Internelor.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 16 decembrie 2005.
Nr. 383.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 120/2005 privind operaționalizarea
Direcției generale anticorupție din cadrul Ministerului
Administrației și Internelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 120/2005 privind operaționalizarea Direcției generale
anticorupție din cadrul Ministerului Administrației și Internelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 decembrie 2005.
Nr. 1.312.
´

4

MONITORUL OFICIAL AL ROMÂNIEI, PARTEA I, Nr. 1.159/21.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 121/2005 pentru modificarea art. 6 alin. (4) din Ordonanța
Guvernului nr. 22/2005 privind reorganizarea activității de
consultanță agricolă
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 121
din 1 septembrie 2005 pentru modificarea art. 6 alin. (4) din Ordonanța
Guvernului nr. 22/2005 privind reorganizarea activității de consultanță
agricolă, publicată în Monitorul Oficial al României, Partea I, nr. 809 din
6 septembrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE

PREȘEDINTELE

CAMEREI DEPUTAȚILOR

SENATULUI

ADRIAN NĂSTASE

NICOLAE VĂCĂROIU

București, 16 decembrie 2005.
Nr. 388.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 121/2005 pentru modificarea art. 6
alin. (4) din Ordonanța Guvernului nr. 22/2005
privind reorganizarea activității de consultanță agricolă
În temeiul prevederilor art. 77 alin. (1) și ale art. 100 alin (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 121/2005 pentru modificarea art. 6 alin. (4) din
Ordonanța Guvernului nr. 22/2005 privind reorganizarea activității de
consultanță agricolă și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 14 decembrie 2005.
Nr. 1.317.
´

MONITORUL OFICIAL AL ROMÂNIEI, PARTEA I, Nr. 1.159/21.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 112/2005 pentru abrogarea unei poziții din anexa
la Ordonanța de urgență a Guvernului nr. 36/2001 privind
regimul prețurilor și tarifelor reglementate, care se stabilesc
cu avizul Oficiului Concurenței
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 112
din 14 iulie 2005 pentru abrogarea unei poziții din anexa la Ordonanța de
urgență a Guvernului nr. 36/2001 privind regimul prețurilor și tarifelor
reglementate, care se stabilesc cu avizul Oficiului Concurenței, publicată în
Monitorul Oficial al României, Partea I, nr. 654 din 22 iulie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE

PREȘEDINTELE

CAMEREI DEPUTAȚILOR

SENATULUI

ADRIAN NĂSTASE

NICOLAE VĂCĂROIU

București, 16 decembrie 2005.
Nr. 390.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 112/2005 pentru abrogarea
unei poziții din anexa la Ordonanța de urgență a Guvernului
nr. 36/2001 privind regimul prețurilor și tarifelor reglementate,
care se stabilesc cu avizul Oficiului Concurenței
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 112/2005 pentru abrogarea unei poziții din anexa
la Ordonanța de urgență a Guvernului nr. 36/2001 privind regimul prețurilor
și tarifelor reglementate, care se stabilesc cu avizul Oficiului Concurenței, și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 decembrie 2005.
Nr. 1.319.

5

6

MONITORUL OFICIAL AL ROMÂNIEI, PARTEA I, Nr. 1.159/21.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 587
din 8 noiembrie 2005

referitoare la excepția de neconstituționalitate a dispozițiilor art. 966 și art. 968 din Codul civil
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Florentina Baltă
— procuror
Cristina Cătălina Turcu
— magistrat-asistent
Pe rol se află soluționarea excepției de neconstituționalitate
a dispozițiilor art. 966 și 968 din Codul civil, excepție
ridicată de Iancu Vladimir în Dosarul nr. 16.355/2004 al
Judecătoriei Sectorului 1 București.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate consacră reglementări de maximă
generalitate, care nu aduc atingere principiilor constituționale
invocate.
C U R T E A,

având în vedere actele și lucrările dosarului, reține
următoarele:
Prin Încheierea din 13 mai 2005, pronunțată în Dosarul
nr. 16.355/2004, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 966 și 968 din
Codul civil, excepție ridicată de Iancu Vladimir într-o cauză
având ca obiect cererea de constatare a nulității absolute a
unui contract de întreținere, cu rezerva dreptului de
uzufruct viager, precum și constatarea fraudei la lege.
În motivarea excepției de neconstituționalitate se
susține că textele de lege criticate aduc atingere
dispozițiilor art. 16 alin. (1) și (2), art. 20, 53 și 57 din
Constituție. În acest sens arată că orice persoană este
liberă să-și exercite drepturile, inclusiv dreptul de a dispune
de bunurile sale și dreptul de a încheia convenții.
Dispozițiile legale criticate impun însă limitări în ceea ce
privește drepturile și libertățile cetățenilor, care se situează
peste restrângerile și limitările permise de Constituție și de
tratatele internaționale la care România este parte.
Judecătoria Sectorului 1 București apreciază că
excepția de neconstituționalitate este neîntemeiată. În acest
sens arată că îtextele constituționale au valoare principială,
iar prin celelalte legi, Codul civil în speță, în lumina acestor
principii se reglementează specific aspectele realității
sociale la un moment dat“.
Instanța de judecată apreciază că dispozițiile art. 16 și
20 din Constituție nu au incidență în cauză, autorul
mulțumindu-se să le menționeze, fără a arăta în ce constă
încălcarea lor.

Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Astfel, textele de lege criticate nu aduc
nici o atingere principiilor constituționale invocate,
dimpotrivă, constituie expresia clară a aplicării acestora. De
altfel, consideră că nu sunt formulate argumente concrete
prin care să arate în ce mod dispozițiile art. 966 și 968 din
Codul civil ar înfrânge vreunul dintre aceste principii. Mai
arată că textele de lege criticate se aplică fără nici o
discriminare tuturor celor aflați în ipoteza normei legale,
așa încât critica privind încălcarea dispozițiilor art. 16 din
Constituție privind egalitatea în drepturi este neîntemeiată.
Avocatul Poporului apreciază că dispozițiile art. 966 și
968 din Codul civil sunt constituționale. În acest sens arată
că instituirea unor condiții esențiale pentru validitatea
convențiilor nu încalcă principiul egalității în drepturi,
întrucât textele de lege criticate se aplică tuturor părților
contractante, fără discriminări pe considerente arbitrare.
Totodată, acestea dau expresie dispozițiilor art. 57 din
Constituție privind exercitarea cu bună-credință a drepturilor
și libertăților, fără a restrânge exercițiul acestora. Consideră
că dispozițiile art. 20 din Constituție, referitoare la tratatele
internaționale privind drepturile omului, nu au incidență în
speță.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 966 și 968 din Codul civil, care au
următorul conținut:
— Art. 966: îObligația fără cauză sau fondată pe o cauză
falsă, sau nelicită, nu poate avea nici un efect.“;
— Art. 968: îCauza este nelicită când este prohibită de
legi, când este contrarie bunelor moravuri și ordinii publice.“
Autorul excepției susține că dispozițiile legale criticate
încalcă prevederile constituționale ale art. 16 alin. (1) și (2)
referitoare la egalitatea în drepturi, ale art. 20 referitoare la

MONITORUL OFICIAL AL ROMÂNIEI, PARTEA I, Nr. 1.159/21.XII.2005
tratatele internaționale privind drepturile omului, ale art. 53
referitoare la restrângerea exercițiului unor drepturi sau al
unor libertăți și ale art. 57 referitoare la exercitarea
drepturilor și a libertăților.
Examinând excepția, Curtea Constituțională constată că,
potrivit art. 948 din Codul civil, cauza licită constituie una
dintre condițiile esențiale de validitate a convențiilor. Așa
fiind, absența cauzei, falsitatea acesteia — în sensul
neconcordanței cu realitatea — ori caracterul său nelicit
lipsesc de eficiență juridică convenția, consecință
consacrată în mod expres de art. 966 din același cod.
Dispozițiile art. 968 din Codul civil definesc termenul de
înelicit“ în sensul de calificativ impus de încălcarea unor
prevederi legale și, cu un sens mai larg, a unor reguli de
morală ori aparținând ordinii publice.
Așa fiind, Curtea constată că aceste norme legale
consacră reglementări de maximă generalitate, cu valoare
principială, a căror aplicare nu este condiționată de criterii
cu finalitate sau eficiență discriminatorie, ci este exclusiv
dependentă de identitatea dintre situația de fapt reală și
cea definită prin ipotezele lor, astfel încât nu se poate

7

reține nici un fine de neconstituționalitate, în ceea ce le
privește, în raport cu art. 16 alin. (1) și (2) din Constituție.
Nici critica textelor legale menționate, prin raportare la
art. 20 din Constituție, nu poate fi reținută, deoarece
invocarea acestuia ca text de referință este lipsită de
relevanță, în măsura în care nu este indicată prevederea
încălcată din pactele și tratatele privitoare la drepturile
fundamentale ale omului la care România este parte.
Aceeași concluzie se impune și cu privire la încălcarea
dispozițiilor art. 53 din Constituție, care nu este incident în
cauză, în condițiile în care nu este evidențiat dreptul sau
libertatea al cărui exercițiu este restrâns prin dispozițiile
legale criticate. În acest sens Curtea a statuat în mod
constant că exercițiul unui drept nu poate fi absolutizat,
prin eliminarea oricăror îngrădiri, inerente în considerarea
existenței altor drepturi aparținând altor titulari, cărora
autoritatea statală este ținută, în egală măsură, să le
acorde ocrotire. Altfel spus, libertatea — cu semnificația
îndeobște conferită, de cadru juridic în ale cărui limite
valorificarea dreptului este legitimă — încetează acolo unde
începe libertatea altor subiecte de drept.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 966 și 968 din Codul civil, excepție ridicată de Iancu
Vladimir în Dosarul nr. 16.355/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
pentru publicarea Memorandumului de finanțare dintre Guvernul României și Comisia Europeană
referitor la programele PHARE de cooperare transfrontalieră 2004 ale României,
semnat la București la 8 aprilie 2005
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Memorandumului de
finanțare dintre Guvernul României și Comisia Europeană

referitor la programele PHARE de cooperare transfrontalieră
2004 ale României, semnat la București la 8 aprilie 2005,

8

MONITORUL OFICIAL AL ROMÂNIEI, PARTEA I, Nr. 1.159/21.XII.2005

prevăzut în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 14 noiembrie 2005.
Nr. 1.710.
*) Anexa se publică ulterior în Monitorul Oficial al României, Partea I, nr. 1.159 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL EDUCAȚIEI ȘI CERCETĂRII

ORDIN
privind aprobarea bugetelor de venituri și cheltuieli rectificate
ale institutelor naționale de cercetare-dezvoltare pe anul 2005
În temeiul art. 2 alin. (3) din Legea nr. 292/2002 privind stabilirea modalității de aprobare a bugetului de venituri
și cheltuieli ale institutelor naționale de cercetare-dezvoltare,
în temeiul art. 24 alin. (1) și (2) din Ordonanța Guvernului nr. 57/2002 privind cercetarea științifică și dezvoltarea
tehnologică, aprobată și modificată prin Legea nr. 324/2003, cu modificările și completările ulterioare,
conform Hotărârii Guvernului nr. 1.449/2005 privind organizarea și funcționarea Autorității Naționale pentru
Cercetare Științifică, cu modificările ulterioare,
în baza prevederilor art. 10 alin. (5) din Hotărârea Guvernului nr. 223/2005 privind organizarea și funcționarea
Ministerului Educației și Cercetării, cu modificările și completările ulterioare,
având în vedere Referatul de aprobare a bugetelor de venituri și cheltuieli ale institutelor naționale de cercetaredezvoltare pe anul 2005,
ministrul educației și cercetării emite prezentul ordin.
Art. 1. — Se aprobă bugetele de venituri și cheltuieli
rectificate pe anul 2005 ale institutelor naționale de
cercetare-dezvoltare din coordonarea Autorității Naționale
pentru Cercetare Științifică, prevăzute în anexele 1—18*)
care fac parte integrantă din prezentul ordin.
Art. 2. — (1) Cheltuielile totale aferente veniturilor
înscrise în bugetele de venituri și cheltuieli prevăzute la
art. 1 reprezintă limite maxime ce nu pot fi depășite decât
în cazuri bine justificate, cu aprobarea Autorității Naționale
pentru Cercetare Științifică și cu avizul Ministerului Muncii,
Solidarității Sociale și Familiei și al Ministerului Finanțelor
Publice.
(2) În cazul în care în execuție se înregistrează depășiri
sau nerealizări ale veniturilor aprobate, institutele naționale

de cercetare-dezvoltare vor efectua cheltuieli în funcție de
realizarea veniturilor, cu încadrarea în indicatorii de
eficiență aprobați.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Direcția economică din cadrul Autorității
Naționale pentru Cercetare Științifică va comunica bugetele
de venituri și cheltuieli institutelor naționale de cercetaredezvoltare sus-menționate și va duce la îndeplinire
prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul educației și cercetării,
Dumitru Miron,
secretar de stat
București, 15 decembrie 2005.
Nr. 5.691.
*) Anexele nr. 1—18 se comunică institutelor naționale de cercetare-dezvoltare menționate la art. 1.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.159/21.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070387]
ISSN 1453—4495

