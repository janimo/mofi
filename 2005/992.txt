Anul 173 (XVII) — Nr. 992

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 9 noiembrie 2005

SUMAR

Nr.
LEGI ȘI DECRETE
305. — Lege pentru acceptarea anexei IV revizuite la
Convenția internațională din 1973 pentru
prevenirea poluării de către nave, modificată prin
Protocolul încheiat la Londra la data de
17 februarie 1978 (MARPOL 73/78), adoptată de
Organizația Maritimă Internațională prin Rezoluția
MEPC.115(51) a Comitetului pentru Protecția
Mediului Marin la Londra la 1 aprilie 2004 ............
1.018. — Decret privind promulgarea Legii pentru
acceptarea anexei IV revizuite la Convenția
internațională din 1973 pentru prevenirea poluării
de către nave, modificată prin Protocolul încheiat
la Londra la data de 17 februarie 1978 (MARPOL
73/78), adoptată de Organizația Maritimă
Internațională prin Rezoluția MEPC.115(51) a
Comitetului pentru Protecția Mediului Marin la
Londra la 1 aprilie 2004...........................................
DECIZII ALE CURȚII CONSTITUȚIONALE
Decizia nr. 473 din 22 septembrie 2005 referitoare la
excepția de neconstituționalitate a dispozițiilor
art. 7201 din Codul de procedură civilă..................

Pagina

2–8

Nr.

Pagina

Decizia nr. 482 din 29 septembrie 2005 referitoare la
excepția de neconstituționalitate a dispozițiilor
art. 2 alin. (2) din Legea nr. 146/1997 privind
taxele judiciare de timbru, ale art. 3731 și ale
cărții V din Codul de procedură civilă, ale art. 31
alin. 3 din anexa nr. 2 la Legea locuinței
nr. 114/1996 și ale art. 29 din Legea nr. 47/1992
privind organizarea și funcționarea Curții
Constituționale............................................................

11–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
612.

9

9–11

— Ordin al ministrului economiei și comerțului
pentru modificarea Ordinului ministrului economiei
și comerțului nr. 468/2005 privind desemnarea
organismelor de inspecție a instalațiilor,
echipamentelor și dispozitivelor utilizate în scopul
limitării emisiilor de compuși organici volatili
rezultați din depozitarea, încărcarea, descărcarea
și distribuția benzinei la terminale și la stațiile de
benzină.......................................................................

15–16

2

MONITORUL OFICIAL AL ROMÂNIEI, PARTEA I, Nr. 992/9.XI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru acceptarea anexei IV revizuite la Convenția internațională din 1973
pentru prevenirea poluării de către nave, modificată prin Protocolul încheiat la Londra
la data de 17 februarie 1978 (MARPOL 73/78), adoptată de Organizația Maritimă Internațională
prin Rezoluția MEPC.115(51) a Comitetului pentru Protecția Mediului Marin la Londra la 1 aprilie 2004
Parlamentul României adoptă prezenta lege.
Art. 1. — Se acceptă anexa IV revizuită la Convenția
internațională din 1973 pentru prevenirea poluării de către
nave, modificată prin Protocolul încheiat la Londra la data
de 17 februarie 1978 (MARPOL 73/78), la care România a
aderat prin Legea nr. 6/1993 pentru aderarea României la
Convenția internațională din 1973 pentru prevenirea poluării
de către nave, modificată prin Protocolul încheiat la Londra
la data de 17 februarie 1978, adoptată de Organizația
Maritimă Internațională prin Rezoluția MEPC.115(51) a

Comitetului pentru Protecția Mediului Marin la Londra la
1 aprilie 2004.
Art. 2. — În termen de 90 de zile de la data intrării în
vigoare a prezentei legi, Ministerul Transporturilor,
Construcțiilor și Turismului va adopta, prin ordin al
ministrului, normele metodologice de aplicare a prevederilor
anexei IV revizuite la MARPOL 73/78, prevăzută la art. 1.
Art. 3. — Prezenta lege intră în vigoare la 30 de zile de
la data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

TEODOR VIOREL MELEȘCANU

București, 25 octombrie 2005.
Nr. 305.
REZOLUȚIA MEPC.115(51)
adoptată la 1 aprilie 2004
AMENDAMENTE LA ANEXA PROTOCOLULUI DIN 1978 REFERITOR LA CONVENȚIA INTERNAȚIONALĂ DIN 1973
PENTRU PREVENIREA POLUĂRII DE CĂTRE NAVE

(Anexa IV revizuită la MARPOL 73/78)*)
Comitetul pentru Protecția Mediului Marin,
amintind art. 38 lit. (a) din Convenția privind crearea Organizației Maritime Internaționale (denumită în continuare
Organizația ) referitor la funcțiile Comitetului pentru Protecția Mediului Marin (denumit în continuare Comitetul ) conferite
acestuia prin convențiile internaționale pentru prevenirea și controlul poluării marine,
notând art. 16 din Convenția internațională din 1973 pentru prevenirea poluării de către nave (denumită în
continuare Convenția din 1973 ) și art. VI din Protocolul din 1978 referitor la Convenția internațională din 1973 pentru
prevenirea poluării de către nave (denumit în continuare Protocolul din 1978 ) care specifică împreună procedura de
amendare a Protocolului din 1978 și conferă organului competent al Organizației funcția de examinare și adoptare a
amendamentelor la Convenția din 1973, modificată prin Protocolul din 1978 (MARPOL 73/78),
având în vedere anexa IV, revizuită, la MARPOL 73/78:
1. adoptă, în conformitate cu art. 16(2) d) din Convenția din 1973, anexa IV revizuită la MARPOL 73/78, al cărei
text este prezentat în anexa la prezenta rezoluție;
2. stabilește, în conformitate cu art. 16(2) f) (iii) din Convenția din 1973, că anexa IV revizuită la
MARPOL 73/78 se va considera ca fiind acceptată la data de 1 februarie 2005, cu excepția cazului în care, înainte de
această dată, cel puțin o treime din numărul părților sau părțile ale căror flote comerciale reprezintă în total nu mai puțin
de 50% din tonajul brut al flotei comerciale mondiale vor fi notificat Organizației obiecțiunile lor la aceste amendamente;
3. invită părțile să noteze că, în conformitate cu art. 16(2) g)(ii) din Convenția din 1973, amendamentele vor intra
în vigoare la data de 1 august 2005, după acceptarea lor în conformitate cu paragraful 2 de mai sus;
4. solicită secretarului general, în conformitate cu art. 16(2) e) din Convenția din 1973, să transmită tuturor părților
la MARPOL 73/78 copii certificate ale prezentei rezoluții și textul amendamentelor conținut în anexă;
*) Traducere.

MONITORUL OFICIAL AL ROMÂNIEI, PARTEA I, Nr. 992/9.XI.2005

3

5. solicită în plus secretarului general să transmită tuturor membrilor Organizației care nu sunt părți la
MARPOL 73/78 copii certificate ale prezentei rezoluții și ale anexei sale.
A N E X A IV R E V I Z U I T Ă L A M A R P O L 73/78

Reguli pentru prevenirea poluării cu ape uzate de la nave
CAPITOLUL 1
Generalități
REGULA 1
Definiții

În sensul prezentei anexe:
1. Navă nouă înseamnă o navă:
1. pentru care s-a încheiat contractul de construcție sau, în lipsa unui contract de construcție, a cărei chilă a
fost pusă ori care se află într-un stadiu de construcție echivalent la data intrării în vigoare a prezentei
anexe sau după această dată; ori
2. a cărei livrare are loc la 3 ani sau mai mult de la data intrării în vigoare a prezentei anexe.
2. Navă existentă înseamnă o navă care nu este o navă nouă.
3. Ape uzate înseamnă:
1. ape și alte deșeuri provenind de la orice tip de closete și pișoare;
2. ape provenind de la lavoare, căzi de spălat și guri de scurgere situate în spațiile rezervate pentru îngrijire
medicală (dispensare, infirmerii etc.);
3. ape provenind din spații utilizate pentru transportul animalelor vii; sau
4. alte ape reziduale, când sunt amestecate cu scurgerile definite mai sus.
4. Tanc de colectare înseamnă un tanc folosit pentru colectarea și depozitarea apelor uzate.
5. Uscatul cel mai apropiat. Expresia îde la uscatul cel mai apropiat“ se referă la porțiunea de la linia de bază
care servește la delimitarea mării teritoriale a teritoriului respectiv în conformitate cu dreptul internațional; totuși, în sensul
prezentei convenții, expresia îde la uscatul cel mai apropiat“ pe coasta nord-estică a Australiei înseamnă de la o linie
trasă dintr-un punct al coastei Australiei cu:
latitudinea 11ș00’S, longitudinea 142ș08’E
până la punctul cu latitudinea 10ș35’S, longitudinea 141ș55’E și apoi între următoarele puncte:
latitudine 10ș00’S, longitudine 142ș00’E
latitudine 9ș10’S, longitudine 143ș52’E
latitudine 9ș00’S, longitudine 144ș30’E
latitudine 10ș41’S, longitudine 145ș00’E
latitudine 13ș00’S, longitudine 145ș00’E
latitudine 15ș00’S, longitudine 146ș00’E
latitudine 17ș30’S, longitudine 147ș00’E
latitudine 21ș00’S, longitudine 152ș55’E
latitudine 24ș30’S, longitudine 154ș00’E
și apoi până la punctul de
latitudine 24ș42’S, longitudine 153ș15’E pe coasta Australiei.
6. Voiaj internațional înseamnă un voiaj dintr-o țară în care prezenta convenție se aplică până la un port din
afara acestei țări sau invers.
7. Persoană înseamnă membrul unui echipaj și pasagerii.
8. Dată de aniversare înseamnă ziua și luna fiecărui an care vor corespunde datei de expirare a Certificatului
internațional de prevenire a poluării cu ape uzate.
REGULA 2
Aplicare

1. Prevederile prezentei anexe se aplică următoarelor nave care efectuează voiaje internaționale:
1. navelor noi cu un tonaj brut mai mare sau egal cu 400; și
2. navelor noi care au un tonaj brut mai mic de 400, care sunt autorizate să transporte mai mult de
15 persoane; și
3. navelor existente cu un tonaj brut mai mare sau egal cu 400, după 5 ani de la intrarea în vigoare a
prezentei anexe; și
4. navelor existente cu un tonaj brut mai mic de 400, care sunt autorizate să transporte mai mult de
15 persoane, după 5 ani de la intrarea în vigoare a prezentei anexe.
2. Administrația se va asigura că navele existente menționate în alin. 1.3 și 1.4 din prezenta regulă, ale căror
chile au fost puse sau sunt într-un stadiu similar de construcție, înainte de data de 2 octombrie 1983, vor fi echipate, pe
cât posibil, pentru descărcarea apelor uzate în conformitate cu cerințele regulii 11 din prezenta anexă.

4

MONITORUL OFICIAL AL ROMÂNIEI, PARTEA I, Nr. 992/9.XI.2005
REGULA 3
Excepții

1. Regula 11 din prezenta anexă nu se aplică la:
1. descărcarea apelor uzate dintr-o navă, necesară pentru siguranța navei și a persoanelor aflate la bord sau
pentru salvarea vieții omenești pe mare; sau
2. deversarea apelor uzate ca urmare a unei avarii a navei sau a echipamentului acesteia dacă s-au luat
toate măsurile raționale înainte și după producerea avariei, cu scopul de a preveni sau reduce la minimum deversarea.
CAPITOLUL 2
Inspecții și certificare
REGULA 4
Inspecții

1. Fiecare navă căreia, conform regulii 2, i se cere să corespundă prevederilor prezentei anexe trebuie să fie
supusă inspecțiilor specificate mai jos:
1. o inspecție inițială înainte ca nava să intre în serviciu sau înainte de eliberarea pentru prima dată a
certificatului cerut de regula 5 a prezentei anexe, ce va include o inspecție completă a structurii navei, echipamentului,
sistemelor, instalațiilor, amenajărilor și materialelor sale în măsura în care nava face obiectul prezentei anexe. Această
inspecție trebuie să fie astfel efectuată încât să asigure că structura navei, echipamentul, sistemele, instalațiile,
amenajările și materialele sale corespund în întregime cerințelor aplicabile ale prezentei anexe;
2. o inspecție de reînnoire la intervalele specificate de către Administrație, dar fără să depășească 5 ani, cu
excepția cazului în care se aplică prevederile regulii 8.2, 8.5, 8.6 sau 8.7 din prezenta anexă. Inspecția de reînnoire
trebuie să fie efectuată astfel încât să asigure că structura navei, echipamentul, sistemele, instalațiile, amenajările și
materialele sale corespund în întregime cerințelor aplicabile ale prezentei anexe;
3. o inspecție suplimentară, generală sau parțială, după caz, trebuie să fie efectuată după o reparație care
rezultă din investigațiile prevăzute de paragraful 4 al prezentei reguli sau ori de câte ori se fac orice reparații sau
înlocuiri importante. Această inspecție va fi efectuată astfel încât să se asigure că reparațiile sau înlocuirile necesare au
fost efectiv realizate, că materialul și calitatea acestor reparații sau înlocuiri sunt în toate privințele satisfăcătoare și că
nava corespunde în toate privințele cerințelor prezentei anexe.
2. Administrația trebuie să stabilească măsurile corespunzătoare pentru navele care nu fac obiectul prevederilor
paragrafului 1 din prezenta regulă în vederea asigurării că prevederile aplicabile ale prezentei reguli sunt respectate.
3. Inspecțiile navelor, în ceea ce privește aplicarea prevederilor prezentei anexe, trebuie să fie efectuate de către
inspectori ai administrației. Totuși, administrația poate încredința efectuarea inspecțiilor fie inspectorilor numiți în acest
scop, fie organizațiilor recunoscute de ea.
4. O administrație care numește inspectori sau care recunoaște organizații pentru a efectua inspecțiile, așa cum
sunt stabilite în paragraful 3 din prezenta regulă, trebuie cel puțin să împuternicească orice inspector numit sau
organizație recunoscută:
1. să solicite reparații la navă; și
2. să efectueze inspecții, dacă sunt cerute de autoritățile corespunzătoare ale statului portului.
Administrația trebuie să notifice Organizației responsabilitățile specifice și condițiile autorității acordate inspectorilor
numiți sau organizațiilor recunoscute în vederea transmiterii părților prezentei Convenții spre informarea inspectorilor lor.
5. Dacă un inspector numit sau organizația recunoscută stabilește că starea navei și a echipamentului său nu
corespunde de fapt caracteristicilor din Certificatul internațional de prevenire a poluării cu ape uzate sau se prezintă
astfel încât nava nu este efectiv aptă pentru a ieși în mare fără a prezenta o posibilă amenințare de a produce daune
mediului marin, inspectorul sau organizația respectivă trebuie să se asigure imediat că se iau măsuri de remediere și
trebuie să informeze Administrația în timp util. Dacă nu se iau măsuri de remediere, certificatul respectiv trebuie să fie
retras și Administrația trebuie să fie informată imediat și, dacă nava se află în portul unei alte părți, autoritățile
corespunzătoare ale statului portului trebuie, de asemenea, informate imediat. Dacă un inspector al Administrației, un
inspector numit sau organizația recunoscută a informat autoritățile competente ale statului portului, guvernul statului
portului interesat trebuie să acorde orice sprijin necesar acelui inspector al Administrației, acelui inspector numit sau
acelei organizații pentru a-și îndeplini obligațiile în conformitate cu această regulă. Dacă este cazul, guvernul statului
portului interesat va acționa astfel încât să se asigure că nava nu va ieși în mare până când aceasta nu este aptă să
iasă în mare sau nu va părăsi portul pentru a se îndrepta spre cel mai apropiat șantier de reparații decât în cazul în
care aceasta nu prezintă o posibilă amenințare de a produce daune mediului marin.
6. În fiecare caz, Administrația interesată trebuie să garanteze efectuarea completă și eficiența inspecției și
trebuie să se angajeze să asigure măsurile necesare pentru a îndeplini această obligație.
7. Starea navei și a echipamentului său trebuie să fie menținută conform prevederilor prezentei Convenții, pentru
a asigura că nava va rămâne aptă din toate punctele de vedere pentru a ieși în mare fără a prezenta o posibilă
amenințare de a produce daune mediului marin.
8. După terminarea oricărei inspecții a unei nave, conform paragrafului 1 al prezentei reguli, nu trebuie să se
facă nici o modificare a structurii navei, echipamentului, instalațiilor, amenajărilor sau materialului care fac obiectul
inspecției fără aprobarea Administrației, cu excepția simplei înlocuiri a unor astfel de echipamente sau instalații.
9. Ori de câte ori se produce un accident la o navă sau se descoperă o defecțiune ce afectează în mod
substanțial rezistența navei ori eficiența sau integritatea echipamentului său prevăzute în prezenta anexă, comandantul ori
armatorul navei va raporta cu prima ocazie Administrației, organizației recunoscute sau inspectorului numit responsabil cu

MONITORUL OFICIAL AL ROMÂNIEI, PARTEA I, Nr. 992/9.XI.2005

5

eliberarea certificatului corespunzător, care va stabili începerea investigațiilor pentru a stabili dacă este necesară
efectuarea unei inspecții conform paragrafului 1 al prezentei reguli. De asemenea, dacă nava se află într-un port al altei
părți, comandantul sau armatorul va raporta imediat autorităților corespunzătoare ale statului portului și inspectorul numit
sau organizația recunoscută se va asigura că acest raport a fost făcut.
REGULA 5
Eliberarea sau avizarea certificatului

1. Se va elibera un Certificat internațional pentru prevenirea poluării cu ape uzate, după o inspecție inițială sau
de reînnoire conform prevederilor regulii 4 din prezenta anexă, oricărei nave care efectuează voiaje către porturile sau
terminalele situate în limitele jurisdicției altor părți la Convenție. În cazul navelor existente, această cerință se aplică după
5 ani de la data intrării în vigoare a prezentei anexe.
2. Certificatul prevăzut la paragraful 1 se va elibera sau se va aviza fie de către Administrație, fie de către orice
persoane sau organizații recunoscute*), autorizate legal de către aceasta. În fiecare caz, Administrația își asumă întreaga
responsabilitate pentru Certificat.
REGULA 6
Eliberarea sau avizarea unui certificat de către alt guvern

1. Guvernul unei părți la Convenție poate dispune, la cererea Administrației, inspectarea unei nave și, dacă
consideră că prevederile prezentei anexe sunt îndeplinite, eliberează navei sau autorizează eliberarea unui Certificat
internațional pentru prevenirea poluării cu ape uzate și, după caz, avizează ori autorizează avizarea acestui certificat în
conformitate cu prezenta anexă.
2. O copie a certificatului prevăzut la paragraful 1 și o copie a raportului de inspecție vor fi transmise cât mai
curând posibil Administrației care a solicitat inspecția.
3. Un certificat astfel emis va conține o declarație care atestă că a fost eliberat la cererea Administrației și că va
avea aceeași valoare și va fi recunoscut ca și certificatul emis conform regulii 5 din prezenta anexă.
4. Nu se va elibera un Certificat internațional de prevenire a poluării cu ape uzate unei nave care este autorizată
să arboreze pavilionul unui stat ce nu este parte la Convenția din 1973.
REGULA 7
Forma certificatului

Certificatul internațional de prevenire a poluării cu ape uzate va fi redactat în forma corespunzătoare modelului
prevăzut în apendicele la prezenta anexă și va fi cel puțin în limba engleză, franceză sau spaniolă. Dacă se utilizează
și limba oficială a țării emitente, aceasta va prevala în cazul unei dispute sau contradicții.
REGULA 8
Durata și valabilitatea certificatului

1. Certificatul internațional pentru prevenirea poluării cu ape uzate va fi eliberat pe o perioadă specificată de
Administrație, care nu va depăși 5 ani.
2.1. În pofida cerințelor paragrafului 1 al prezentei reguli, dacă inspecția de reînnoire este finalizată în decurs de
3 luni înaintea datei de expirare a certificatului existent, noul certificat va fi valabil de la data finalizării inspecției de
reînnoire până la o dată care nu va depăși 5 ani de la data de expirare a certificatului existent.
2.2. Dacă inspecția de reînnoire este finalizată după data de expirare a certificatului existent, noul certificat va fi
valabil de la data finalizării inspecției de reînnoire până la o dată care nu va depăși 5 ani de la data de expirare a
certificatului existent.
2.3. Dacă inspecția de reînnoire este finalizată cu mai mult de 3 luni înainte de data de expirare a certificatului
existent, noul certificat va fi valabil de la data finalizării inspecției de reînnoire până la o dată care nu va depăși 5 ani
de la data finalizării inspecției de reînnoire.
3. Dacă un certificat este eliberat pe o perioadă mai mică de 5 ani, Administrația poate prelungi valabilitatea
acestuia dincolo de data de expirare până la perioada maximă specificată în paragraful 1 al prezentei reguli.
4. Dacă o inspecție de reînnoire a fost finalizată și nu se poate elibera sau pune la dispoziție la bordul navei
un nou certificat înaintea datei de expirare a certificatului existent, persoana sau organizația autorizată de Administrație
poate aviza certificatul existent și acest certificat va fi acceptat ca valabil pe o perioadă următoare care nu va depăși 5
luni de la data de expirare.
5. Dacă în momentul expirării certificatului o navă nu se află într-un port în care urmează să fie inspectată,
Administrația poate extinde perioada de valabilitate a certificatului, dar această prelungire va fi acordată numai în scopul
de a permite navei să își încheie voiajul spre portul în care va fi inspectată și numai în cazurile în care acest lucru se
consideră corespunzător și posibil. Nici un certificat nu trebuie să fie prelungit pe o perioadă mai mare de 3 luni și, la
sosirea în portul în care urmează a fi inspectată, o navă căreia i s-a acordat o prelungire nu va fi autorizată ca, în
virtutea acestei prelungiri, să părăsească portul fără a avea un nou certificat. Atunci când inspecția de reînnoire este
finalizată, noul certificat va fi valabil până la o dată care nu depășește 5 ani de la data de expirare a certificatului
existent înainte de acordarea prelungirii sale.
*) Se referă la Liniile directoare pentru autorizarea organizațiilor care acționează în numele administrațiilor, adoptate de Organizație prin
Rezoluția A.739(18), și la Specificațiile privind funcțiile de inspecție și certificare ale organizațiilor recunoscute care acționează în numele Administrației,
adoptate de Organizație prin Rezoluția A.789(19).

6

MONITORUL OFICIAL AL ROMÂNIEI, PARTEA I, Nr. 992/9.XI.2005

6. Un certificat eliberat unei nave angajate în voiaje scurte, care nu a fost prelungit conform prevederilor
paragrafelor anterioare din prezenta regulă, poate fi prelungit de Administrație pentru o perioadă de grație de până la o
lună de la data de expirare indicată în acest certificat. Dacă inspecția de reînnoire este finalizată, noul certificat va fi
valabil până la o dată care nu va depăși 5 ani de la data de expirare a certificatului existent înainte de acordarea
prelungirii sale.
7. În cazuri speciale, stabilite de către Administrație, un certificat nou nu trebuie să fie datat de la data de
expirare a certificatului existent conform paragrafului 2.2, 5 sau 6 din prezenta regulă. În aceste cazuri speciale, noul
certificat va fi valabil până la o dată care nu va depăși 5 ani de la data finalizării inspecției de reînnoire.
8. Un certificat eliberat conform regulii 5 sau 6 din prezenta anexă încetează a mai fi valabil în unul dintre
următoarele cazuri:
1. dacă inspecțiile corespunzătoare nu sunt finalizate în decursul perioadelor specificate conform regulii 4.1 din
prezenta anexă; sau
2. la transferarea unei nave sub pavilionul altui stat. Un certificat nou va fi eliberat numai dacă guvernul care
emite noul certificat consideră că nava corespunde pe deplin cerințelor regulilor 4.7 și 4.8 din prezenta anexă. În cazul
unui transfer de pavilion între părți, dacă s-a cerut în decurs de 3 luni după efectuarea transferului, guvernul părții al
cărui pavilion nava a fost oficial autorizată să îl arboreze va transmite Administrației, cât mai curând posibil, copiile
certificatului existente la bordul navei înaintea transferului și, dacă este posibil, copiile rapoartelor de inspecție
corespunzătoare.
CAPITOLUL 3
Echipament și controlul descărcării
REGULA 9
Sisteme de ape uzate

1. Fiecare navă căreia i se cere ca în conformitate cu regula 2 să corespundă prevederilor prezentei anexe
trebuie să fie echipată cu unul dintre următoarele sisteme pentru ape uzate:
1. o instalație de tratare a apelor uzate care va fi de un tip aprobat de către Administrație, ținând seama de
standardele și metodele de încercare elaborate de Organizație*); sau
2. un sistem pentru malaxare și dezinfectare aprobat de către Administrație. Acest sistem va fi prevăzut cu
mijloacele considerate satisfăcătoare de către Administrație, pentru depozitarea temporară a apelor uzate atunci când
nava se află la o distanță mai mică de 3 mile marine față de cel mai apropiat uscat; sau
3. un tanc de colectare a cărui capacitate trebuie să fie suficientă, după aprecierea Administrației, pentru a
colecta toate apele uzate, ținând seama de condițiile de exploatare, numărul de persoane de la bord și alți factori
semnificativi. Tancul de colectare trebuie să fie construit astfel încât să îndeplinească cerințele Administrației și trebuie să
aibă un dispozitiv care să indice vizual cantitatea conținută.
REGULA 10
Racorduri standard de descărcare

1. Pentru a permite racordarea tubulaturilor instalațiilor de primire cu tubulaturile de descărcare ale navei,
amândouă tubulaturile trebuie prevăzute cu un racord de descărcare standard în conformitate cu următorul tabel:
Dimensiuni standard ale flanșelor pentru racordurile de descărcare
Descriere

Diametrul
Diametrul
Diametrul
Fante în

exterior
interior
cercului buloanelor
flanșă

Dimensiune

210 mm
Corespunzător diametrului exterior al tubulaturii
170 mm
4 găuri echidistante cu diametrul de 18 mm amplasate pe cercul buloanelor cu
diametrul de mai sus și cu fante la periferia flanșei; lățimea crestăturii 18 mm
16 mm
4, fiecare cu diametrul de 16 mm și de lungime corespunzătoare

Grosimea flanșei
Buloane și piulițe: număr
și diametru
Flanșa este proiectată pentru țevi cu un diametru interior de maximum 100 mm și trebuie să fie din oțel sau alt material echivalent având suprafața plană. Această flanșă, împreună cu o garnitură adecvată, trebuie să fie corespunzătoare
pentru o presiune de lucru de 600 kPa.

Pentru navele cu o înălțime de construcție mai mică sau egală cu 5 m, diametrul interior al racordului de descărcare
poate fi de 38 mm.
2. La navele care efectuează transporturi speciale, de exemplu feriboturile de pasageri, ca alternativă, tubulaturile de
descărcare ale navei pot fi prevăzute cu un racord de descărcare care poate fi acceptat de către Administrație, cum ar
fi cuplajele de racordare rapidă.
*) Se referă la Recomandarea privind Standardele internaționale referitoare la efluenți și Liniile directoare pentru testele de performanță pentru
instalațiile de tratare a apelor uzate, adoptate de Organizație prin Rezoluția MEPC.2(VI). Pentru navele existente sunt acceptate specificațiile naționale.

MONITORUL OFICIAL AL ROMÂNIEI, PARTEA I, Nr. 992/9.XI.2005

7

REGULA 11
Descărcarea apelor uzate

1. Conform prevederilor regulii 3 din prezenta anexă, descărcarea apelor uzate în mare este interzisă, cu
excepția următoarelor cazuri:
1. nava descarcă ape uzate după malaxare și dezinfectare folosind un sistem aprobat de Administrație în
conformitate cu regula 9.1.2 din prezenta anexă la o distanță mai mare de 3 mile marine de la uscatul cel mai apropiat
sau ape uzate care nu sunt malaxate ori dezinfectate la o distanță mai mare de 12 mile marine de la uscatul cel mai
apropiat, cu condiția ca, în oricare caz, apele uzate depozitate în tancuri de colectare să nu fie descărcate dintr-o dată,
ci cu un debit moderat, cu nava în marș cu o viteză de cel puțin 4 noduri; debitul de descărcare trebuie să fie aprobat
de Administrație pe baza normelor elaborate de Organizație; sau
2. nava are în exploatare o stație de tratare autorizată care a fost certificată de Administrație să îndeplinească
cerințele de exploatare menționate în regula 9.1.1 din prezenta anexă și:
1. rezultatele încercărilor instalației sunt înscrise în Certificatul internațional de prevenire a poluării cu ape
uzate; și
2. în afară de aceasta, efluentul nu lasă materii solide plutitoare vizibile pe apa din jur și nici nu produce
decolorarea acesteia.
2. Prevederile paragrafului 1 nu se vor aplica navelor exploatate în apele aflate sub jurisdicția unui stat și nici
navelor care fac escală venind din alte state în momentul în care se află în aceste ape și descarcă ape uzate în
conformitate cu cerințe mai puțin riguroase impuse de acest stat.
3. Când apele uzate sunt amestecate cu deșeuri sau cu deșeuri din apă prevăzute în alte anexe ale MARPOL
73/78, cerințele acelor anexe trebuie să fie îndeplinite, în mod suplimentar, și în prezenta anexă.
CAPITOLUL 4
Instalații de primire
REGULA 12
Instalații de primire

1. Guvernul fiecărei părți la Convenție, care solicită navelor exploatate în apele aflate sub jurisdicția sa și navelor
care traversează apele sale să se conformeze cerințelor regulii 11.1, se angajează să asigure dotarea porturilor și
terminalelor cu instalații de primire a apelor uzate, pentru a satisface necesitățile navelor care le folosesc și fără a
provoca întârzieri excesive acestora.
2. Guvernul fiecărei părți va comunica Organizației pentru a transmite guvernelor contractante interesate toate
cazurile în care instalațiile puse la dispoziție în conformitate cu prezenta regulă sunt considerate ca fiind neadecvate.

APENDICE
MODEL DE CERTIFICAT
CERTIFICAT INTERNAȚIONAL PENTRU PREVENIREA POLUĂRII CU APE UZATE

Eliberat în conformitate cu prevederile Convenției internaționale din 1973 pentru prevenirea poluării de
către nave, astfel cum a fost modificată prin Protocolul încheiat la Londra la data de 17 februarie 1978 și
astfel cum a fost amendată prin Rezoluția MEPC 115(51), denumită în continuare Convenția, sub autoritatea
Guvernului .....................................................................................................................................................................................
(denumirea oficială completă a țării)

de către ..........................................................................................................................................................................................
(denumirea oficială completă a persoanei competente sau a organizației recunoscute conform prevederilor Convenției)

Caracteristicile navei1)
Numele navei ....................................................................................................................................................................
Numărul sau literele distinctive ........................................................................................................................................
Portul de înregistrare ........................................................................................................................................................
Tonajul brut ......................................................................................................................................................................
Numărul de persoane pe care nava este certificată să le transporte ........................................................................
Număr IMO2) ....................................................................................................................................................................
Navă nouă/existentă*)
Data la care a fost pusă chila sau la care nava se afla într-un stadiu similar de construcție ori, după caz, data
la care au început lucrările de transformare sau modificare cu caracter major ........................
1)

Ca alternativă, caracteristicile navei pot fi înscrise orizontal în căsuțe.
Se face referire la Schema numărului IMO de identificare a navei adoptată de către Organizație prin Rezoluția A.600(15).
*) Se elimină, după caz.
2)

8

MONITORUL OFICIAL AL ROMÂNIEI, PARTEA I, Nr. 992/9.XI.2005

Se certifică prin prezentul că:
1. Nava este echipată cu o instalație de tratare a apelor uzate/malaxor/tanc de colectare*), și cu o tubulatură de
descărcare în conformitate cu regulile 9 și 10 din anexa IV la Convenție, după cum urmează:
1.1.*) Descrierea instalației de tratare a apelor uzate:
Tipul instalației de tratare a apelor uzate ..................................................................
Numele producătorului ..................................................................................................
Instalația de tratare a apelor uzate este certificată de Administrație ca îndeplinind următoarele standarde
referitoare la efluent conform Rezoluției MEPC.2(VI)
1.2.*) Descrierea malaxorului:
Tipul malaxorului ..........................................................................................................
Numele producătorului ..................................................................................................
Calitatea apelor uzate după dezinfectare ..................................................................
1.3.*) Descrierea tancului de colectare:
Capacitatea totală a tancului de colectare .................... m3
Amplasamentul ..............................................................................................................
1.4. O tubulatură de descărcare a apelor uzate la o instalație de primire, prevăzută cu un racord standard de
legătură cu uscatul.
2. Nava a fost inspectată în conformitate cu regula 4 din anexa IV la Convenție.
3. Inspecția arată că structura, echipamentul, sistemele, instalațiile, amenajările și materialele navei și starea
acestora sunt satisfăcătoare în toate privințele și că nava corespunde cerințelor aplicabile din anexa IV la Convenție.
Prezentul certificat este valabil până la ..........................3) și este supus inspecțiilor efectuate, în concordanță cu
regula 4 din anexa IV la Convenție.
Data finalizării inspecției pe care se bazează acest certificat: .............................................
(zi/lună/an)

Eliberat la ...........................................................................
(locul eliberării certificatului)

.............................

...................................................................................................

(data eliberării)

(semnătura persoanei oficiale autorizate care eliberează certificatul)
(sigiliul sau ștampila autorității, după caz)

*) Se elimină, după caz.
3) Se inserează data de expirare, astfel cum se specifică de către Administrație în conformitate cu regula 8.1 din anexa IV la Convenție. Ziua
și luna acestei date corespund datei de aniversare, astfel cum s-a definit la regula 1.8 din anexa IV la Convenție.
AVIZ PENTRU EXTINDEREA VALABILITĂȚII CERTIFICATULUI, DACĂ ACESTA ESTE VALABIL MAI PUȚIN DE CINCI ANI,
CÂND SE APLICĂ REGULA 8.3

Nava îndeplinește prevederile relevante ale Convenției, în conformitate cu regula 8.3 din anexa IV la Convenție,
iar prezentul certificat se va accepta ca fiind valabil până la ...............................
Semnat ......................................................................
(semnătura persoanei oficiale autorizate)

Locul ..........................................................................
Data ............................................................................
(sigiliul sau ștampila autorității, după caz)

EXTINDEREA VALABILITĂȚII CERTIFICATULUI CÂND S-A EFECTUAT INSPECȚIA DE REÎNNOIRE ȘI CÂND SE APLICĂ REGULA 8.4

Nava îndeplinește prevederile relevante ale Convenției, în conformitate cu regula 8.4 din anexa IV la Convenție,
iar prezentul certificat se va accepta ca fiind valabil până la ....................................
Semnat ......................................................................
(semnătura persoanei oficiale autorizate)

Locul ..........................................................................
Data ............................................................................
(sigiliul sau ștampila autorității, după caz)

AVIZ PENTRU EXTINDEREA VALABILITĂȚII CERTIFICATULUI PÂNĂ CÂND NAVA AJUNGE ÎN PORTUL DE INSPECȚIE SAU
PENTRU O PERIOADĂ DE GRAȚIE CÂND SE APLICĂ REGULA 8.5 SAU REGULA 8.6

Prezentul certificat, în conformitate cu regula 8.5 sau regula 8.6*) din anexa IV la Convenție, se va accepta ca
fiind valabil până la ...........................................................
Semnat ......................................................................
(semnătura persoanei oficiale autorizate)

Locul ..........................................................................
Data ............................................................................
(sigiliul sau ștampila autorității, după caz)
*) Se elimină, după caz.

MONITORUL OFICIAL AL ROMÂNIEI, PARTEA I, Nr. 992/9.XI.2005

9

PREȘEDINTELE ROMÂNIEI

DECRET
privind promulgarea Legii pentru acceptarea
anexei IV revizuite la Convenția internațională din 1973
pentru prevenirea poluării de către nave, modificată
prin Protocolul încheiat la Londra la data de 17 februarie 1978
(MARPOL 73/78), adoptată de Organizația Maritimă
Internațională prin Rezoluția MEPC.115(51) a Comitetului
pentru Protecția Mediului Marin la Londra la 1 aprilie 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru acceptarea anexei IV
revizuite la Convenția internațională din 1973 pentru prevenirea poluării de
către nave, modificată prin Protocolul încheiat la Londra la data de
17 februarie 1978 (MARPOL 73/78), adoptată de Organizația Maritimă
Internațională prin Rezoluția MEPC.115(51) a Comitetului pentru Protecția
Mediului Marin la Londra la 1 aprilie 2004, și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 24 octombrie 2005.
Nr. 1.018.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 473
din 22 septembrie 2005

referitoare la excepția de neconstituționalitate a dispozițiilor art. 7201 din Codul de procedură civilă
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 7201 din Codul de procedură
civilă, excepție ridicată de Societatea Comercială îLudmila
Impex Internațional“ — S.R.L. din Bistrița în Dosarul
nr. 6.953/2004 al Judecătoriei Bistrița.
La apelul nominal răspunde, pentru autorul excepției,
avocat Augustin Zegrean, lipsind celelalte părți, față de
care procedura de citare este legal îndeplinită.
Președintele constată cauza în stare de judecată și
acordă cuvântul pe fond.

Reprezentantul autorului excepției solicită admiterea
acesteia, susținând oral motivele expuse în notele scrise
depuse la instanța de fond.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale, respectiv Decizia nr. 335
din 16 septembrie 2004. Menționează, de asemenea, că
procedura concilierii directe nu constituie o procedură
administrativă specială.
C U R T E A,

având în vedere actele și lucrările dosarului, reține
următoarele:
Prin Încheierea din 3 martie 2005, pronunțată în Dosarul
nr. 6.953/2004, Judecătoria Bistrița a sesizat Curtea
Constituțională cu excepția de neconstituționalitate a
dispozițiilor art. 720 1 din Codul de procedură civilă,
excepție ridicată de Societatea Comercială îLudmila Impex
Internațional“ — S.R.L. din Bistrița într-o cauză având ca
obiect soluționarea unei cereri evaluabile în bani, în materie
comercială.

10

MONITORUL OFICIAL AL ROMÂNIEI, PARTEA I, Nr. 992/9.XI.2005

În motivarea excepției de neconstituționalitate, autorul
arată că textul de lege criticat aduce atingere dispozițiilor
art. 21 din Constituție, întrucât îngrădește posibilitatea
reclamantului de a se adresa direct instanței de judecată
pentru apărarea drepturilor sale.
În opinia autorului excepției, principiul accesului liber la
justiție, statuat de art. 21 din Constituție, nu poate fi
îngrădit, limitat ori condiționat, așa încât nimic nu îl poate
împiedica pe reclamant să se adreseze direct instanței de
judecată pentru soluționarea litigiului comercial, concilierea
prealabilă putând fi eventual facultativă, iar nu obligatorie.
Pe de altă parte, în litigiile comerciale celeritatea este
o condiție esențială or, prin textul de lege criticat, se
întârzie introducerea acțiunii în justiție.
Totodată autorul excepției susține că textul de lege
criticat încalcă prevederile art. 21 alin. (4) din Constituție,
potrivit cărora îJurisdicțiile speciale administrative sunt
facultative și gratuite“.
Judecătoria Bistrița apreciază că excepția de
neconstituționalitate este neîntemeiată, arătând că textul de
lege criticat instituie o procedură extrajudiciară care oferă
părților posibilitatea de a preîntâmpina un litigiu. Așa fiind,
prin instituirea procedurii prealabile de conciliere legiuitorul
nu a urmărit restrângerea accesului liber la justiție, ci
instaurarea unui climat de ordine, indispensabil în vederea
exercitării dreptului constituțional prevăzut de art. 21.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale, de exemplu Decizia nr. 335 din
16 septembrie 2004, publicată în Monitorul Oficial al
României, Partea I, nr. 955 din 19 octombrie 2004.
Avocatul Poporului apreciază că dispozițiile legale
criticate sunt constituționale, reprezentând norme de
procedură a căror reglementare este de competența
exclusivă a legiuitorului, în temeiul atribuțiilor sale conferite
prin dispozițiile art. 126 alin. (2) din Constituție, și invocă
în acest sens Decizia Curții Constituționale nr. 335 din
16 septembrie 2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile apărătorului autorului
excepției, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 720 1 din Codul de procedură civilă,
introduse prin art. I pct. 224 din Ordonanța de urgență a
Guvernului nr. 138/2000, publicată în Monitorul Oficial al
României, Partea I, nr. 479 din 2 octombrie 2000, dispoziții
care au următorul conținut:
— Art. 7201: îÎn procesele și cererile în materie comercială
evaluabile în bani, înainte de introducerea cererii de chemare
în judecată, reclamantul va încerca soluționarea litigiului prin
conciliere directă cu cealaltă parte.
În scopul arătat la alin. 1, reclamantul va convoca partea
adversă, comunicându-i în scris pretențiile sale și temeiul lor

legal, precum și toate actele doveditoare pe care se sprijină
acestea. Convocarea se va face prin scrisoare recomandată cu
dovadă de primire, prin telegramă, telex, fax sau orice alt mijloc
de comunicare care asigură transmiterea textului actului și
confirmarea primirii acestuia. Convocarea se poate face și prin
înmânarea înscrisurilor sub semnătură de primire.
Data convocării pentru conciliere nu se va fixa mai devreme
de 15 zile de la data primirii actelor comunicate potrivit alin. 2.
Rezultatul concilierii se va consemna într-un înscris cu
arătarea pretențiilor reciproce referitoare la obiectul litigiului și
a punctului de vedere al fiecărei părți.
Înscrisul despre rezultatul concilierii ori, în cazul în care
pârâtul nu a dat curs convocării prevăzute la alin. 2, dovada că
de la data primirii acestei convocări au trecut 30 de zile se
anexează la cererea de chemare în judecată.“
Autorul excepției susține că dispozițiile legale criticate
încalcă prevederile art. 21 din Constituție, care au
următorul conținut:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția, Curtea Constituțională constată că
asupra constituționalității dispozițiilor art. 7201 din Codul de
procedură civilă s-a mai pronunțat prin Decizia nr. 335 din
16 septembrie 2004, publicată în Monitorul Oficial al
României, Partea I, nr. 955 din 19 octombrie 2004,
respingând excepția de neconstituționalitate.
Pentru a pronunța această soluție, Curtea a reținut
următoarele:
Dispozițiile privind soluționarea litigiilor în materie
comercială, cuprinse în cap. XIV din cartea VI a Codului
de procedură civilă, instituie o procedură specială de
rezolvare a acestei categorii de litigii ce cuprinde
concilierea directă prealabilă dintre părți și o procedură de
judecată derogatorie de la dreptul comun.
Potrivit dispozițiilor art. 126 alin. (2) din Constituție,
stabilirea regulilor de desfășurare a procesului în fața
instanțelor judecătorești este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Sub acest aspect,
principiul liberului acces la justiție presupune posibilitatea
neîngrădită a celor interesați de a le utiliza, în formele și
în modalitățile prevăzute de lege.
Prin instituirea procedurii prealabile de conciliere, ca de
altfel în toate cazurile în care legiuitorul a condiționat
valorificarea unui drept de exercitarea sa în cadrul unei
anumite proceduri, nu s-a urmărit restrângerea accesului
liber la justiție de care, în mod evident, cel interesat
beneficiază în condițiile legii, ci, exclusiv, instaurarea unui
climat de ordine, indispensabil, în vederea exercitării
dreptului constituțional prevăzut de art. 21, prevenindu-se
astfel abuzurile și asigurându-se protecția drepturilor și
intereselor legitime ale celorlalte părți. Așa fiind, textul de
lege criticat este în deplin acord cu dispozițiile art. 109
alin. (2) din Codul de procedură civilă, potrivit cărora, îÎn
cazurile anume prevăzute de lege, sesizarea instanței
competente se poate face numai după îndeplinirea unei
proceduri prealabile, în condițiile stabilite de acea lege [...]“.
De altfel, Curtea a statuat în mod constant că
reglementarea de către legiuitor, în limitele competenței ce
i-a fost conferită prin Constituție, a condițiilor de exercitare
a unui drept — subiectiv sau procesual, inclusiv prin
instituirea unor proceduri speciale, nu constituie o
restrângere a exercițiului acestuia, ci doar o modalitate
eficientă de a preveni
exercitarea sa abuzivă în
detrimentul altor titulari de drepturi, în egală măsură
ocrotite.

MONITORUL OFICIAL AL ROMÂNIEI, PARTEA I, Nr. 992/9.XI.2005
Mai trebuie menționat că, din ansamblul reglementării,
rezultă că, prin instituirea procedurii prealabile de conciliere,
legiuitorul a urmărit să transpună în practică principiul
celerității soluționării litigiilor dintre părți — mai pregnant în
materie comercială — și să degreveze activitatea
instanțelor de judecată. Astfel, rolul normei procedurale
criticate este acela de a reglementa o procedură
extrajudiciară care să ofere părților posibilitatea de a se
înțelege asupra eventualelor pretenții ale reclamantului, fără
implicarea autorității judecătorești competente. Față de
aceste rațiuni majore, condiționarea sesizării instanței de
parcurgerea procedurii de conciliere cu partea potrivnică nu
poate fi calificată ca o îngrădire a accesului liber la justiție,
în accepțiunea prohibită de prevederile constituționale de

11

referință, atâta timp cât partea interesată poate sesiza
instanța judecătorească cu cererea de chemare în
judecată.
Curtea reține că dispozițiile art. 21 alin. (4) din
Constituție, potrivit cărora îjurisdicțiile speciale administrative
sunt facultative și gratuite“, nu sunt incidente în cauză,
întrucât textul de lege criticat reglementează procedura
prealabilă de conciliere în procesele și cererile în materie
comercială.
Atât soluția, cât și considerentele cuprinse în această
decizie își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7201 din Codul de procedură civilă, excepție ridicată
de Societatea Comercială îLudmila Impex Internațional“ — S.R.L. din Bistrița în Dosarul nr. 6.953/2004 al Judecătoriei
Bistrița.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 482
din 29 septembrie 2005

referitoare la excepția de neconstituționalitate a dispozițiilor art. 2 alin. (2) din Legea nr. 146/1997
privind taxele judiciare de timbru, ale art. 3731 și ale cărții V din Codul de procedură civilă,
ale art. 31 alin. 3 din anexa nr. 2 la Legea locuinței nr. 114/1996 și ale art. 29 din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 alin. (2) din Legea
nr. 146/1997 privind taxele judiciare de timbru, ale art. 3731
și ale cărții V din Codul de procedură civilă, ale art. 31
alin. 3 din anexa nr. 2 la Legea locuinței nr. 114/1996 și
ale art. 29 din Legea nr. 47/1992 privind organizarea și
funcționarea Curții Constituționale, excepție ridicată de Aurel
Ionescu în Dosarul nr. 15.077/2004 al Judecătoriei
Sectorului 5 București.
La apelul nominal se prezintă autorul excepției personal
precum și partea Asociația de Proprietari bl. 104,
bd. Națiunile Unite nr. 8, prin președinte, Exacustodian
Păușescu.
Autorul excepției solicită admiterea excepției de
neconstituționalitate ridicate, arătând că art. 2 alin. (2) din
Legea nr. 146/1997 este discriminatoriu și creează confuzii
cu privire la cuantumul taxei de timbru care trebuie plătită,

iar art. 31 din anexa nr. 2 la Legea locuinței nr. 114/1996
încalcă principiul egalității în drepturi, deoarece scutește de
la plata taxei de timbru asociația de proprietari reclamantă,
dar nu și pe proprietarul aflat în litigiu cu aceasta. Cu
privire la dispozițiile art. 3731 și ale cărții V din Codul de
procedură civilă, susține că acestea îi încalcă dreptul de
proprietate, deoarece procedura executării silite, care are
ca rezultat privarea de proprietate, poate fi încuviințată și
fără citarea părților. În sfârșit, cu privire la art. 29 din
Legea nr. 47/1992 privind organizarea și funcționarea Curții
Constituționale, arată că din eroare instanța de judecată a
reținut invocarea excepției de neconstituționalitate a acestui
text.
Reprezentantul părții Asociația de Proprietari bl. 104,
bd. Națiunile Unite nr. 8, solicită respingerea excepției de
neconstituționalitate ridicate, arătând că se raliază punctelor
de vedere exprimate în dosar de Guvern și de Avocatul
Poporului.
Reprezentantul Ministerului Public pune concluzii de
respingere ca inadmisibilă a excepției de neconstituționalitate a art. 29 din Legea nr. 47/1992, deoarece
acest text nu are legătură cu soluționarea cauzei, și
concluzii de respingere ca neîntemeiată a excepției
referitoare la dispozițiile art. 2 alin. (2) din Legea
nr. 146/1997 privind taxele judiciare de timbru, ale art. 3731
și ale cărții V din Codul de procedură civilă, precum și ale
art. 31 din anexa nr. 2 la Legea locuinței nr. 114/1996.

12

MONITORUL OFICIAL AL ROMÂNIEI, PARTEA I, Nr. 992/9.XI.2005
C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2005, pronunțată în
Dosarul nr. 15.077/2004, Judecătoria Sectorului 5
București a sesizat Curtea Constituțională cu excepția de
neconstituționalitate a dispozițiilor art. 2 alin. (2) din Legea
nr. 146/1997 privind taxele judiciare de timbru, ale art. 3731
și ale cărții V din Codul de procedură civilă, ale art. 31 din
anexa nr. 2 la Legea locuinței nr. 114/1996 și ale art. 29 din
Legea nr. 47/1992 privind organizarea și funcționarea
Curții Constituționale. Excepția a fost ridicată de către
Aurel Ionescu cu prilejul soluționării unei contestații la
executare silită imobiliară.
În motivarea excepției de neconstituționalitate autorul
acesteia susține, în esență, că dispozițiile art. 2 alin. (2)
din Legea nr. 146/1997, ale art. 3731 și ale cărții V din
Codul de procedură civilă, ale art. 31 din anexa nr. 2 la
Legea nr. 114/1996 și ale art. 23 din Legea nr. 47/1992
sunt neconstituționale, deoarece încalcă principiul egalității
în drepturi, consacrat de art. 16 din Constituție, și dreptul
la apărare, prevăzut la art. 24 din Constituție, precum și
art. 1 din primul Protocol adițional la Convenția pentru
apărarea drepturilor omului și a libertăților fundamentale,
care se referă la protecția proprietății. Astfel, este
neconstituțională procedura executării silite, care poate fi
încuviințată și fără citarea părților. De asemenea, autorul
excepției consideră că scutirea de la plata taxei de timbru
a asociațiilor de proprietari, în cazul acționării în justiție a
oricărui proprietar care se face vinovat de neplata
cheltuielilor comune, este contrară Constituției, deoarece
proprietarii nu beneficiază de această scutire.
Judecătoria Sectorului 5 București apreciază că
excepția de neconstituționalitate nu este întemeiată. În
acest sens arată că, potrivit dispozițiilor art. 126 alin. (2)
din Constituție, instituirea unor taxe de timbru este lăsată
la latitudinea legiuitorului și, ca atare, nu constituie o
încălcare a dreptului de proprietate garantat de art. 44 din
Legea fundamentală și de art. 1 din primul Protocol
adițional la Convenția pentru apărarea drepturilor omului și
a libertăților fundamentale. În ceea ce privește critica
potrivit căreia dispozițiile art. 29 din Legea nr. 47/1992 sunt
neconstituționale, arată că aceasta nu poate fi reținută,
Curtea Constituțională statuând de nenumărate ori că
acestea sunt constituționale. Cu privire la pretinsa
neconstituționalitate a art. 3731 din Codul de procedură
civilă, instanța apreciază că aceste dispoziții sunt
constituționale, deoarece, în conformitate cu dispozițiile
art. 126 alin. (2) din Constituție, competența și procedura
de judecată sunt stabilite de lege, iar întreaga procedură
de executare silită este prevăzută de lege, respectiv de
cartea V din Codul de procedură civilă. Din ansamblul
acestor reglementări rezultă că părțile au acces la justiție,
iar debitorul are la dispoziție garanții procedurale care îi
permit să se adreseze instanței de judecată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textele de lege criticate nu
contravin dispozițiilor constituționale invocate. Astfel,
dispozițiile art. 373 1 din Codul de procedură civilă nu
îngrădesc principiile enunțate de autorul excepției, ci,
dimpotrivă, constituie expresia aplicării lor, garantând
desfășurarea procedurii de executare silită, cu respectarea
Constituției. Dând expresie dispozițiilor art. 126 alin. (2) din
Constituție, dispozițiile art. 3731 din Codul de procedură
civilă reprezintă norme privind executarea silită, instituție
procedurală al cărei scop este reprezentat de realizarea
definitivă și practică a unor drepturi recunoscute printr-o
hotărâre judecătorească sau alt titlu executoriu. În ceea ce
privește critica de neconstituționalitate a dispozițiilor art. 2

alin. (2) din Legea nr. 146/1997, arată că instanța de
contencios constituțional a statuat că prevederile art. 21 din
Legea fundamentală nu instituie nici o interdicție cu privire
la taxele în justiție, fiind legal și normal ca justițiabilii care
trag un folos nemijlocit din activitatea desfășurată de
autoritățile judecătorești să contribuie la acoperirea
cheltuielilor acestora. De altfel, contribuția justițiabilului, prin
avansarea unei părți din aceste cheltuieli, poate fi
recuperată, în temeiul art. 274 alin. 1 din Codul de
procedură civilă, de la partea care cade în pretenții. În
ceea ce privește excepția de neconstituționalitate a
normelor privind taxele de timbru față de principiul
garantării dreptului de proprietate, arată că instituirea taxei
de timbru nu afectează nici existența și nici protecția
acestui drept. În ceea ce privește art. 29 din Legea
nr. 47/1992, arată că instanța de contencios constituțional
s-a mai pronunțat cu privire la constituționalitatea acestei
prevederi, iar prin Decizia nr. 517 din 25 noiembrie 2004 și
prin Decizia nr. 5 din 18 februarie 2005 a statuat că
acestea sunt în concordanță cu Legea fundamentală.
Avocatul Poporului
arată
că
excepția
de
neconstituționalitate a dispozițiilor art. 2 alin. (2) din Legea
nr. 146/1997 și ale art. 31 din anexa nr. 2 la Legea
nr. 114/1996, față de dispozițiile art. 44 din Constituție și
ale art. 1 din primul Protocol adițional la Convenția pentru
apărarea drepturilor omului și a libertăților fundamentale, nu
poate fi reținută. Astfel, taxa aferentă contestației la
executare silită poate diminua patrimoniul celui executat silit
sau poate atinge unele atribute ale dreptului de proprietate,
dar nu poate fi considerată ca fiind contrară garantării și
ocrotirii dreptului de proprietate. De asemenea, nu poate fi
reținută nici critica de neconstituționalitate a dispozițiilor
art. 3731 și ale cărții V din Codul de procedură civilă,
deoarece aceste texte de lege nu îngrădesc accesul liber
la justiție, instanța încuviințează executarea silită prin
încheiere dată în camera de consiliu, fără citarea părților,
opțiunea legiuitorului în acest caz fiind impusă de exigența
soluționării cu celeritate a procesului dedus judecății. În
ceea ce privește critica de neconstituționalitate potrivit
căreia dispozițiile art. 29 din Legea nr. 47/1992 vin în
contradicție cu prevederile art. 44 din Constituție, arată că
nici aceasta nu poate fi reținută, deoarece prevederile
legale criticate sunt norme de procedură pe care instanța
este obligată să le aplice, în vederea selectării doar a
acelor excepții care, potrivit legii, pot face obiectul
controlului de constituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
următoarele prevederi legale:
— dispozițiile art. 2 alin. (2) din Legea nr. 146/1997
privind taxele judiciare de timbru, publicată în Monitorul
Oficial al României, Partea I, nr. 173 din 29 iulie 1997;
taxa judiciară de timbru prevăzută de art. 2 alin. (2) a fost
actualizată prin Hotărârea Guvernului nr. 783/2004,
publicată în Monitorul Oficial al României, Partea I, nr. 482
din 28 mai 2004. Textul criticat are următorul conținut:
îÎn cazul contestației la executarea silită, taxa se calculează
la valoarea bunurilor a căror urmărire se contestă sau la

MONITORUL OFICIAL AL ROMÂNIEI, PARTEA I, Nr. 992/9.XI.2005
valoarea debitului urmărit, când acest debit este mai mic decât
valoarea bunurilor urmărite. Taxa aferentă acestei contestații
nu poate depăși suma de 1.830.000 lei, indiferent de valoarea
contestată.“;
— dispozițiile art. 3731 din Codul de procedură civilă,
introduse prin Ordonanța de urgență a Guvernului
nr. 138/2000, publicată în Monitorul Oficial al României,
Partea I, nr. 479 din 2 octombrie 2000. Textul criticat are
următoarea formulare:
îCererea de executare silită se depune la executorul
judecătoresc, dacă legea nu dispune altfel. Executorul
judecătoresc va solicita încuviințarea executării de către
instanța de executare, căreia îi va înainta, în copie, cererea
creditorului urmăritor și titlul executoriu.
Instanța încuviințează executarea silită prin încheiere dată
în camera de consiliu, fără citarea părților.
După încuviințarea cererii instanța va alcătui un dosar
privind executarea, la care executorul judecătoresc este obligat
să depună câte un exemplar al fiecărui act de executare, în
termen de 48 de ore de la efectuarea acestuia.“;
— dispozițiile cărții V din Codul de procedură civilă,
referitoare la executarea silită;
— cu privire la dispozițiile art. 31 din anexa nr. 2 la
Legea locuinței nr. 114/1996, din examinarea motivării
formulate de autorul excepției reiese că, în realitate, acesta
critică doar prevederile alin. 3 al acestui articol, care se
referă la scutirea de taxa de timbru a acțiunii formulate în
justiție de către asociația de proprietari. Anexa nr. 2 la
Legea locuinței nr.114/1996 a fost republicată în Monitorul
Oficial al României, Partea I, nr. 393 din 31 decembrie
1997. Potrivit acestui text, îAcțiunea este scutită de taxă de
timbru“;
— dispozițiile art. 29 din Legea nr. 47/1992 privind
organizarea și funcționarea Curții Constituționale,
republicată în Monitorul Oficial al României, Partea I,
nr. 643 din 16 iulie 2004. Textul criticat are următorul
conținut:
î(1) Curtea Constituțională decide asupra excepțiilor ridicate
în fața instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.
(2) Excepția poate fi ridicată la cererea uneia dintre părți
sau, din oficiu, de către instanța de judecată ori de arbitraj
comercial. De asemenea, excepția poate fi ridicată de procuror
în fața instanței de judecată, în cauzele la care participă.
(3) Nu pot face obiectul excepției prevederile constatate ca
fiind neconstituționale printr-o decizie anterioară a Curții
Constituționale.
(4) Sesizarea Curții Constituționale se dispune de către
instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra
excepției, și va fi însoțită de dovezile depuse de părți. Dacă
excepția a fost ridicată din oficiu, încheierea trebuie motivată,
cuprinzând și susținerile părților, precum și dovezile necesare.
(5) Pe perioada soluționării excepției de neconstituționalitate judecarea cauzei se suspendă.
(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.
Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.“
În susținerea neconstituționalității acestor texte de lege,
autorul excepției invocă încălcarea prevederilor art. 16
și 24 din Constituție, potrivit cărora:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.

13

(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, autorul excepției invocă și încălcarea
următoarelor dispoziții din Convenția pentru apărarea
drepturilor omului și a libertăților fundamentale:
— Art. 6: î1. Orice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședințe poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;
b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător
ales de el și, dacă nu dispune de mijloacele necesare pentru a
plăti un apărător, să poată fi asistat în mod gratuit de un avocat
din oficiu, atunci când interesele justiției o cer;
d) să întrebe sau să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării;
e) să fie asistat în mod gratuit de un interpret, dacă nu
înțelege sau nu vorbește limba folosită la audiere.“;
— Art. 14 din Convenția pentru apărarea drepturilor
omului și a libertăților fundamentale:
îExercitarea drepturilor și libertăților recunoscute de
prezenta convenție trebuie să fie asigurată fără nici o
deosebire bazată, în special, pe sex, rasă, culoare, limbă,
religie, opinii politice sau orice alte opinii, origine națională sau
socială, apartenența la o minoritate națională, avere, naștere
sau orice altă situație.“;
— Art. 1 din primul Protocol adițional la Convenția
pentru apărarea drepturilor omului și a libertăților
fundamentale, text care are următorul conținut:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Examinând excepția de neconstituționalitate, Curtea
constată următoarele:
I. Cu privire la art. 2 alin. (2) din Legea nr. 146/1997,
autorul
excepției
își
motivează
critica
de

14

MONITORUL OFICIAL AL ROMÂNIEI, PARTEA I, Nr. 992/9.XI.2005

neconstituționalitate, prin aceea că acest text de lege înu
detaliază progresiv cu art. 20 alin. (1) taxele de timbru
pentru contestații“, fără a indica o dispoziție sau un
principiu din Legea fundamentală care ar fi încălcat prin
prevederile criticate. Așa fiind, se constată că nu sunt
întrunite condițiile de sesizare a Curții Constituționale,
prevăzute la art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit
cărora îSesizările trebuie făcute în formă scrisă și motivate“,
excepția de neconstituționalitate cu privire la acest text
legal urmând a fi respinsă ca inadmisibilă.
II. Cu privire la critica de neconstituționalitate a
art. 3731 din Codul de procedură civilă, aceste dispoziții de
lege prevăd că cererea de executare silită se depune la
executorul judecătoresc, dacă legea nu dispune altfel, iar
acesta va solicita încuviințarea executării de către instanța
de executare, căreia îi va înainta, în copie, cererea
creditorului urmăritor și titlul executoriu. Instanța
încuviințează executarea silită prin încheiere dată în
camera de consiliu, fără citarea părților, iar după
încuviințarea cererii instanța va alcătui un dosar privind
executarea, la care executorul judecătoresc este obligat să
depună câte un exemplar al fiecărui act de executare, în
termen de 48 de ore de la efectuarea acestuia. Se
observă că aceste dispoziții reprezintă norme de procedură
a căror stabilire, potrivit art. 126 alin. (2) din Constituție,
intră în competența exclusivă a legiuitorului. De altfel, prin
Decizia Plenului nr. 1 din 8 februarie 1994, publicată în
Monitorul Oficial al României, Partea I, nr. 69 din
16 martie 1994, Curtea Constituțională a statuat că liberul
acces la justiție presupune accesul la mijloacele
procedurale prin care justiția se înfăptuiește, fiind de
competența exclusivă a legiuitorului instituirea regulilor de
desfășurare a procesului în fața instanțelor judecătorești.
Pe cale de consecință, legiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza
aceste proceduri, în formele și în modalitățile instituite de
lege. De aceea, regula art. 21 alin. (2) din Constituție,
potrivit căreia nici o lege nu poate îngrădi accesul la
justiție, are ca semnificație faptul că legiuitorul nu poate
exclude de la exercițiul drepturilor procesuale pe care le-a
instituit nici o categorie sau grup social.
III. Cu privire la critica de neconstituționalitate a cărții V
din Codul de procedură civilă, Curtea constată că și
această critică este neîntemeiată. Cartea V se referă la
executarea silită, stabilind scopul și obiectul executării,
procedura de sesizare a organului de executare,
persoanele și bunurile supuse executării, procedura
cauțiunii, a contestației la executare, a întoarcerii executării,
urmărirea silită a bunurilor mobile și imobile, distribuirea
sumelor realizate prin executarea silită și predarea silită a
bunurilor, proceduri asupra cărora Curtea Constituțională
s-a pronunțat în numeroase rânduri, stabilind că acestea
nu încalcă dispozițiile Legii fundamentale sau ale
convențiilor internaționale la care România este parte. În
acest sens sunt Decizia nr. 30 din 25 ianuarie 2005,
publicată în Monitorul Oficial al României, Partea I, nr. 164
din 24 februarie 2005, Decizia nr. 288 din 1 iulie 2004,
publicată în Monitorul Oficial al României, Partea I, nr. 724
din 11 august 2004, Decizia nr. 488 din 16 decembrie
2003, publicată în Monitorul Oficial al României, Partea I,
nr. 30 din 14 ianuarie 2004, Decizia nr. 336 din
16 septembrie 2004, publicată în Monitorul Oficial al
României, Partea I, nr. 922 din 11 octombrie 2004, și
Decizia nr. 467 din 28 octombrie 2004, publicată în

Monitorul Oficial al României, Partea I, nr. 1.084 din
22 noiembrie 2004.
IV. Cu privire la art. 31 din anexa nr. 2 la Legea
nr. 114/1996, autorul excepției de neconstituționalitate arată
că textul de lege criticat încalcă principiul egalității în
drepturi a cetățenilor, prevăzut de art. 16 din Constituție,
prin faptul că asociația de proprietari care administrează
clădirile cu mai multe apartamente proprietate privată sau
mixtă, în condițiile Legii locuinței nr. 114/1996, este scutită
de taxa de timbru, în cazul acționării în justiție a oricărui
proprietar care se face vinovat de neplata cheltuielilor
comune, în timp ce proprietarul nu beneficiază de această
scutire.
Analizând aceste susțineri, Curtea constată că ele nu
sunt întemeiate. Potrivit jurisprudenței sale, spre exemplu
Decizia nr. 175 din 26 septembrie 2000, publicată în
Monitorul Oficial al României, Partea I, nr. 702 din
28 decembrie 2000, îinstituirea unor excepții de la regula
generală a plății taxelor judiciare de timbru (scutiri de plata
taxei) nu constituie o discriminare sau o atingere adusă
principiului constituțional al egalității în drepturi a
cetățenilor. Potrivit art. 138 alin. (1) din Constituție,
«Impozitele, taxele și orice alte venituri ale bugetului de stat și
ale bugetului asigurărilor sociale de stat se stabilesc numai prin
lege», fiind așadar la aprecierea legiuitorului să stabilească
scutiri de taxe sau impozite, având în vedere situații
diferite, fără ca prin aceasta să se aducă atingere
principiului egalității în drepturi“.
De altfel, prevederile legale criticate au mai făcut obiect
al controlului de neconstituționalitate, prin raportare la
dispozițiile art. 16 alin. (1) din Constituție, iar prin Decizia
nr. 163 din 4 iunie 2002, publicată în Monitorul Oficial al
României, Partea I, nr. 520 din 18 iulie 2002, și prin
Decizia nr. 271 din 26 mai 2005, publicată în Monitorul
Oficial al României, Partea I, nr. 599 din 12 iulie 2005,
Curtea a respins excepția ca neîntemeiată. Soluția
pronunțată în deciziile menționate, precum și considerentele
pe care acestea s-au bazat sunt valabile și în prezenta
cauză.
V. Cu privire la critica de neconstituționalitate a art. 29
din Legea nr. 47/1992, Curtea constată că aceasta este
inadmisibilă. Potrivit dispozițiilor constituționale cuprinse în
art. 146 lit. d), Curtea Constituțională îhotărăște asupra
excepțiilor de neconstituționalitate privind legile și ordonanțele,
ridicate în fața instanțelor judecătorești sau de arbitraj
comercial“. În aplicarea acestor dispoziții, art. 29 alin. (1)
din Legea nr. 47/1992 prevede: îCurtea Constituțională
decide asupra excepțiilor ridicate în fața instanțelor
judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.“ Rezultă că, în cadrul
controlului constituționalității legilor, prevăzut de dispozițiile
art. 146 lit. d) din Constituție, sesizarea instanței de
contencios constituțional în vederea declanșării controlului
poate fi făcută numai pe calea ridicării excepției de
neconstituționalitate în fața instanței judecătorești, cu
condiția ca soluționarea cauzei să depindă de legea sau
ordonanța ori dispoziția dintr-o lege sau dintr-o ordonanță
criticată ca neconstituțională. Astfel, Curtea constată că
textul invocat nu este determinant în judecarea și
soluționarea cauzei aflate pe rolul instanței de judecată,
excepția de neconstituționalitate a dispozițiilor art. 29 din
Legea nr. 47/1992 fiind, așadar, inadmisibilă.

MONITORUL OFICIAL AL ROMÂNIEI, PARTEA I, Nr. 992/9.XI.2005

15

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 2 alin. (2) din Legea
nr. 146/1997 privind taxele judiciare de timbru și ale art. 29 din Legea nr. 47/1992 privind organizarea și funcționarea
Curții Constituționale, excepție ridicată de Aurel Ionescu în Dosarul nr. 15.077/2004 al Judecătoriei Sectorului 5 București.
2. Respinge excepția de neconstituționalitate a dispozițiilor art. 3731 și a celor ale cărții V din Codul de
procedură civilă, precum și a dispozițiilor art. 31 din anexa nr. 2 a Legii locuinței nr. 114/1996, excepție ridicată de
același autor în același dosar.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
pentru modificarea Ordinului ministrului economiei și comerțului nr. 468/2005 privind desemnarea
organismelor de inspecție a instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea, descărcarea și
distribuția benzinei la terminale și la stațiile de benzină
În baza prevederilor Hotărârii Guvernului nr. 568/2001 privind stabilirea cerințelor tehnice pentru limitarea emisiilor
de compuși organici volatili rezultați din depozitarea, încărcarea, descărcarea și distribuția benzinei la terminale și la
stațiile de benzină, ale Ordinului ministrului industriei și resurselor nr. 337/2001 pentru aprobarea Normelor privind
inspecția tehnică a instalațiilor, echipamentelor și dispozitivelor utilizate în scopul limitării emisiilor de compuși organici
volatili rezultați din depozitarea, încărcarea, descărcarea și distribuția benzinei la terminale și la stațiile de benzină, cu
modificările ulterioare, și ale Ordinului ministrului economiei și comerțului nr. 122/2005 privind înlocuirea anexei la Ordinul
ministrului industriei și resurselor nr. 337/2001 pentru aprobarea Normelor privind inspecția tehnică a instalațiilor,
echipamentelor și dispozitivelor utilizate în scopul limitării emisiilor de compuși organici volatili rezultați din depozitarea,
încărcarea, descărcarea și distribuția benzinei la terminale și la stațiile de benzină,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Anexa la Ordinul ministrului economiei și
comerțului nr. 468/2005 privind desemnarea organismelor
de inspecție a instalațiilor, echipamentelor și dispozitivelor
utilizate în scopul limitării emisiilor de compuși organici
volatili rezultați din depozitarea, încărcarea, descărcarea și
distribuția benzinei la teminale și la stațiile de benzină,

publicat în Monitorul Oficial al României, Partea I, nr. 812
din 7 septembrie 2005, se înlocuiește cu anexa la
prezentul ordin.
Art. II. — Prezentul ordin se publică în Monitorul Oficial
al României, Partea I.

p. Ministrul economiei și comerțului,
Eugen Tapu-Nazare,
secretar de stat
București, 26 octombrie 2005.
Nr. 612.

16

MONITORUL OFICIAL AL ROMÂNIEI, PARTEA I, Nr. 992/9.XI.2005
ANEXĂ
LISTA

cuprinzând organismele de inspecție desemnate pentru efectuarea inspecțiilor tehnice ale instalațiilor,
echipamentelor și dispozitivelor utilizate în scopul limitării emisiilor de compuși organici volatili rezultați
din depozitarea, încărcarea, descărcarea și distribuția benzinei la terminale și la stațiile de benzină
Nr.
crt.

Organismul
de inspecție

Adresa

Activități pentru care a fost desemnat

1.

Societatea Comercială
IPROCHIM — S.A. —
Departamentul utilaje
Nr. de înregistrare
la registrul comerțului
J40/6.485/1991

Municipiul București,
Calea Plevnei nr. 137,
sectorul 6

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

2.

Societatea Comercială
IPIP — S.A. —
Colectivul îCompuși
organici volatili“
Nr. de înregistrare
la registrul comerțului
J29/386/1991

Municipiul Ploiești,
Str. Diligenței nr. 18,
județul Prahova

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

3.

Societatea Comercială
PETRODESIGN — S.A —
Colectivul tehnic
autonom de expertizare
autorizare și
inspectare — COV
Nr. de înregistrare
la registrul comerțului
J40/4.079/1992

Municipiul București,
str. Căderea Bastiliei
nr. 56—58, sectorul 1

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

4.

Societatea Comercială
LAJEDO — S.R.L.
Nr. de înregistrare
la registrul comerțului
J29/2.036/1993

Municipiul Ploiești,
Șos. Vestului nr. 24B,
bl. 10E, ap. 11, et. 3,
județul Prahova

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

5.

Societatea Comercială
DEAL IMPEX — S.R.L.
Nr. de înregistrare
la registrul comerțului
J40/17.505/1992

Municipiul București,
Calea Floreasca
nr. 90—111, bl. F1,
sc. 2, ap. 17,
sectorul 1

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

6.

Universitatea Tehnică
îGheorghe Asachi“ —
Catedra de Ingineria
și Managementul
Mediului

Municipiul Iași,
bd. Dimitrie Mangeron
nr. 67, județul Iași

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

7.

Societatea Comercială
COV-INSPECT — S.R.L.
Nr. de înregistrare
la registrul comerțului
J13/2.336/2005

Municipiul Constanța,
str. Decebal nr. 67,
județul Constanța

Avizarea tehnică a proiectelor și inspecție tehnică în exploatare a
instalațiilor, echipamentelor și dispozitivelor utilizate în scopul limitării
emisiilor de compuși organici volatili rezultați din depozitarea, încărcarea,
descărcarea și distribuția benzinei la terminale și la stațiile de benzină

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 992/9.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064041]
ISSN 1453—4495

