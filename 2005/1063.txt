Anul 173 (XVII) — Nr. 1.063

PARTEA

I

LEGI, DECRETE, HOTĂRÂRI ȘI ALTE ACTE

Luni, 28 noiembrie 2005

SUMAR

Nr.

Pagina
DECRETE

1.117. — Decret privind conferirea Semnului onorific
În Serviciul Patriei unor ofițeri din Serviciul de
Protecție și Pază .....................................................

2

DECIZII ALE CURȚII CONSTITUȚIONALE
Decizia nr. 511 din 6 octombrie 2005 referitoare la
excepția de neconstituționalitate a dispozițiilor
art. 36 din Legea nr. 64/1995 privind procedura
reorganizării judiciare și a falimentului ....................
Decizia nr. 553 din 25 octombrie 2005 referitoare la
excepția de neconstituționalitate a dispozițiilor
art. 6 din Ordonanța de urgență a Guvernului
nr. 92/2004 privind reglementarea drepturilor
salariale și a altor drepturi ale funcționarilor publici
pentru anul 2005, precum și a ordonanței în
integralitate.................................................................

2–5

Nr.

Pagina

Decizia nr. 592 din 8 noiembrie 2005 referitoare la
excepția de neconstituționalitate a dispozițiilor
art. 77 alin. (2) din Ordonanța de urgență a
Guvernului nr. 195/2002 privind circulația pe
drumurile publice .......................................................

9–11

Decizia nr. 594 din 8 noiembrie 2005 referitoare la
excepția de neconstituționalitate a dispozițiilor
art. 7, art. 148 alin. 1 lit. c) teza întâi, art. 150
alin. 1 și art. 178 alin. 21 din Codul de procedură
penală ........................................................................

12–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
834.

5–9

— Ordin al ministrului muncii, solidarității sociale
și familiei privind aprobarea Listei organismelor
recunoscute
care
efectuează
evaluarea
conformității explozivilor de uz civil .........................

15–16

2

MONITORUL OFICIAL AL ROMÂNIEI, PARTEA I, Nr. 1.063/28.XI.2005

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei
unor ofițeri din Serviciul de Protecție și Pază
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările și completările ulterioare,
având în vedere propunerile directorului Serviciului de Protecție și Pază,
Președintele României

d e c r e t e a z ă:

Art. 1. — Pe data de 1 decembrie 2005 se conferă
Semnul onorific În Serviciul Patriei, pentru 15 ani de
activitate în domeniul apărării, ordinii publice și siguranței
naționale, ofițerilor prevăzuți în anexa nr. 1.
Art. 2. — Pe data de 1 decembrie 2005 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței
naționale, ofițerilor prevăzuți în anexa nr. 2.

Art. 3. — Pe data de 1 decembrie 2005 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, ofițerilor prevăzuți în anexa nr. 3.
Art. 4. — Anexele nr. 1—3*) fac parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 21 noiembrie 2005.
Nr. 1.117.
*) Anexele nr. 1—3 se comunică instituțiilor interesate.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 511
din 6 octombrie 2005

referitoare la excepția de neconstituționalitate a dispozițiilor art. 36 din Legea nr. 64/1995
privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 29 din Legea nr. 64/1995
privind procedura reorganizării judiciare și a falimentului,
excepție ridicată de Societatea Comercială îSartex Gaz“ —
S.A. din Gulia în Dosarul nr. 3/F/2005 al Tribunalului
Dâmbovița — judecătorul-sindic.
La apelul nominal lipsesc părțile, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens arată că dispozițiile legale

MONITORUL OFICIAL AL ROMÂNIEI, PARTEA I, Nr. 1.063/28.XI.2005
criticate reprezintă norme de procedură, iar legiuitorul este
abilitat să stabilească o procedură specială, derogatorie de
la dreptul comun, în considerarea unor situații deosebite,
fără ca prin aceasta să contravină Legii fundamentale.
C U R T E A,

având în vedere actele și lucrările dosarului, reține
următoarele:
Prin Încheierea din 7 martie 2005, pronunțată în
Dosarul nr. 3/F/2005, Tribunalul Dâmbovița — judecătorulsindic a sesizat Curtea Constituțională cu excepția de
neconstituționalitate a dispozițiilor art. 29 din Legea
nr. 64/1995 privind procedura reorganizării judiciare și a
falimentului. Excepția a fost ridicată de către Societatea
Comercială îSartex Gaz“ — S.A. din Gulia, comuna
Tărtășești, cu prilejul soluționării unei cereri de declanșare
a procedurii judiciare și falimentului.
În motivarea excepției de neconstituționalitate autorul
acesteia susține, în mod sumar, că dispozițiile art. 29 din
Legea nr. 64/1995 contravin prevederilor art. 135 și 136
din Constituție, fiind contrarii principiilor economiei de piață
și ocrotirii și garantării proprietății private. îPrin aceste
dispoziții se aduce atingere și art. 44 din Constituția
României, ce garantează dreptul de proprietate privată al
societății noastre comerciale, patrimoniul societății fiind atins
în mod grav“.
Tribunalul Dâmbovița — judecătorul-sindic arată că
îprecizările acuzate de debitoare ca fiind neconstituționale
sunt cele ale art. 29 în redactarea anterioară republicării
Legii nr. 64/1995 în Monitorul Oficial al României, Partea I,
nr. 1.066/17.11.2004“. Cu privire la acest articol, apreciază
că excepția de neconstituționalitate nu este întemeiată. În
acest sens arată că, îîntrucât art. 29 din Legea
nr. 64/1995 reglementează dreptul creditorului de a cere
deschiderea procedurii prevăzute de această lege împotriva
debitorului aflat în insolvență timp de cel puțin 30 de zile,
iar scopul legii este instituirea unei proceduri pentru plata
pasivului unor asemenea debitori, prevederile acestui articol
nu încalcă dreptul de proprietate privată garantat prin
Constituție și nu aduce atingere principiilor economiei de
piață“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că textele de lege criticate nu
contravin dispozițiilor constituționale invocate. Astfel, îscopul
reglementării contestate este de a institui o procedură
pentru plata pasivului debitorului în încetare de plăți, fie
prin reorganizarea întreprinderii și activității acestuia sau
prin lichidarea unor bunuri din averea lui până la
acoperirea pasivului, fie prin faliment. Prin procedura
reorganizării judiciare și a falimentului nu se urmărește, ca
în dreptul comun, stabilirea existenței unui drept de creanță
și a obligației corelative de plată, ci executarea unor

3

creanțe certe, lichide și exigibile“. Declanșarea procedurii
reorganizării judiciare și a falimentului este condiționată de
caracterul creanțelor și de cuantumul minim al acestora.
Numai creditorii care îndeplinesc toate condițiile prevăzute
de art. 36 din Legea nr. 64/1995 pot formula în fața
instanței de judecată o cerere de deschidere a procedurii
reorganizării judiciare și a falimentului unui debitor care, de
asemenea, se încadrează în condițiile prevăzute de
aceleași dispoziții legale. îEste adevărat că declanșarea
procedurii reorganizării judiciare și a falimentului atrage o
limitare a dreptului de proprietate al debitorului, dar această
limitare intervine ca urmare a nerespectării de către
comerciant a obligațiilor de plată, deci a drepturilor
corelative ale creditorilor, or, dreptul de proprietate și
prerogativele acestuia trebuie exercitate în condițiile legii,
ținând cont și de dispozițiile art. 1718 din Codul civil, care
instituie gajul general asupra bunurilor debitorului pentru
urmărirea creanțelor creditorilor“. De altfel, potrivit
jurisprudenței constante a Curții Europene a Drepturilor
Omului, îdreptul de proprietate nu este un drept absolut, ci
un drept comportând ingerințe“.
Avocatul Poporului arată că textul criticat este
constituțional. Astfel îprocedura reorganizării judiciare și a
falimentului este una specială, prin care se urmărește
executarea unei creanțe certe, lichide și exigibile față de
un debitor care nu numai că nu își îndeplinește de
bunăvoie obligația de plată, ci se află, timp de 30 de zile,
în stare de insolvență. [...] Dreptul formulării cererii
introductive pentru declanșarea procedurii reorganizării
judiciare și a falimentului este condiționat de caracterul
creanțelor și de cuantumul minim al acestora, pentru a
împiedica abuzul de drept prin formularea unor cereri, în
cadrul procedurii speciale, pentru orice creanță și indiferent
de valoare“. Cu privire la critica față de art. 135 din
Constituție, îprin dispozițiile criticate se asigură respectarea
întocmai a obligației statului de a asigura libertatea
comerțului, protecția concurenței loiale, precum și crearea
cadrului favorabil pentru valorificarea tuturor factorilor de
producție“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Deși autorul excepției se referă la art. 29 din Legea
nr. 64/1995, din motivarea sa reiese că, în realitate, acesta

4

MONITORUL OFICIAL AL ROMÂNIEI, PARTEA I, Nr. 1.063/28.XI.2005

critică dispozițiile acestui articol în forma legii anterioară
republicării din data de 17 noiembrie 2004. În actuala
formulare a legii, textul criticat de autorul excepției
corespunde art. 36 din Legea nr. 64/1995. Așadar, obiectul
excepției de neconstituționalitate îl constituie dispozițiile
art. 36 din Legea nr. 64/1995 privind procedura
reorganizării judiciare și a falimentului, republicată în
Monitorul Oficial al României, Partea I, nr. 1.066 din
17 noiembrie 2004, cu modificările ulterioare, dispoziții
potrivit cărora:
î(1) Orice creditor care are una sau mai multe creanțe certe,
lichide și exigibile poate introduce la tribunal o cerere împotriva
unui debitor care este prezumat în insolvență din cauza
încetării plăților față de acesta timp de cel puțin 30 de zile, în
următoarele condiții:
a) dacă creanțele izvorăsc din raporturi de muncă sau
raporturi obligaționale civile, acestea trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;
b) în celelalte cazuri creanțele trebuie să aibă un cuantum
superior echivalentului în lei al sumei de 3.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.
(2) Dacă între momentul formulării cererii de către un
creditor și cel al judecării acestei cereri de către judecătorulsindic sunt formulate cereri de către alți creditori, judecătorulsindic va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim
al creanțelor în raport cu valoarea însumată a creanțelor
tuturor creditorilor care au formulat cereri.
(3) Dacă s-a deschis o procedură într-un dosar, celelalte
eventuale dosare aflate pe rol, cu același obiect, vor fi
conexate la primul dosar.“
În susținerea neconstituționalității acestor texte de lege,
autorul excepției invocă încălcarea drepturilor art. 44
alin. (1) și (2), art. 135 și 136 din Constituție, potrivit
cărora:
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“;
— Art. 135: î(1) Economia României este economie de
piață, bazată pe libera inițiativă și concurență.

(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;
b) protejarea intereselor naționale în activitatea economică,
financiară și valutară;
c) stimularea cercetării științifice și tehnologice naționale, a
artei și protecția dreptului de autor;
d) exploatarea resurselor naturale, în concordanță cu
interesul național;
e) refacerea și ocrotirea mediului înconjurător, precum și
menținerea echilibrului ecologic;
f) crearea condițiilor necesare pentru creșterea calității vieții;
g) aplicarea politicilor de dezvoltare regională în
concordanță cu obiectivele Uniunii Europene.“;
— Art. 136: î(1) Proprietatea este publică sau privată.
(2) Proprietatea publică este garantată și ocrotită prin lege
și aparține statului sau unităților administrativ-teritoriale.
(3) Bogățiile de interes public ale subsolului, spațiul aerian,
apele cu potențial energetic valorificabil, de interes național,
plajele, marea teritorială, resursele naturale ale zonei
economice și ale platoului continental, precum și alte bunuri
sabilite de legea organică, fac obiectul exclusiv al proprietății
publice.
(4) Bunurile proprietate publică sunt inalienabile. În
condițiile legii organice, ele pot fi date în administrare regiilor
autonome ori instituțiilor publice sau pot fi concesionate ori
închiriate; de asemenea, ele pot fi date în folosință gratuită
instituțiilor de utilitate publică.
(5) Proprietatea privată este inviolabilă, în condițiile legii
organice.“
Examinând excepția de neconstituționalitate, Curtea
constată că dispozițiile legale în cauză au mai format
obiect al controlului de constituționalitate.
Astfel, în Decizia nr. 190 din 31 martie 2005, publicată
în Monitorul Oficial al României, Partea I, nr. 437 din
24 mai 2005, și în Decizia nr. 73 din 26 februarie 2004,
publicată în Monitorul Oficial al României, Partea I, nr. 262
din 25 martie 2004, Curtea a reținut că dispozițiile de lege
criticate prevăd condițiile în care un creditor poate
introduce la tribunalul în a cărui rază teritorială își are
sediul debitorul o cerere de deschidere a procedurii
reorganizării judiciare sau a falimentului unui debitor
persoană juridică.
Scopul Legii nr. 64/1995 este, potrivit art. 2, instituirea
unei proceduri pentru plata pasivului debitorului în încetare
de plăți, fie prin reorganizarea întreprinderii și activității
acestuia sau prin lichidarea unor bunuri din averea lui
până la acoperirea pasivului, fie prin faliment. Procedura
reorganizării judiciare și a falimentului reglementată de
Legea nr. 64/1995 este una specială, prin care nu se
urmărește, ca în dreptul comun, stabilirea existenței unui
drept de creanță și a obligației corelative de plată, ci
executarea unor creanțe certe, lichide și exigibile față de
un debitor care nu numai că nu-și îndeplinește de
bunăvoie obligația de plată, ci se află, timp de cel puțin

MONITORUL OFICIAL AL ROMÂNIEI, PARTEA I, Nr. 1.063/28.XI.2005
30 de zile, în incapacitate vădită de plată, deci în stare de
insolvență.
Astfel, Curtea a constatat că dreptul formulării cererii
introductive pentru declanșarea procedurii reorganizării
judiciare și a falimentului este condiționat de caracterul
creanțelor și de cuantumul minim al acestora, pentru a
împiedica abuzul de drept prin formularea unor cereri, în
cadrul procedurii speciale, pentru orice creanță și indiferent
de valoare.
În sfârșit, Curtea a reținut că procedura prevăzută de
Legea nr. 64/1995 a fost instituită de legiuitor ca un mijloc
de constrângere a debitorului care nu și-a executat
voluntar obligațiile de plată, modalitate prin care nu a fost
încălcat dreptul de proprietate al acestuia, în condițiile în
care, în ceea ce-l privește, era ținut de existența unor
creanțe certe, lichide și exigibile, ci s-a asigurat protecția
dreptului de proprietate al titularilor unor asemenea creanțe,
încălcat prin refuzul de executare din partea debitorilor răuplatnici.

5

Așa fiind, dreptul de proprietate privată, prevăzut de
art. 44 alin. (1) teza întâi și alin. (2) teza întâi și de
art. 136 alin. (5) din Constituție, nu este încălcat prin
dispozițiile legale criticate. Acestea nu contravin nici
prevederilor constituționale ale art. 135, ci, dimpotrivă,
asigură respectarea întocmai a obligației statului de a
asigura libertatea comerțului, protecția concurenței loiale,
precum și crearea cadrului favorabil pentru valorificarea
tuturor factorilor de producție.
De altfel, dispozițiile legale criticate reprezintă norme de
procedură. Or, potrivit prevederilor art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“, legiuitorul este
abilitat să stabilească o procedură specială, derogatorie de
la dreptul comun, în considerarea unor situații deosebite,
fără ca prin aceasta să contravină Legii fundamentale.
Întrucât nu există elemente noi de natură a determina
reconsiderarea jurisprudenței Curții în această materie,
considerentele și soluția deciziilor menționate rămân
valabile și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 36 din Legea nr. 64/1995 privind procedura
reorganizării judiciare și a falimentului, excepție ridicată de Societatea Comercială îSartex Gaz“ — S.A. din Gulia în
Dosarul nr. 3/F/2005 al Tribunalului Dâmbovița — judecătorul-sindic.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 553
din 25 octombrie 2005

referitoare la excepția de neconstituționalitate a dispozițiilor art. 6 din Ordonanța de urgență
a Guvernului nr. 92/2004 privind reglementarea drepturilor salariale și a altor drepturi
ale funcționarilor publici pentru anul 2005, precum și a ordonanței în integralitate
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Florentina Baltă

— procuror

Daniela Ramona Marițiu

— magistrat-asistent

Pe rol se află soluționarea excepției de neconstituționalitate a dispozițiilor art. 6 din Ordonanța de urgență a
Guvernului nr. 92/2004 privind reglementarea drepturilor
salariale și a altor drepturi ale funcționarilor publici pentru
anul 2005, precum și a ordonanței în integralitate, excepție
ridicată de Daniela Breciuga în Dosarul nr. 752/CA/2005,

6

MONITORUL OFICIAL AL ROMÂNIEI, PARTEA I, Nr. 1.063/28.XI.2005

Mihaela Cornelia Petrică în Dosarul nr. 753/CA/2005,
Mihaela Carmen Urdă în Dosarul nr. 754/CA/2005, Cristian
Nicolae Iliescu în Dosarul nr. 745/CA/2005, Mariana Badea
în Dosarul nr. 747/CA/2005 și Lucian Cornel Gurănoiu în
Dosarul nr. 748/CA/2005 ale Tribunalului Dolj — Secția
comercială și de contencios administrativ.
La apelul nominal se constată lipsa părților, față de
care procedura de citare este legal îndeplinită.
Curtea, având în vedere că excepțiile de
neconstituționalitate ridicate în dosarele nr. 445D/2005,
nr. 446D/2005, nr. 447D/2005, nr. 448D/2005,
nr. 449D/2005 și nr. 450D/2005 au conținut identic, pune
în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 450D/2005,
nr. 449D/2005, nr. 448D/2005, nr. 447D/2005 și
nr. 446D/2005 la Dosarul nr. 445D/2005, care este primul
înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, arătând că instanța de contencios
constituțional s-a mai pronunțat asupra constituționalității
dispozițiilor art. 6 din Ordonanța de urgență a Guvernului
nr. 92/2004, de exemplu prin Decizia nr. 289 din 7 iunie
2005, publicată în Monitorul Oficial al României, Partea I,
nr. 586 din 7 iulie 2005, și prin Decizia nr. 339 din
28 iunie 2005, publicată în Monitorul Oficial al României,
Partea I, nr. 738 din 15 august 2005, statuând că acestea
sunt constituționale. În ceea ce privește constituționalitatea
extrinsecă a Ordonanței de urgență a Guvernului
nr. 92/2004, Curtea a statuat prin Decizia nr. 305 din
9 iunie 2005, publicată în Monitorul Oficial al României,
Partea I, nr. 629 din 19 iulie 2005, că emiterea acestei
ordonanțe este justificată de necesitatea reglementării
aplicării dispozițiilor legii bugetare pentru anul 2005,
aplicarea prevederilor ordonanței fiind limitată doar pe
durata acestui an. În consecință, se apreciază că urgența
reglementărilor justifică, în acest caz, existența situației
extraordinare și, în consecință, dispozițiile legale criticate
nu sunt contrare prevederilor constituționale invocate.
Arată că soluția adoptată este valabilă și în prezenta
cauză, întrucât nu au apărut elemente noi de natură a
determina reconsiderarea jurisprudenței Curții Constituționale.
C U R T E A,

având în vedere actele și lucrările dosarelor, reține
următoarele:
Prin Încheierea din 9 mai 2005, pronunțată în Dosarul
nr. 752/CA/2005, Încheierea din 10 mai 2005, pronunțată
în Dosarul nr. 753/CA/2005, Încheierea din 10 mai 2005,
pronunțată în Dosarul nr. 754/CA/2005, Încheierea din
9 mai 2005, pronunțată în Dosarul nr. 745/CA/2005,
Încheierea din 12 mai 2005, pronunțată în Dosarul
nr. 747/CA/2005 și Încheierea din 9 mai 2005, pronunțată

în Dosarul nr. 748/CA/2005, Tribunalul Dolj — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 6 din Ordonanța de urgență a Guvernului
nr. 92/2004 privind reglementarea drepturilor salariale și a
altor drepturi ale funcționarilor publici pentru anul 2005.
Excepția a fost ridicată de Daniela Breciuga, Mihaela
Cornelia Petrică, Mihaela Carmen Urdă, Cristian Nicolae
Iliescu, Mariana Badea și Lucian Cornel Gurănoiu.
În motivarea excepției de neconstituționalitate autorii
acesteia susțin că dispozițiile art. 6 din Ordonanța de
urgență a Guvernului nr. 92/2004 sunt neconstituționale îîn
măsura în care aceste dispoziții nu aduc modificări numai
în ceea ce privește salarizarea funcționarilor publici ci
schimbă gradul profesional al funcționarilor publici, stabilit
prin statutul acestora adoptat printr-o lege organică“. De
asemenea, arată că, potrivit dispozițiilor art. 73 alin. (3)
lit. j) din Constituție, statutul funcționarilor publici este
reglementat prin lege organică, aceasta fiind singurul act
normativ prin care se stabilesc categoriile de funcționari
publici și funcțiile publice. Astfel, orice modificare în ceea
ce privește funcțiile publice prevăzute de statutul
funcționarilor publici se poate face numai prin lege
organică, în caz contrar fiind încălcate dispozițiile art. 73
alin. (3) lit. j) din Constituție. În continuare arată că
delegarea legislativă prevăzută de dispozițiile art. 115
alin. (4) din Constituție nu poate opera în ceea ce privește
adoptarea unor modificări ale funcțiilor publice, în această
situație nefiind dovedit caracterul urgent. De altfel, așa cum
rezultă din motivarea caracterului urgent al Ordonanței de
urgență a Guvernului nr. 92/2004, aceasta se referă numai
la asigurarea unor drepturi salariale ale funcționarilor
publici, în cazul acesta putând opera delegarea legislativă,
astfel că modificarea funcțiilor publice printr-o ordonanță de
urgență nu poate fi considerată ca fiind constituțională. De
asemenea, potrivit art. 115 alin. (6) din Constituție,
îOrdonanțele de urgență nu pot fi adoptate în domeniul legilor
constituționale, nu pot afecta regimul instituțiilor fundamentale
ale statului, drepturile, libertățile și îndatoririle prevăzute de
Constituție, drepturile electorale și nu pot viza măsuri de
trecere silită a unor bunuri în proprietate publică“. Astfel, se
consideră că aplicarea dispozițiilor Ordonanței de urgență a
Guvernului nr. 92/2004 trebuia să țină cont de încadrările
în grade superioare, precum și de alte avansări ale
personalului care deține funcții publice, de la data intrării în
vigoare a Ordonanței de urgență a Guvernului nr. 192/2002
până la data intrării în vigoare a Ordonanței de urgență a
Guvernului nr. 92/2004.
Tribunalul Dolj — Secția comercială și de contencios
administrativ apreciază că excepția de neconstituționalitate
este neîntemeiată. În acest sens arată că textul de lege
criticat nu modifică încadrările în funcție, ci corelează
gradul profesional cu prevederile art. 14 din Legea
nr. 188/1999 privind Statutul funcționarilor publici,
republicată, având în vedere modificările aduse acesteia
prin Legea nr. 161/2003. În continuare arată că susținerea

MONITORUL OFICIAL AL ROMÂNIEI, PARTEA I, Nr. 1.063/28.XI.2005
referitoare la nemotivarea caracterului urgent al măsurilor
luate prin adoptarea ordonanței de urgență este
neîntemeiată, în preambulul Ordonanței de urgență a
Guvernului nr. 92/2004 motivându-se că îMăsurile cuprinse
în prezenta ordonanță de urgență reprezintă o etapă în reforma
salarială a funcționarilor publici și au la bază negocierile
Guvernului României cu Banca Mondială, Fondul Monetar
Internațional, precum și cu organizațiile sindicale
reprezentative ale funcționarilor publici.
Măsurile prevăzute în prezenta ordonanță de urgență
vizează interesul social, buna desfășurare a activității în
administrația publică, creșterea calității serviciului public și
constituie situații de urgență și extraordinare.“
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că, din modul în care a fost
formulată excepția de neconstituționalitate și din
argumentele autorului excepției, critica vizează ansamblul
măsurilor luate prin prevederile Ordonanței de urgență a
Guvernului nr. 92/2004. În continuare arată că instanța de
contencios constituțional a statuat, de exemplu prin Decizia
nr. 85/2001, publicată în Monitorul Oficial al României,
Partea I, nr. 324 din 15 iunie 2001, Decizia nr. 15/2000,
publicată în Monitorul Oficial al României, Partea I, nr. 267
din 14 iunie 2000, și prin Decizia nr. 101/2004, publicată
în Monitorul Oficial al României, Partea I, nr. 413 din
10 mai 2004, că îinterdicția reglementării de către Guvern
în domeniul legii organice privește numai ordonanțele
Guvernului adoptate în baza unei legi speciale de abilitare“,
având în vedere că îordonanța de urgență nu este o
varietate a ordonanței emise în temeiul unei legi speciale
de abilitare, ci reprezintă un act normativ, adoptat de
Guvern, în temeiul unei prevederi constituționale care
permite Guvernului, sub controlul strict al Parlamentului, să
facă față unui caz excepțional“. Astfel, în domeniile
rezervate reglementării la nivel de lege organică, Guvernul
poate lua măsuri, prin ordonanță de urgență, cu condiția
motivării urgenței reglementării în situații extraordinare. În
concluzie arată că este neîntemeiată critica de
neconstituționalitate a dispozițiilor art. 6 din Ordonanța de
urgență a Guvernului nr. 92/2004, raportate la prevederile
art. 73 alin. (3) lit. j) din Constituție. În continuare se arată
că existența situației extraordinare care impune adoptarea
măsurilor privind salarizarea funcționarilor publici se
întemeiază pe două aspecte, și anume asigurarea unor
drepturi salariale pentru funcționarii publici, ce constituie un
obiectiv prioritar în cadrul Strategiei actualizate a
Guvernului privind accelerarea reformei în administrația
publică 2004—2006, pe de-o parte, iar pe de altă parte,
măsurile cuprinse în Ordonanța de urgență a Guvernului
nr. 92/2004 reprezintă o etapă în reforma salarială a
funcționarilor publici și au la bază negocierile Guvernului
României cu organizațiile sindicale reprezentative ale
funcționarilor publici.

7

Avocatul Poporului apreciază că excepția de
neconstituționalitate invocată este neîntemeiată. În acest
sens arată că nu poate fi reținută critica de
neconstituționalitate a dispozițiilor art. 6 din Ordonanța de
urgență a Guvernului nr. 92/2004 față de prevederile
art. 115 alin. (4) din Constituție, deoarece reîncadrarea
funcționarilor publici în funcție de noile criterii stabilite este
justificată în cuprinsul ordonanței de urgență de îinteresul
social, buna desfășurare a activității în administrația publică,
creșterea calității serviciului public și constituie situații de
urgență și extraordinare“.
De asemenea, arată că nu poate fi reținută nici critica
potrivit căreia dispozițiile art. 6 din Ordonanța de urgență a
Guvernului nr. 92/2004 încalcă prevederile art. 115 alin. (6)
din Constituție, deoarece reîncadrarea funcționarilor publici
în funcție de noi criterii nu afectează regimul instituțiilor
fundamentale ale statului prevăzute în titlul III al
Constituției, respectiv Parlamentul, Guvernul, administrația
publică și autoritatea judecătorească, și nici pe cel al
autorităților publice care sunt reglementate în alte titluri ale
Legii fundamentale, cum ar fi Curtea Constituțională,
Avocatul Poporului, Curtea de Conturi și Consiliul Economic
și Social.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Deși Curtea Constituțională a fost sesizată cu excepția
de neconstituționalitate a dispozițiilor art. 6 din Ordonanța
de urgență a Guvernului nr. 92/2004, din motivarea
excepției rezultă că autorul acesteia se referă la art. 6 din
Ordonanța de urgență a Guvernului nr. 92/2004, precum și
la ordonanță în integralitate. Astfel, obiectul excepției de
neconstituționalitate îl constituie dispozițiile art. 6 din
Ordonanța de urgență a Guvernului nr. 92/2004, precum și
ordonanța în integralitate. Ordonanța de urgență a
Guvernului nr. 92/2004 privind reglementarea drepturilor
salariale și a altor drepturi ale funcționarilor publici pentru
anul 2005 a fost publicată în Monitorul Oficial al României,
Partea I, nr. 1.091 din 23 noiembrie 2004, aprobată cu
modificări prin Legea nr. 76/2005, publicată în Monitorul
Oficial al României, Partea I, nr. 324 din 18 aprilie 2005.
Textul art. 6 are următorul cuprins:
— Art. 6: î(1) Funcționarii publici de execuție salarizați
potrivit Ordonanței de urgență a Guvernului nr. 82/2004 privind

8

MONITORUL OFICIAL AL ROMÂNIEI, PARTEA I, Nr. 1.063/28.XI.2005

unele măsuri în domeniul funcției publice, la categoria A, B sau
C, clasa III, gradul 3 se reîncadrează în gradul profesional
asistent și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 3 de salarizare.
(2) Funcționarii publici de execuție salarizați potrivit
Ordonanței de urgență a Guvernului nr. 82/2004, la
categoria A, B sau C, clasa III, gradul 2 se reîncadrează
în gradul profesional asistent și beneficiază de salariul de
bază prevăzut de prezenta ordonanță de urgență în anexele
nr. I—IV, pentru funcția publică de execuție deținută, gradul
profesional asistent, treapta 2 de salarizare.
(3) Funcționarii publici de execuție salarizați
potrivit Ordonanței de urgență a Guvernului nr. 82/2004, la
categoria A, B sau C, clasa III, gradul 1 se reîncadrează în
gradul profesional asistent și beneficiază de salariul de bază
prevăzut de prezenta ordonanță de urgență în anexele nr. I—IV,
pentru funcția publică de execuție deținută, gradul profesional
asistent, treapta 1 de salarizare.
(4) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 3 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 3 de salarizare.
(5) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 2 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 2 de salarizare.
(6) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 1 se reîncadrează în gradul
profesional principal și beneficiază de salariul de bază prevăzut
de prezenta orodonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 1 de salarizare.
(7) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 3 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 3 de salarizare.
(8) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 2 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 2 de salarizare.

(9) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 1 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 1 de salarizare.“
În susținerea neconstituționalității acestor dispoziții
legale autorul excepției invocă încălcarea prevederilor
art. 73 alin. (3) lit. j) și ale art. 115 alin. (4) și (6) din
Constituție, care au următorul conținut:
— Art. 73 alin. (3) lit. j): î(3) Prin lege organică se
reglementează: [...]
j) statutul funcționarilor publici;“;
— Art. 115 alin. (4) și (6): î(4) Guvernul poate adopta
ordonanțe de urgență numai în situații extraordinare a căror
reglementare nu poate fi amânată, având obligația de a motiva
urgența în cuprinsul acestora. [...]
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietatea publică.“
Examinând excepția de neconstituționalitate, Curtea
constată că în ceea ce privește problema constituționalității
extrinseci a Ordonanței de urgență a Guvernului
nr. 92/2004, prin Decizia nr. 305 din 9 iunie 2005,
publicată în Monitorul Oficial al României, Partea I, nr. 629
din 19 iulie 2005, s-a statuat că îpotrivit art. 73 alin. (3)
lit. j) din Constituție statutul funcționarilor publici se
stabilește prin lege organică, iar sistemul de salarizare a
acestei categorii de funcționari ține de statutul lor“. Tot cu
aceeași ocazie s-a reținut că îinterdicția reglementării în
domenii care fac obiectul legilor organice este prevăzută
de art. 115 alin. (1) din Constituție pentru ordonanțele
emise de Guvern în baza unei legi speciale de abilitare
adoptate de Parlament. Această interdicție nu operează și
în cazul ordonanțelor de urgență, care se adoptă de către
Guvern în temeiul prevederilor art. 115 alin. (4) din
Constituție. Emiterea unor asemenea ordonanțe este
condiționată însă de existența unor «situații extraordinare a
căror reglementare nu poate fi amânată», iar Guvernul este
obligat să motiveze urgența în cuprinsul ordonanței. În
ceea ce privește Ordonanța de urgență a Guvernului
nr. 92/2004, Guvernul a motivat existența situației
extraordinare prin aceea că «asigurarea unor drepturi
salariale funcționarilor publici care, potrivit legii, îndeplinesc
prerogative de putere publică și sunt supuși unui regim
sever al incompatibilității și conflictului de interese este un
obiectiv prioritar al Strategiei actualizate a Guvernului
României privind accelerarea reformei în administrația
publică 2004—2006» și că «măsurile cuprinse în această
ordonanță reprezintă o etapă în reforma salarială a
funcționarilor publici și au la bază negocierile Guvernului
României cu Banca Mondială, Fondul Monetar Internațional,
precum și cu organizațiile sindicale reprezentative ale

MONITORUL OFICIAL AL ROMÂNIEI, PARTEA I, Nr. 1.063/28.XI.2005
funcționarilor publici». Prin urmare, Curtea reține că
Ordonanța de urgență a Guvernului nr. 92/2004 apare ca
un răspuns la necesitatea de a da curs rezultatelor
negocierilor Guvernului cu instituțiile internaționale amintite,
precum și cu organizațiile sindicale, în sensul instituirii unor
reforme în administrația publică. De asemenea, emiterea
acestei ordonanțe este justificată de necesitatea
reglementării aplicării dispozițiilor legii bugetare pentru anul
2005. De altfel, Curtea observă că aplicarea prevederilor
Ordonanței de urgență a Guvernului nr. 92/2004 este
limitată doar pe durata acestui an. În consecință, Curtea
apreciază că urgența reglementărilor justifică, în acest caz,
existența situației extraordinare și, ca urmare, dispozițiile
legale criticate nu sunt contrare prevederilor constituționale
invocate.“

9

În ceea ce privește excepția de neconstituționalitate a
dispozițiilor art. 6 din Ordonanța de urgență a Guvernului
nr. 92/2004, Curtea constată că s-a mai pronunțat asupra
constituționalității acestui articol, statuând prin Decizia
nr. 394 din 12 iulie 2005, publicată în Monitorul Oficial al
României, Partea I, nr. 787 din 30 august 2005, Decizia
nr. 339 din 28 iunie 2005, publicată în Monitorul Oficial al
României, Partea I, nr. 738 din 15 august 2005, și Decizia
nr. 289 din 7 iunie 2005, publicată în Monitorul Oficial al
României, Partea I, nr. 586 din 7 iulie 2005, că aceste
dispoziții sunt constituționale.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Ordonanța de urgență a Guvernului nr. 92/2004
privind reglementarea drepturilor salariale și a altor drepturi ale funcționarilor publici pentru anul 2005, precum și a
ordonanței de integralitate, excepție ridicată de Daniela Breciuga în Dosarul nr. 752/CA/2005, Mihaela Cornelia Petrică în
Dosarul nr. 753/CA/2005, Mihaela Carmen Urdă în Dosarul nr. 754/CA/2005, Cristian Nicolae Iliescu în Dosarul
nr. 745/CA/2005, Mariana Badea în Dosarul nr. 747/CA/2005 și Lucian Cornel Gurănoiu în Dosarul nr. 748/CA/2005,
dosare ale Tribunalului Dolj — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 592
din 8 noiembrie 2005

referitoare la excepția de neconstituționalitate a dispozițiilor art. 77 alin. (2)
din Ordonanța de urgență a Guvernului nr. 195/2002 privind circulația pe drumurile publice
Ioan Vida

— președinte

Nicolae Cochinescu

— judecător

Aspazia Cojocaru

— judecător

Constantin Doldur

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Șerban Viorel Stănoiu

— judecător

Marilena Mincă

— procuror

Florentina Geangu

— magistrat-asistent

Pe rol se află soluționarea excepției de neconstituționalitate a dispozițiilor art. 77 alin. (2) din Ordonanța de
urgență a Guvernului nr. 195/2002, excepție ridicată de
Ștefan Brenevic în Dosarul nr. 48/2005 al Judecătoriei
Brașov.
La apelul nominal se constată lipsa autorului excepției,
față de care procedura de citare a fost legal îndeplinită.
Curtea dispune a se face apelul și în Dosarul nr. 524 D/2005,
având ca obiect aceeași excepție, ridicată de Ioan Gîză în
Dosarul nr. 96/2005 al Judecătoriei Brașov. La apelul
nominal se constată lipsa autorului excepției, față de care
procedura de citare a fost legal îndeplinită.

10

MONITORUL OFICIAL AL ROMÂNIEI, PARTEA I, Nr. 1.063/28.XI.2005

Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 524 D/2005 la Dosarul
nr. 523 D/2005, care a fost primul înregistrat.
Cauza fiind în stare de judecată, se dă cuvântul
reprezentantului Ministerului Public care pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.

prevederile art. 77 alin. (2) din Ordonanța de urgență a
Guvernului nr. 195/2002 nu sunt contrare dispozițiilor art. 73
alin. (3) lit. h) din Constituție.
Avocatul Poporului consideră că dispozițiile art. 77
alin. (2) din Ordonanța de urgență a Guvernului nr. 195/2002
sunt constituționale, invocând în acest sens jurisprudența
Curții Constituționale referitoare la condițiile emiterii
ordonanțelor de urgență.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

C U R T E A,

având în vedere actele și lucrările dosarului, reține
următoarele:
Prin încheierile din 30 și 31 mai 2005, pronunțate în
dosarele nr. 48/2005 și nr. 96/2005, Judecătoria Brașov a
sesizat Curtea Constituțională cu excepția de
neconstituționalitate a dispozițiilor art. 77 alin. (2) din
Ordonanța de urgență a Guvernului nr. 195/2002, excepție
ridicată de Ștefan Brenevic și, respectiv, Ion Gîză în
dosarele menționate.
În motivarea excepției de neconstituționalitate, autorii
acesteia susțin că textul de lege criticat contravine
prevederilor constituționale ale art. 73 alin. (3) lit. h),
deoarece printr-o ordonanță de urgență este reglementat
un domeniu rezervat legii organice, și anume o infracțiune.
Judecătoria Brașov consideră că excepția de
neconstituționalitate este neîntemeiată, deoarece prevederile
constituționale nu interzic adoptarea de ordonanțe de
urgență în domeniul de reglementare al legilor organice.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul își exprimă opinia în sensul respingerii
excepției de neconstituționalitate ca neîntemeiată. Referitor
la constituționalitatea dispozițiilor art. 77 alin. (2) din
Ordonanța de urgență a Guvernului nr. 195/2002, arată că
aceasta trebuie analizată în raport cu dispozițiile
constituționale în vigoare la data adoptării ei. Astfel, potrivit
prevederilor art. 114 alin. (4) din Constituția din 1991,
singura condiție impusă pentru adoptarea ordonanței de
urgență era existența cazului excepțional, iar caracterizarea
unei situații ca fiind excepțională constituie o chestiune de
fapt prin care se urmărește evitarea unei atingeri aduse
interesului public, asupra căreia doar Guvernul poate să
aprecieze. Mai arată că, în ceea ce privește domeniile ce
pot face obiectul de reglementare al ordonanței de urgență,
dispozițiile constituționale nu impuneau nici o limitare,
existând posibilitatea reglementării și în domenii rezervate
legii organice. Pentru același motiv, consideră că

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 77 alin. (2) din Ordonanța de urgență a
Guvernului nr. 195/2002 privind circulația pe drumurile
publice, publicată în Monitorul Oficial al României, Partea I,
nr. 958 din 28 decembrie 2002, care au următorul conținut:
îPunerea în circulație sau conducerea pe drumurile publice a
unui autovehicul cu număr fals de înmatriculare ori tractarea
unei remorci cu număr fals de înmatriculare se pedepsește cu
închisoare de la 1 la 5 ani“.
Autorii excepției de neconstituționalitate consideră că
Ordonanța de urgență a Guvernului nr. 195/2002, datorită
faptului că nu a fost încă aprobată de Parlament cu
întrunirea numărului de voturi necesar adoptării legilor
organice, nu poate fi încadrată în această categorie și
contravine, astfel, art. 73 alin. (3) lit. h), potrivit căruia îPrin
lege organică se reglementează: (...) h) infracțiunile, pedepsele
și regimul executării acestora“. Infracțiunea prevăzută de
art. 77 alin. (2) este stabilită printr-o ordonanță de urgență,
iar nu de o lege organică.
Din examinarea excepției de neconstituționalitate, Curtea
constată că argumentarea criticii prezentate se bazează pe
o confuzie în ceea ce privește condițiile impuse de Legea
fundamentală pentru ca Guvernul să emită ordonanțe de
urgență, domeniile de reglementare ale acestora, precum și
condițiile necesare pentru intrarea lor în vigoare.
Curtea, în jurisprudența sa, a statuat că îexaminarea
constituționalității unui act normativ sub aspectul
competenței, al condițiilor și al formei de adoptare se poate
face numai prin raportare la prevederile constituționale în
vigoare la momentul adoptării respectivului act normativ“
(Decizia nr. 101 din 9 martie 2004, publicată în Monitorul
Oficial al României, Partea I, nr. 413 din 10 mai 2004).

MONITORUL OFICIAL AL ROMÂNIEI, PARTEA I, Nr. 1.063/28.XI.2005
Astfel, art. 114 alin. (4) din Constituție, în forma sa
anterioară revizuirii prin Legea nr. 429/2003, publicată în
Monitorul Oficial al României, Partea I, nr. 758 din
29 octombrie 2003, stabilea că, în cazuri excepționale,
Guvernul poate adopta ordonanțe de urgență, care intră în
vigoare numai după depunerea lor spre aprobare la
Parlament. Dacă Parlamentul nu se află în sesiune, el se
convoacă în mod obligatoriu.
Proiectul de lege pentru aprobarea Ordonanței de
urgență a Guvernului nr. 195/2002 a fost depus la Camera
Deputaților în data de 20 decembrie 2002, iar Ordonanța
de urgență a Guvernului nr. 195/2002 privind circulația pe
drumurile publice a fost publicată în Monitorul Oficial al
României, Partea I, nr. 958 din 28 decembrie 2002. Prin
urmare, au fost îndeplinite condițiile cerute de art. 107
alin. (4) și art. 114 alin. (4) din Constituție pentru ca
ordonanța de urgență să intre în vigoare. Cât privește
aprobarea sau respingerea acestui proiect de lege, ca
urmare a dezbaterii și votului exprimat în Parlament,
aceasta nu constituie o condiție pentru intrarea în vigoare
a unei ordonanțe de urgență. Autorul excepției confundă
operațiunea de îdepunere spre aprobare la Parlament“ a
unei ordonanțe de urgență, necesară sine qua non intrării
sale în vigoare și, așadar, producerii de efecte juridice în
urma publicării în Monitorul Oficial al României, cu
operațiunea — ulterioară — de aprobare sau respingere,
prin lege, a respectivei ordonanțe de urgență a Guvernului.
Urmărind derularea procesului legislativ al proiectului de
lege pentru aprobarea Ordonanței de urgență a Guvernului
nr. 195/2002, se observă că acesta a fost adoptat la data
de 31 august 2004 de către Camera Deputaților, conform
procedurii legislative prevăzute de Constituția din 1991 și
cu îndeplinirea cerințelor specifice adoptării unei legi
organice. La data de 5 mai 2005, Senatul a adoptat cu
modificări proiectul de lege, pentru ca, în urma constituirii,
potrivit art. 155 alin. (1) din Constituție în forma sa
revizuită, a unei comisii de mediere, raportul acesteia să
fie adoptat în plenul Senatului la data de 9 iunie 2005 și
de plenul Camerei Deputaților la data de 21 iunie 2005.

11

Potrivit art. 77 alin. (2) din Constituție, înainte de
promulgare, Președintele României a cerut Parlamentului
reexaminarea legii, la 4 iulie 2005.
Referitor la caracterul organic al normelor pe care
ordonanța de urgență le poate cuprinde, este de observat
că, potrivit prevederilor constituționale anterioare, precum și
celor ulterioare revizuirii Legii fundamentale, Guvernul poate
reglementa, prin intermediul ordonanței de urgență, și în
domeniul rezervat legilor organice. În temeiul art. 114
alin. (1) din Constituția din 1991, instituția delegării
legislative printr-o lege specială de abilitare a Guvernului
prevede interdicția expresă de a emite ordonanțe în
domenii ce fac obiectul legilor organice doar în ceea ce
privește ordonanțele simple ale Guvernului, fără ca această
interdicție să se aplice, prin analogie, și ordonanței de
urgență, care își găsește reglementarea distinctă în cadrul
alin. (4) al art. 114. În acest sens Curtea Constituțională a
statuat în mod constant, de exemplu prin Decizia nr. 34
din 17 februarie 1998, publicată în Monitorul Oficial al
României, Partea I, nr. 88 din 25 februarie 1998.
În consecință, critica de neconstituționalitate este
neîntemeiată. Ordonanța de urgență a Guvernului
nr. 195/2002 prevede, la art. 77 alin. (2), o infracțiune în
legătură cu regimul circulației pe drumurile publice, precum
și pedeapsa aplicabilă, ceea ce corespunde întru totul
art. 114 alin. (4) din Constituția din 1991, precum și
normelor constituționale ale art. 73 alin. (3) lit. f).
De altfel, sub aspectul acelorași critici de
neconstituționalitate, Curtea Constituțională s-a mai
pronunțat prin Decizia nr. 245 din 10 mai 2005, publicată
în Monitorul Oficial al României, Partea I, nr. 612 din
14 iulie 2005, cu prilejul examinării constituționalității
dispozițiilor art. 79 alin. (1) teza întâi din Ordonanța de
urgență a Guvernului nr. 195/2002, precum și a ordonanței
în integralitatea sa, respingând excepția ca neîntemeiată.
Întrucât nu au intervenit elemente noi care să determine
schimbarea jurisprudenței Curții, soluția și considerentele
acestei decizii își păstrează valabilitatea și în prezenta
cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 77 alin. (2) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Ștefan Brenevic în Dosarul nr. 48/2005 al
Judecătoriei Brașov și de Ioan Gîză în Dosarul nr. 96/2005 al aceleiași instanțe.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

12

MONITORUL OFICIAL AL ROMÂNIEI, PARTEA I, Nr. 1.063/28.XI.2005
CURTEA CONSTITUȚIONALĂ

D E C I Z I A Nr. 594
din 8 noiembrie 2005

referitoare la excepția de neconstituționalitate a dispozițiilor art. 7, art. 148 alin. 1 lit. c)
teza întâi, art. 150 alin. 1 și art. 178 alin. 21 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 7, art. 148 alin. 1 lit. c) teza
întâi, art. 150 alin. 1 și art. 178 alin. 21 din Codul de
procedură penală, excepție ridicată de Bozonis Antonios în
Dosarul nr. 915/P/2005 al Tribunalului Neamț.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public care pune concluzii de
respingere a excepției ca nefondată, întrucât apreciază că
prevederile legale criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 30 mai 2005, pronunțată în Dosarul
nr. 915/P/2005, Tribunalul Neamț a sesizat Curtea
Constituțională cu excepția de neconstituționalitate a
dispozițiilor art. 7, art. 148 alin. 1 lit. c) teza întâi, art. 150
alin. 1 și art. 178 alin. 21 din Codul de procedură penală,
excepție ridicată de inculpatul Bozonis Antonios, cercetat
pentru săvârșirea infracțiunilor de trafic de persoane și
proxenetism.
În motivarea excepției de neconstituționalitate se arată
că dispozițiile procedural penale criticate, referitoare la
limba în care se desfășoară procesul penal, condițiile și
cazurile în care se dispune arestarea inculpatului,
ascultarea inculpatului, precum și cele privind înmânarea
citației, contravin prevederilor art. 16 alin. (1), art. 21
alin. (3), art. 23 alin. (1), (2) și (11) și art. 24 alin. (1) din
Constituție, care reglementează egalitatea cetățenilor în fața
legii, dreptul la un proces echitabil și la soluționarea
cauzelor într-un termen rezonabil, libertatea individuală,
condițiile în care poate fi dispusă arestarea unei persoane,
prezumția de nevinovăție și, respectiv, garantarea dreptului
la apărare. În esență, se susține că:

— dispozițile art. 7 din Codul de procedură penală
sunt neconstituționale, deoarece îîntocmirea actelor
procedurale în limba română, în situația în care subiectul
urmăririi sau judecății este un cetățean străin, determină
imposibilitatea acestuia de a-și exercita drepturile și
garanțiile procedurale“;
— prevederile art. 148 alin. 1 lit. c) teza întâi din Codul
de procedură penală sunt neconstituționale, întrucât
îorganul judiciar, în lipsa unei sentințe judecătorești
definitive care să stabilească vinovăția, poate dispune
asupra stării de libertate ca urmare a aprecierii subiective“;
— dispozițiile art. 150 alin. 1 din Codul de procedură
penală îcontravin prevederilor constituționale referitoare la
dreptul la un proces echitabil, dreptul la apărare și la
egalitatea în fața legii, fără discriminări, deoarece
împrejurarea că o persoană se află în străinătate ori este
dispărută temporar sau definitiv nu este de natură să-i
atragă sancțiunea prevăzută în textul criticat“;
— prevederile art. 178 alin. 21 din Codul de procedură
penală sunt neconstituționale îîntrucât prin expresia sau din
orice alt motiv se lasă la îndemâna organului judiciar un
instrument juridic prin folosirea căruia se pot încălca, cu
ușurință, drepturile și garanțiile procesuale“.
Tribunalul Neamț
arată
că
excepția
de
neconstituționalitate invocată este neîntemeiată și că
dispozițiile constituționale referitoare la dreptul de apărare,
la dreptul la un proces echitabil și la egalitatea în fața legii
nu sunt încălcate prin prevederile procedural penale
invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că nu se poate
susține neconstituționalitatea dispozițiilor art. 7 din Codul de
procedură penală în condițiile în care, în procesul penal,
părților care nu vorbesc sau nu înțeleg limba română li se
asigură în mod gratuit posibilitatea de a lua cunoștință
despre piesele dosarului, dreptul de a vorbi, precum și
dreptul de a pune concluzii în instanță, prin interpret.
Referitor la neconstituționalitatea prevederilor art. 148 alin. 1
lit. c) din Codul de procedură penală, Guvernul apreciază
că aceste dispoziții legale nu sancționează lipsa de
urmărirea penală a inculpatului în orice situație, ci numai în
acele ipoteze în care se poate dovedi că inculpatul a fugit

MONITORUL OFICIAL AL ROMÂNIEI, PARTEA I, Nr. 1.063/28.XI.2005
ori s-a ascuns în scopul de a se sustrage de la urmărirea
penală ori a făcut pregătiri pentru asemenea acte. În ceea
ce privește dispozițiile art. 150 alin. 1 din Codul de
procedură penală, consideră că acestea nu contravin
prevederilor constituționale, întrucât, potrivit alin. 2 al
aceluiași articol, atunci când mandatul a fost emis fără
ascultarea inculpatului, acesta va fi ascultat imediat ce a
fost prins ori s-a prezentat. În sfârșit, Guvernul apreciază a
fi neîntemeiată și critica de neconstituționalitate a
prevederilor art. 178 alin. 2 1 din Codul de procedură
penală, deoarece acestea garantează tocmai faptul că
învinuitul sau inculpatul ia cunoștință despre termenul de
judecată și celelalte elemente prevăzute de lege, prin una
dintre modalitățile prevăzute de lege.
Avocatul Poporului consideră că dispozițiile art. 7,
art. 148 alin. 1 lit. c), art. 150 alin. 1 și art. 178 alin. 21
din Codul de procedură penală sunt constituționale. Astfel,
în ceea ce privește invocarea încălcării art. 16 din
Constituție, arată că prevederile legale criticate nu contravin
sub nici un aspect principiului egalității în drepturi a
cetățenilor și se aplică în mod egal tuturor persoanelor
vizate de ipoteza normelor juridice ce formează obiectul
controlului de constituționalitate, fără discriminări pe
considerente arbitrare. De asemenea, consideră că nu sunt
încălcate nici dispozițiile constituționale ale art. 21 alin. (3)
și ale art. 24, deoarece textele de lege criticate reprezintă
veritabile garanții ale dreptului părților la apărare și ale
dreptului acestora la un proces echitabil. Drept urmare,
măsura arestării luată în condițiile și în cazurile prevăzute
de lege nu lezează în nici un fel dreptul la apărare al
inculpatului, câtă vreme acesta se bucură, la momentul
punerii în executare a mandatului de arestare, de toate
drepturile și garanțiile desfășurării unui proces echitabil.
Președinții celor două Camere ale Parlamentului nu
au comunicat punctele lor de vedere cu privire la excepția
de neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 7, art. 148 alin. 1 lit. c) teza întâi, art. 150
alin. 1 și art. 178 alin. 21 din Codul de procedură penală,
care au următorul conținut:
— Art. 7 (Limba în care se desfășoară procesul penal):
îÎn procesul penal procedura judiciară se desfășoară în limba
română.

13

În fața organelor judiciare se asigură părților și altor
persoane chemate în proces folosirea limbii materne, actele
procedurale întocmindu-se în limba română.“;
— Art. 148 alin. (1) lit. c) teza întâi (Condițiile și
cazurile în care se dispune arestarea inculpatului): îMăsura
arestării inculpatului poate fi luată dacă sunt întrunite condițiile
prevăzute în art. 143 și numai în vreunul din următoarele
cazuri: [...] c) inculpatul a fugit ori s-a ascuns în scopul de a se
sustrage de la urmărire sau de la judecată [...].“;
— Art. 150 alin. 1 (Ascultarea inculpatului): îMăsura
arestării inculpatului poate fi luată numai după ascultarea
acestuia de către procuror și de către judecător, afară de cazul
când inculpatul este dispărut, se află în străinătate ori se
sustrage de la urmărire sau de la judecată ori se află în una
dintre situațiile prevăzute în art. 1491 alin. 6.“;
— Art. 178 alin. 21 (Înmânarea citației): îÎn cazul în care
scrisoarea recomandată prin care se citează un învinuit sau
inculpat care locuiește în străinătate nu poate fi înmânată
datorită refuzului primirii ei sau din orice alt motiv, precum și în
cazul în care statul destinatarului nu permite citarea prin poștă
a cetățenilor săi, citația se va afișa la sediul parchetului sau al
instanței, după caz.“ (Alin. 21 al art. 178 a fost introdus
prin Legea nr. 281/2003, publicată în Monitorul Oficial al
României, Partea I, nr. 468 din 1 iulie 2003).
Autorul excepției de neconstituționalitate susține că prin
aceste dispoziții legale sunt încălcate prevederile art. 16
alin. (1), art. 21 alin. (3), art. 23 alin. (1), (2) și (11) și art. 24
alin. (1) din Constituție, care reglementează egalitatea
cetățenilor în fața legii, dreptul la un proces echitabil și la
soluționarea cauzelor într-un termen rezonabil, libertatea
individuală, condițiile în care poate fi dispusă arestarea
unei persoane, prezumția de nevinovăție și, respectiv,
garantarea dreptului la apărare.
Examinând excepția de neconstituționalitate formulată,
Curtea reține următoarele:
I. În ceea ce privește dispozițiile art. 7 din Codul de
procedură penală, potrivit cărora în procesul penal
procedura judiciară se desfășoară în limba română, iar
actele procedurale se întocmesc tot în limba română, se
susține că încalcă dreptul la un proces echitabil, dreptul la
apărare și că sunt discriminatorii, deoarece îîntocmirea
actelor procedurale în limba română, în situația în care
subiectul urmăririi sau judecății este un cetățean străin,
determină imposibilitatea acestuia de a-și exercita drepturile
și garanțiile procedurale“.
Aceste critici sunt neîntemeiate, întrucât conform
dispozițiilor art. 128 alin. (1) din Constituție îProcedura
judiciară se desfășoară în limba română“. Folosirea limbii
române în procedurile judiciare este o expresie a
suveranității statului. Acest principiu constituțional a devenit
în reglementarea Codului de procedură penală o regulă de
bază a procesului penal prevăzută în art. 7. Drept urmare,
întreaga activitate procesuală, scrisă și orală, trebuie să se
efectueze în limba română.

14

MONITORUL OFICIAL AL ROMÂNIEI, PARTEA I, Nr. 1.063/28.XI.2005

De asemenea, potrivit dispozițiilor constituționale ale
art. 128 alin. (4), îCetățenii străini și apatrizii care nu înțeleg
sau nu vorbesc limba română au dreptul de a lua cunoștință de
toate actele și lucrările dosarului, de a vorbi în instanță și de a
pune concluzii, prin interpret; în procesele penale acest drept
este asigurat în mod gratuit“. Aceste dispoziții își găsesc
reflectare în art. 8 din Codul de procedură penală, referitor
la folosirea limbii oficiale prin interpret, care constituie o
garanție pentru exercitarea efectivă a dreptului la apărare
și pentru desfășurarea unui proces echitabil pentru toate
părțile din proces, indiferent de naționalitatea acestora și
de limba pe care o cunosc, garanție concretizată în
cuprinsul Codului de procedură penală în art. 73 alin. 3,
art. 128, art. 190 și următoarele, în art. 291, art. 319 și în
art. 394 alin. 1 lit. b).
II. Prevederile art. 148 alin. 1 lit. c) teza întâi din Codul
de procedură penală, potrivit cărora măsura arestării
inculpatului poate fi luată dacă inculpatul a fugit ori s-a
ascuns în scopul de a se sustrage de la urmărire sau
de la judecată, sunt în opinia autorului excepției
neconstituționale în ceea ce privește dreptul la un proces
echitabil, dreptul la apărare, libertatea individuală și
prezumția de nevinovăție, întrucât îorganul judiciar, în lipsa
unei sentințe judecătorești definitive care să stabilească
vinovăția, poate dispune asupra stării de libertate ca
urmare a aprecierii subiective“.
Din analiza textului considerat ca fiind neconstituțional
nu rezultă însă o încălcare a prevederilor constituționale.
Astfel, reglementând, printre cazurile în care poate fi luată
măsura arestării preventive, și pe acela în care inculpatul a
fugit ori s-a ascuns în scopul de a se sustrage de la
urmărire sau de la judecată, legea nu îl consideră pe
inculpat deja vinovat de săvârșirea infracțiunii — lucru ce
nu este posibil de stabilit decât prin hotărârea
judecătorească de condamnare rămasă definitivă —, ci
prevede numai o condiție pentru luarea măsurii arestării
preventive a inculpatului. Termenul îinfracțiune“ folosit de
legiuitor are aici semnificația unei fapte prevăzute de legea
penală, care se încadrează într-un anumit text de lege ce
o prevede și o sancționează, și nu desemnarea unei
infracțiuni a cărei existență să fi fost constatată printr-o
hotărâre de condamnare definitivă. Măsura arestării
preventive este o restrângere a libertății persoanei, permisă
de Constituție prin art. 53 în scopul bunei desfășurări a
instrucției penale, iar condiția ca fapta imputată inculpatului
să fie prevăzută de legea penală, ca infracțiune de o
anumită gravitate, reprezintă tocmai o garanție împotriva
luării arbitrare a acestei măsuri.
De altfel, asupra conformității dispozițiilor art. 148 din
Codul de procedură penală cu Constituția, deși sub alte
aspecte, Curtea s-a mai pronunțat prin Decizia nr. 173 din
4 noiembrie 1999, publicată în Monitorul Oficial al
României, Partea I, nr. 624 din 21 decembrie 1999,

constatând că aceste dispoziții legale sunt constituționale.
Întrucât nu au intervenit elemente noi, de natură să
determine schimbarea jurisprudenței Curții, atât
considerentele, cât și soluția pronunțată în decizia
menționată își păstrează valabilitatea și în cauza de față.
III. Art. 150 alin. 1 din Codul de procedură penală,
potrivit căruia măsura arestării inculpatului poate fi luată
numai după ascultarea acestuia de către procuror și de
către judecător, afară de cazul când inculpatul este
dispărut, se află în străinătate ori se sustrage de la
urmărire sau de la judecată ori se află în una dintre
situațiile prevăzute în art. 149 1 alin. 6, este criticat în
raport de prevederile constituționale referitoare la dreptul la
un proces echitabil, dreptul la apărare și la egalitatea în
fața legii, fără discriminări, susținându-se că îîmprejurarea
în care o persoană se află în străinătate nu este de natură
să-i atragă sancțiunea prevăzută în textul criticat“.
Examinând aceste critici, Curtea constată că acestea
sunt neîntemeiate, deoarece prevederile art. 150 alin. 1
trebuie coroborate cu cele ale alin. 2 ale aceluiași articol,
potrivit cărora îÎn cazul în care inculpatul este dispărut, se
află în străinătate ori se sustrage de la urmărire sau de la
judecată, când mandatul a fost emis fără ascultarea
inculpatului, acesta va fi ascultat imediat ce a fost prins ori s-a
prezentat“, asigurându-se astfel exercitarea drepturilor
prevăzute în art. 16 alin. (1), art. 21 alin. (3) și în art. 24
alin. (1) din Constituție.
IV. Referitor la prevederile art. 178 alin. 21 din Codul
de procedură penală, potrivit cărora în cazul în care
scrisoarea recomandată prin care se citează un învinuit
sau inculpat care locuiește în străinătate nu poate fi
înmânată datorită refuzului primirii ei sau din orice alt
motiv, precum și în cazul în care statul destinatarului nu
permite citarea prin poștă a cetățenilor săi, citația se va
afișa la sediul parchetului sau al instanței, după caz, se
susține că sunt neconstituționale, deoarece îprin expresia
sau din orice alt motiv se lasă la îndemâna organului judiciar
un instrument juridic prin folosirea căruia se pot încălca, cu
ușurință, drepturile și garanțiile procesuale“.
Aceste critici sunt neîntemeiate, deoarece normele
procedurale prevăd numeroase excepții de la regula
generală a înmânării în mod direct și personal a citației,
cum ar fi, de exemplu: predarea citației soțului, unei rude
sau oricărei persoane care locuiește împreună cu persoana
în cauză ori care în mod obișnuit îi primește
corespondența (art. 179 alin. 1), afișarea citației pe ușa
locuinței (art. 178 alin. 2), citarea prin administrațiile locului
de deținere sau ale spitalelor (art. 177 alin. 5 și 6), care
au semnificația unor modalități diferite de îndeplinire a
procedurii de citare, determinate de situația obiectiv diferită
a persoanelor citate. Textul criticat are în vedere o situație
cu caracter de excepție și urmărește să prevină și să
limiteze eventualele abuzuri în exercitarea drepturilor

MONITORUL OFICIAL AL ROMÂNIEI, PARTEA I, Nr. 1.063/28.XI.2005

15

procesuale, de natură să determine tergiversarea soluționării

din economia întregului art. 178 din Codul de procedură

cauzei, pe calea menținerii cu rea-credință a unei

penală, care prevede suficiente garanții, de natură să

permanente lipse de procedură. O atare concluzie rezultă

asigure respectarea drepturilor și garanțiilor procesuale.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7, art. 148 alin. 1 lit. c) teza întâi, art. 150 alin. 1 și
art. 178 alin. 21 din Codul de procedură penală, excepție ridicată de Bozonis Antonios în Dosarul nr. 915/P/2005 al
Tribunalului Neamț.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea Listei organismelor recunoscute care efectuează evaluarea
conformității explozivilor de uz civil
Având în vedere art. 5 alin. (1) din Legea protecției muncii nr. 90/1996, republicată, cu modificările și completările
ulterioare, art. 11 alin. (1) și (3) din Hotărârea Guvernului nr. 207/2005 privind stabilirea cerințelor esențiale de securitate
ale explozivilor de uz civil și a condițiilor pentru introducerea lor pe piață, pct. 7 alin. (2) și pct. 16 alin. (1) din Normele
metodologice privind recunoașterea și desemnarea laboratoarelor de încercări, precum și a organismelor de certificare și
de inspecție care realizează evaluarea conformității explozivilor de uz civil, aprobate prin Ordinul ministrului muncii,
solidărității sociale și familiei nr. 561/2005,
în baza art. 16 din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Lista organismelor recunoscute
care efectuează evaluarea conformității explozivilor de uz
civil, prevăzută în anexa la prezentul ordin.

Art. 2. — Anexa face parte integrantă din prezentul ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Gheorghe Barbu

București, 14 noiembrie 2005.
Nr. 834.

16

MONITORUL OFICIAL AL ROMÂNIEI, PARTEA I, Nr. 1.063/28.XI.2005
ANEXĂ
LISTA

organismelor recunoscute care efectuează evaluarea conformității explozivilor de uz civil

Numele și adresa organismului

Număr alocat
în Registrul
organismelor
recunoscute

0

1

2

Organismul
INSEMEX-SECEMTI —
Serviciul pentru certificare explozivi,
mijloace ajutătoare la împușcare
și tehnici de împușcare din cadrul
Institutului Național pentru Securitate
Minieră și Protecție Antiexplozivă
(INSEMEX)
Adresa: municipiul Petroșani,
str. G-ral Vasile Milea nr. 32—34,
județul Hunedoara, cod poștal 332047
Telefon 0254/541621
Fax: 0254/546277

29

— Detonatoare și relee:
• capse detonante electrice,
instantanee, cu microîntârziere,
cu întârziere mare, seismice;
• capse detonante electronice;
• capse detonante pirotehnice;
• relee întârzietoare;
• sisteme de inițiere neelectrice.
— Explozivi minieri/brizanți:
• explozivi brizanți pentru
dislocări;
• bustere;
• încărcături explozive speciale;
• încărcături explozive de
inițiere;
• pulberi explozive;
— Fitile detonante, fitile de
siguranță, fitile de aprindere,
tuburi de șoc:
• fitile detonante;
• fitile de amorsare;
• tuburi de șoc.
— Propulsori și carburanți
pentru rachete:
• propulsori și carburanți
pentru rachete.

E-mail: insemex@comtrust.ro,
WEB: www.insemex-petrosani.go.ro

Produsele sau grupele de produse care
vor fi evaluate

Proceduri de evaluare/sarcini
specifice

Hotărârea
Guvernului

3

4

procedura
Hotărârea
îExaminarea EC de tip
Guvernului
(modulul B)“, conform anexei
nr. 207/2005
nr. 3 pct. 1
procedura
îConformitatea cu tipul“
(modulul C), prevăzută în
anexa nr. 3 pct. 2
procedura referitoare la
asigurarea calității producției
(modulul D), prevăzută în
anexa nr. 3 pct. 3
procedura referitoare la
asigurarea calității produsului
(modulul E), prevăzută în
anexa nr. 3 pct. 4
procedura referitoare
la verificarea produsului
(modulul F), prevăzută
în anexa nr. 3 pct. 5
verificarea unității de produs
(modulul G), prevăzută în
anexa nr. 3 pct. 6

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.063/28.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064751]
ISSN 1453—4495

