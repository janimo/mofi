PARTEA

Anul 173 (XVII) — Nr. 69

I

Joi, 20 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.
DECIZII ALE CURȚII CONSTITUȚIONALE
Decizia nr. 478 din 9 noiembrie 2004 asupra excepției
de neconstituționalitate a dispozițiilor art. 178 din
Ordonanța Guvernului nr. 92/2003 privind Codul
de procedură fiscală .................................................
Decizia nr. 509 din 18 noiembrie 2004 referitoare la
excepția de neconstituționalitate a dispozițiilor
art. 1 și 17 din Legea nr. 146/1997 privind taxele
judiciare de timbru ...................................................
Decizia nr. 518 din 25 noiembrie 2004 referitoare la
excepția de neconstituționalitate a dispozițiilor
art. 21 alin. (1 1 ) lit. a) și b) din Ordonanța
Guvernului nr. 25/2002 privind unele măsuri de
urmărire a executării obligațiilor asumate prin
contractele de privatizare a societăților comerciale

Pagina

2–4

4–7

7–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.993/461/2004. — Ordin al ministrului finanțelor publice
și al ministrului de stat, ministrul administrației și
internelor privind aprobarea modelelor formularelor
cu regim special în domeniul creanțelor bugetare
locale ..........................................................................
4. — Ordin al ministrului sănătății privind stabilirea
cuantumului taxei pentru efectuarea stagiului
de pregătire în vederea obținerii celei de-a doua
specialități înrudite, fără concurs de rezidențiat,
conform prevederilor Ordinului ministrului
sănătății și al ministrului educației și cercetării
nr. 546/4.260/2004 ....................................................

12–15

Lista nr. 4/2005 cuprinzând agenții economici (societăți
comerciale) avizați să distribuie aparate de marcat
electronice fiscale în baza Ordonanței de urgență
a Guvernului nr. 28/1999 privind obligația agenților
economici de a utiliza aparate de marcat
electronice fiscale, republicată, cu modificările și
completările ulterioare, și a normelor metodologice
pentru aplicarea acesteia, aprobate prin Hotărârea
Guvernului nr. 479/2003 ...........................................

15–16

10–11

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 69/20.I.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 478
din 9 noiembrie 2004

asupra excepției de neconstituționalitate a dispozițiilor art. 178
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Aurelia Popa
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 173 din Ordonanța Guvernului
nr. 92/2003 privind Codul de procedură fiscală, excepție
ridicată, din oficiu, de Tribunalul Satu Mare în Dosarul
nr. 22/2004.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se arată că
prevederile criticate nu încalcă textul constituțional al art. 21
alin. (4), întrucât acestea nu consacră existența unei
jurisdicții speciale administrative obligatorii, astfel încât
partea se poate adresa direct instanței de judecată, în
conformitate cu dispozițiile art. 169 din Codul de procedură
fiscală. În acest sens se invocă și Decizia Curții
Constituționale nr. 409/2004.
C U R T E A,

având în vedere actele și lucrările dosarului, constată
următoarele:
Prin Încheierea din 13 mai 2004, pronunțată în Dosarul
nr. 22/2004, Tribunalul Satu Mare a sesizat Curtea
Constituțională cu excepția de neconstituționalitate a
dispozițiilor art. 173 din Ordonanța Guvernului nr. 92/2003
privind Codul de procedură fiscală, excepție ridicată, din
oficiu, de instanța de judecată.
Tribunalul Satu Mare, în motivarea excepției, consideră
că prevederile art. 173 din Ordonanța Guvernului
nr. 92/2003 privind Codul de procedură fiscală contravin
dispozițiilor constituționale ale art. 21 alin. (4). Se arată că
textul legal criticat este neconstituțional îîn măsura în care
se interpretează ca obligatorie parcurgerea procedurii
administrativ jurisdicționale“, întrucât în această situație
contravine art. 21 alin. (4) din Constituție, îîn conformitate
cu care jurisdicțiile administrative sunt facultative și
gratuite“.

Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate.
Președintele Camerei Deputaților consideră că excepția
de neconstituționalitate ridicată este neîntemeiată.
În punctul de vedere prezentat se arată că, în
conformitate cu dispozițiile art. 182 alin. (2) din Ordonanța
Guvernului nr. 92/2003 privind Codul de procedură fiscală,
îhotărârea organului de jurisdicție administrativă este
supusă controlului judecătoresc“. Astfel, se apreciază că
îinstituirea unei asemenea proceduri speciale are ca scop
asigurarea accesului la justiție și nu limitarea acestuia“,
ceea ce nu contravine textului constituțional invocat.
Guvernul consideră că excepția de neconstituționalitate
ridicată este neîntemeiată.
Se arată că art. 169 din Ordonanța Guvernului
nr. 92/2003 privind Codul de procedură fiscală, astfel cum
a fost modificat prin Legea de aprobare nr. 174/2004,
stabilește regimul juridic al contestațiilor formulate împotriva
actelor administrative fiscale, îiar în formularea actuală
acesta consacră caracterul facultativ al acestei jurisdicții
administrative și posibilitatea contestatorului de a se adresa
direct instanței judecătorești“. Potrivit punctului de vedere
formulat, contestația este o cale administrativă de atac și
înu înlătură dreptul la acțiune al celui care se consideră
lezat în drepturile sale printr-un act administrativ fiscal sau
prin lipsa acestuia, în condițiile legii“.
Totodată, se apreciază că înici chiar în formularea
inițială a prevederilor art. 169 alin. (1) din Ordonanța
Guvernului nr. 92/2003 privind Codul de procedură fiscală
nu se putea susține că soluționarea pe cale administrativjurisdicțională a contestațiilor formulate împotriva actelor
administrative fiscale avea un caracter obligatoriu,
contestatorul având posibilitatea de a opta, ab initio, între
cele două căi jurisdicționale“.
Prin urmare, Guvernul consideră că îsusținerea autoarei
excepției referitoare la încălcarea prin dispozițiile legale
criticate a prevederilor art. 21 alin. (4) din Constituția
României [...] a rămas, în prezent, fără obiect“.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
președintelui Camerei Deputaților și Guvernului, raportul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005
întocmit de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. 173 din Ordonanța Guvernului nr. 92/2003 privind
Codul de procedură fiscală, publicată în Monitorul Oficial al
României, Partea I, nr. 941 din 29 decembrie 2003.
Ulterior sesizării Curții Constituționale, Ordonanța
Guvernului nr. 92/2003 privind Codul de procedură fiscală
a fost aprobată prin Legea nr. 174/2004, publicată în
Monitorul Oficial al României, Partea I, nr. 465 din 25 mai
2004, și, în baza prevederilor art. II din această lege, a
fost republicată în Monitorul Oficial al României, Partea I,
nr. 560 din 24 iunie 2004. După republicarea Ordonanței
Guvernului nr. 92/2003, dispozițiile art. 178 au preluat, în
esență, soluția legislativă cuprinsă în textul fostului art. 173.
În concordanță cu jurisprudența sa, Curtea va examina
constituționalitatea textului din Codul de procedură fiscală
care a conservat reglementarea legală anterioară, acesta
având următorul cuprins:
— Art. 178: î(1) Contestațiile formulate împotriva deciziilor
de impunere, a actelor administrative fiscale asimilate deciziilor
de impunere, precum și a titlurilor de creanță privind datoria
vamală se soluționează după cum urmează:
a) contestațiile care au ca obiect impozite, taxe, contribuții,
datorie vamală, precum și accesorii ale acestora, al căror
cuantum este sub 5 miliarde lei, se soluționează de către
organele competente constituite la nivelul direcțiilor generale
unde contestatorii au domiciliul fiscal sau, după caz, de către
organul fiscal stabilit la art. 33 alin. (3);
b) contestațiile formulate de marii contribuabili, care au ca
obiect impozite, taxe, contribuții, datorie vamală, precum și
accesorii ale acestora, al căror cuantum este sub 5 miliarde lei,
se soluționează de către organele competente constituite în
cadrul respectivelor direcții generale de administrare a marilor
contribuabili;
c) contestațiile care au ca obiect impozite, taxe, contribuții,
datorie vamală, accesoriile acestora, al căror cuantum este de
5 miliarde lei sau mai mare, precum și cele formulate împotriva
actelor emise de organe centrale se soluționează de către
organe competente de soluționare constituite la nivel central.
(2) Contestațiile formulate împotriva altor acte
administrative fiscale se soluționează de către organele fiscale
emitente.
(3) Contestațiile formulate de cei care se consideră lezați de
refuzul nejustificat de emitere a actului administrativ fiscal se
soluționează de către organul ierarhic superior organului fiscal
competent să emită acel act.
(4) Contestațiile formulate împotriva actelor administrative
fiscale emise de autoritățile administrației publice locale se
soluționează de către acestea.

3

(5) Cuantumul sumelor prevăzute la alin. (1) se
actualizează prin hotărâre a Guvernului.“
Dispozițiile constituționale invocate în susținerea
excepției de neconstituționalitate sunt cele ale art. 21
alin. (4), acestea având următorul cuprins:
— Art. 21 alin. (4): îJurisdicțiile speciale administrative
sunt facultative și gratuite.“
Examinând excepția de neconstituționalitate ridicată,
Curtea reține că, în esență, critica de neconstituționalitate
constă în susținerea că obligativitatea parcurgerii unei căi
administrativ-jurisdicționale pentru soluționarea contestațiilor
formulate împotriva actelor administrative fiscale este de
natură a contraveni prevederilor constituționale ale art. 21
alin. (4), conform cărora jurisdicțiile administrative sunt
facultative și gratuite.
În legătură cu aceste susțineri, Curtea constată că
dispozițiile art. 178 din Codul de procedură fiscală instituie
în materia impozitelor și taxelor, precum și a contribuțiilor
și datoriilor vamale proceduri prealabile administrative de
contestare a actelor emise de organele fiscale sau vamale
— recursuri grațioase la organele administrative emitente
sau recursuri ierarhice, la organele ierarhic superioare ale
autorităților emitente ale actelor respective, soluțiile
acestora neavând însă caracterul unor acte administrative
jurisdicționale. Astfel cum s-a arătat prin Decizia nr. 409
din 12 octombrie 2004, îasemenea proceduri, în care
soluționarea plângerilor și a contestațiilor introduse de
persoanele interesate este atribuită însuși organului care a
emis actul atacat sau organului ierarhic superior acestuia,
nu întrunesc elementele definitorii ale activității de jurisdicție
— caracterizată prin soluționarea de către un organ
independent și imparțial a litigiilor privind existența,
întinderea sau exercitarea drepturilor subiective —, ele fiind
specifice funcției administrative“, iar actele de soluționare a
contestațiilor sau reclamațiilor emise de către aceste
organe sunt acte administrative supuse cenzurii instanței de
judecată.
De altfel, potrivit dispozițiilor art. 169 alin. (1) din
Ordonanța Guvernului nr. 92/2003 privind Codul de
procedură fiscală, astfel cum a fost modificată prin Legea
nr. 174/2004, îContestația este o cale administrativă de atac
și nu înlătură dreptul la acțiune al celui care se consideră lezat
în drepturile sale printr-un act administrativ fiscal sau prin lipsa
acestuia, în condițiile legii“.
Curtea reține că textul art. 21 alin. (4) din Constituție
prevede că jurisdicțiile speciale administrative sunt
facultative și gratuite, fără a se referi la căile administrative
de atac.
În acest sens, Curtea Constituțională s-a mai pronunțat
prin Decizia nr. 409 din 12 octombrie 2004, prin care a
fost respinsă excepția de neconstituționalitate care privea,
printre altele, dispozițiile art. 169—182 din Codul de
procedură fiscală.
Neexistând elemente noi de natură a determina
schimbarea jurisprudenței Curții, considerentele și soluția
acestei decizii își păstrează valabilitatea și în prezenta
cauză.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 69/20.I.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1, 2,
3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 178 din Ordonanța Guvernului nr. 92/2003 privind
Codul de procedură fiscală, excepție ridicată, din oficiu, de Tribunalul Satu Mare în Dosarul nr. 22/2004.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 509
din 18 noiembrie 2004

referitoare la excepția de neconstituționalitate a dispozițiilor art. 1 și 17 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 și 17 din Legea nr. 146/1997 privind
taxele judiciare de timbru, excepție ridicată de Societatea
Comercială îComurexim“ — S.R.L. din Târgu Mureș în
Dosarul nr. 249/2004/CCA al Curții de Apel Târgu
Mureș — Secția comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, referindu-se la
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 3 iunie 2004, pronunțată în Dosarul
nr. 249/2004/CCA, Curtea de Apel Târgu Mureș — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 1 și 17 din Legea nr. 146/1997 privind
taxele judiciare de timbru. Excepția a fost ridicată de

Societatea Comercială îComurexim“ — S.R.L. din Târgu
Mureș, prin administrator Fancsali Laszlo, în contradictoriu
cu Direcția Generală a Finanțelor Publice Mureș, cu prilejul
soluționării apelurilor declarate împotriva Sentinței nr. 3.460
din 23 decembrie 2003, pronunțată de Tribunalul Mureș în
Dosarul nr. 4.389/2003.
În motivarea excepției de neconstituționalitate autorul
acesteia susține, în esență, că prevederile legale criticate
contravin dispozițiilor art. 11 alin. (1) și (2), art. 15 alin. (1),
art. 16 alin. (1) și (2) și art. 21 alin. (1) și (2) din
Constituție, art. 6 pct. 1 și art. 14 din Convenția pentru
apărarea drepturilor omului și a libertăților fundamentale,
precum și art. 1 și 7 din Declarația Universală a Drepturilor
Omului. În acest sens, arată că aplicarea textelor de lege
criticate are drept consecință încălcarea accesului liber la
justiție. De asemenea, apreciază că prevederile art. 17 din
Legea nr. 146/1997 îcreează o situație de discriminare, prin
omisiunea legiuitorului de a reglementa expres și scutirea
de la plata taxei de timbru în privința acțiunilor introduse
împotriva statului român sau reprezentanților acestuia“.
Consideră ca irelevant faptul că această sumă poate fi
recuperată în viitor dacă va avea câștig de cauză,
deoarece posibilitățile sale de apărare sunt diminuate,
întrucât pentru exercitarea efectivă a acestui drept va fi
necesar să se efectueze și alte cheltuieli judiciare, cum
este onorariul avocațial. În opinia sa, textele de lege ce fac
obiectul criticii de neconstituționalitate consacră supremația
statului, înfrângând principiul constituțional al egalității în
fața legii. De asemenea, arată că, prin stabilirea unor taxe
judiciare foarte mari, justiția va deveni inaccesibilă
persoanelor lipsite de mijloace materiale, consecința fiind
aceea că accesul liber la justiție va fi un drept strict
formal.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005
Curtea de Apel Târgu Mureș — Secția comercială și de
contencios administrativ își exprimă opinia prin Încheierea
din 24 iunie 2004, pronunțată în Camera de consiliu, în
sensul că excepția de neconstituționalitate este
neîntemeiată. Astfel, arată că, potrivit jurisprudenței Curții
Europene a Drepturilor Omului, principiul liberului acces la
justiție nu este un drept absolut, astfel că statele pot
aduce limitări acestui drept, fără a afecta însăși substanța
acestuia. De asemenea, arată că autorul excepției este
comerciant, persoană juridică de drept privat, și deci nu se
poate substitui persoanei fizice care legitimează calitatea
de cetățean în condițiile art. 5 din Constituție. În aceeași
ordine de idei invocă jurisprudența Curții Constituționale în
care s-a statuat că art. 16 alin. (1) din Constituție este
aplicabil persoanelor juridice numai în măsura în care
regimul juridic diferențiat promovat printr-o dispoziție legală
s-ar răsfrânge asupra cetățenilor, implicând inegalitatea lor
în fața legii și a autorităților publice, ceea ce nu este cazul
în prezenta speță.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
nu este întemeiată. Astfel, în ceea ce privește critica de
neconstituționalitate raportată la prevederile art. 16 alin. (1)
din Constituție, arată că principiul egalității are în vedere
egalitatea în drepturi a cetățenilor în fața legi și a
autorităților publice, iar nu egalitatea între cetățeni și
autoritățile publice. Pe de altă parte, plata unor taxe sau
impozite nu reprezintă un drept, ci o obligație
constituțională, prevăzută de art. 56 alin. (1) din Constituție,
legiuitorul fiind liber să acorde scutiri de la plata taxelor de
timbru în considerarea anumitor situații specifice. Consideră
că diferența de tratament se justifică prin aceea că simpla
calitate de părți în același proces nu presupune existența
unor situații identice în care s-ar afla părțile. Astfel, partea
care are interesul să declanșeze procesul va plăti anticipat
taxa de timbru, în timp ce partea care va pierde procesul
va suporta în sfârșit cheltuielile de judecată. În același timp
arată că rațiunea pentru care anumite autorități publice
sunt scutite de plata taxei de timbru este aceea că
acțiunile și cererile introduse de ele prezintă o strânsă
legătură cu veniturile bugetului de stat, fiind vorba de
realizarea unui interes public, fapt ce le diferențiază de
situația juridică a persoanelor fizice sau juridice care
urmăresc realizarea intereselor proprii. În ceea ce privește
critica referitoare la încălcarea principiului constituțional al
liberului acces la justiție, Guvernul arată că acesta nu
presupune gratuitatea justiției, aceasta fiind un serviciu
public ale cărui costuri sunt suportate de la bugetul de
stat. În același sens apreciază că este și jurisprudența
Curții Constituționale, amintind Decizia nr. 65/2000. În
legătură cu invocarea normelor constituționale prevăzute la
art. 15, consideră că aceste critici sunt nerelevante pentru
soluționarea excepției, neavând nici o incidență cu obiectul
acesteia. De asemenea, apreciază că nu poate fi reținută

5

nici critica raportată la actele internaționale invocate,
întrucât acestea nu conțin prevederi care să consacre
gratuitatea actului de justiție. De altfel, amintește că, în
jurisprudența sa, Curtea Europeană a Drepturilor Omului a
statuat că liberul acces la justiție nu este un drept absolut.
Astfel, acest drept, care cere, prin însăși natura sa, o
reglementare din partea statului, poate fi subiectul unor
limitări atât timp cât nu este atinsă însăși substanța sa.
Avocatul Poporului apreciază ca fiind neîntemeiate
susținerile autorului excepției. Astfel, în ceea ce privește
critica de neconstituționalitate a art. 17 din Legea
nr. 146/1997 în raport cu art. 16 alin. (1) din Constituție,
consideră că principiul egalității nu poate primi semnificația
unei egalități între cetățeni și autoritățile publice. De
asemenea, în opinia sa, scutirea autorităților publice vizate
de taxele judiciare de timbru are o justificare obiectivă și
rațională în aceea că aceste autorități sunt finanțate de la
bugetul de stat, iar taxele respective se fac venit tot la
bugetul de stat, astfel că ar fi absurd ca autoritățile în
cauză să fie obligate să plătească din buget o taxă care
revine aceluiași buget. Cât privește critica art. 1 din Legea
nr.146/1997, raportată la același text constituțional,
menționează că obligația de plată a taxelor judiciare de
timbru, precum și excepțiile stabilite de lege se aplică
deopotrivă tuturor cetățenilor aflați în situații identice,
precum și tuturor litigiilor de aceeași natură, neexistând
discriminări sau privilegii contrare principiului fundamental al
egalității în drepturi. În ceea ce privește critica de
neconstituționalitate a art. 1 și 17 din Legea nr. 146/1997
față de art. 21 din Constituție, menționează că accesul
liber la justiție nu interzice stabilirea taxelor de timbru în
justiție, fiind justificat ca persoanele care se adresează
autorităților judecătorești să contribuie la acoperirea
cheltuielilor pe care le implică serviciul public al justiției.
Mai mult, observă că, potrivit art. 21 din Legea
nr. 146/1997, instanța judecătorească poate acorda înlesniri
la plata taxelor judiciare de timbru, pe baza unor criterii
clare și în condițiile prevăzute de art. 74—81 din Codul de
procedură civilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 1 și 17 din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, cu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 69/20.I.2005

modificările și completările ulterioare, prevederi ce au
următoarea redactare:
— Art. 1: îAcțiunile și cererile introduse la instanțele
judecătorești, precum și cererile adresate Ministerului Justiției
și Parchetului de pe lângă Curtea Supremă de Justiție sunt
supuse taxelor judiciare de timbru, prevăzute în prezenta lege,
și se taxează în mod diferențiat, după cum obiectul acestora
este sau nu evaluabil în bani, cu excepțiile prevăzute de lege.“;
— Art. 17: îSunt scutite de taxa judiciară de timbru cererile
și acțiunile, inclusiv căile de atac formulate, potrivit legii, de
Senat, Camera Deputaților, Președinția României, Guvernul
României, Curtea Constituțională, Curtea de Conturi, Consiliul
Legislativ, Avocatul Poporului, de Ministerul Public și de
Ministerul Finanțelor, indiferent de obiectul acestora, precum și
cele formulate de alte instituții publice, indiferent de calitatea
procesuală a acestora, când au ca obiect venituri publice.“
În susținerea neconstituționalității acestor texte de lege,
autorul excepției invocă încălcarea următoarelor prevederi
constituționale:
— Art. 11 alin. (1) și (2): î(1) Statul român se obligă să
îndeplinească întocmai și cu bună-credință obligațiile ce-i revin
din tratatele la care este parte.
(2) Tratatele ratificate de Parlament, potrivit legii, fac parte
din dreptul intern.“;
— Art. 15 alin. (1): îCetățenii beneficiază de drepturile și
de libertățile consacrate prin Constituție și prin alte legi și au
obligațiile prevăzute de acestea.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“
De asemenea, critica de neconstituționalitate este
raportată și la următoarele prevederi internaționale:
Convenția pentru apărarea drepturilor omului și a
libertăților fundamentale:
— Art. 6 pct. 1: îOrice persoană are dreptul la judecarea
în mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.[...]“;
— Art. 14: îExercitarea drepturilor și libertăților
recunoscute de prezenta convenție trebuie să fie asigurată fără
nici o deosebire bazată, în special, pe sex, rasă, culoare,
limbă, religie, opinii politice sau orice alte opinii, origine
națională sau socială, apartenența la o minoritate națională,
avere, naștere sau orice altă situație.“
Declarația Universală a Drepturilor Omului:
— Art. 1: îToate ființele umane se nasc libere și egale în
demnitate și în drepturi. Ele sunt înzestrate cu rațiune și
conștiință și trebuie să se comporte unele față de celelalte în
spiritul fraternității.“
— Art. 7: îToți oamenii sunt egali în fața legii și au dreptul
fără deosebire la o protecție egală a legii. Toți oamenii au
dreptul la o protecție egală împotriva oricărei discriminări care

ar încălca prezenta Declarație și împotriva oricărei provocări la
o astfel de discriminare.“
Examinând excepția de neconstituționalitate, Curtea
reține că în legătură cu textele de lege supuse controlului
de constituționalitate există o bogată jurisprudență a Curții
Constituționale. Astfel, prin numeroase decizii, precum
Decizia nr. 202 din 29 aprilie 2004, publicată în Monitorul
Oficial al României, Partea I, nr. 520 din 9 iunie 2004,
Decizia nr. 151 din 25 martie 2004, publicată în Monitorul
Oficial al României, Partea I, nr. 340 din 19 aprilie 2004,
ori Decizia nr. 373 din 2 octombrie 2003, publicată în
Monitorul Oficial al României, Partea I, nr. 801 din
13 noiembrie 2003, instanța de contencios constituțional a
analizat prevederile art. 1 și 17 din Legea nr. 146/1997 în
raport cu dispozițiile constituționale și internaționale
invocate în prezenta cauză, respingând de fiecare dată
criticile de neconstituționalitate ca neîntemeiate.
Astfel, în ceea ce privește constituționalitatea art. 1 din
Legea nr. 146/1997 în raport cu principiile constituționale
ale egalității în drepturi și liberului acces la justiție, Curtea
a statuat în Decizia nr. 202/2004 că textul de lege criticat
nu aduce atingere principiului egalității în drepturi, deoarece
nu face nici un fel de diferențiere între contribuabili. De
asemenea, a amintit că art. 21 din Constituție nu instituie
nici o interdicție cu privire la taxele în justiție, așa încât
este legal și normal ca justițiabilii care trag un folos
nemijlocit din activitatea desfășurată de autoritățile
judecătorești să contribuie la acoperirea cheltuielilor
acestora. Mai mult, potrivit dispozițiilor art. 53 alin. (1) din
Constituție, în conformitate cu care îCetățenii au obligația să
contribuie, prin impozite și prin taxe, la cheltuielile publice“,
plata taxelor sau impozitelor reprezintă o obligație
constituțională a cetățenilor.
Pe de altă parte, Curtea a arătat că echivalentul taxelor
judiciare de timbru este integrat în valoarea cheltuielilor de
judecată stabilite de instanța de judecată prin hotărârea pe
care o pronunță în cauză, plata acestora revenind părții
care cade în pretenții.
În
ceea
ce
privește
critica
referitoare
la
neconstituționalitatea art. 1 din Legea nr. 146/1997 față de
art. 11 și 20 din Constituție, prin raportare la prevederile
Convenției pentru apărarea drepturilor omului și a
libertăților fundamentale și ale Declarației Universale a
Drepturilor Omului, invocate de autorul excepției, Curtea
Constituțională a statuat, în Decizia nr. 151/2004, că
această critică nu poate fi primită, deoarece aceste acte
internaționale nu conțin prevederi care să consacre
gratuitatea actului de justiție.
De asemenea, s-a arătat că, potrivit jurisprudenței Curții
Europene a Drepturilor Omului, o caracteristică a
principiului liberului acces la justiție este aceea că nu este
un drept absolut (cazul Ashingdane împotriva Regatului Unit
al Marii Britanii și Irlandei de Nord — 1985). Astfel, acest
drept, care cere, prin însăși natura sa, o reglementare din
partea statului, poate fi subiectul unor limitări, atât timp cât
nu este atinsă însăși substanța sa.
Referindu-se la constituționalitatea art. 17 în raport cu
dispozițiile constituționale și internaționale invocate și în
prezenta cauză, Curtea Constituțională a reținut, în Decizia

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005
nr. 373/2003, că îPrincipiul egalității prevăzut de Constituție
pentru cetățeni nu poate ca, prin extensie, să primească
semnificația unei egalități între cetățeni și autoritățile
publice. Așa cum rezultă din dispozițiile constituționale ale
art. 16, cetățenii se bucură de drepturile prevăzute în
Constituție și în legi, fiind egali în fața acestora și a
autorităților publice, în timp ce autoritățile publice exercită
atribuțiile ce le sunt stabilite de lege, potrivit competenței
lor, în realizarea funcțiilor pentru care sunt create“.
Cu același prilej, Curtea a arătat că scutirea autorităților
publice vizate de textele criticate de taxele judiciare de
timbru este justificată, în mod obiectiv și rațional, de faptul
că autoritățile respective — creditori bugetari — sunt
finanțate de la bugetul de stat pentru a putea funcționa, iar
taxele respective se fac venit tot la bugetul de stat, astfel
că ar fi absurd ca autoritățile în cauză să fie obligate
(formal) să plătească din buget o taxă care revine aceluiași
buget.

7

În legătură cu critica de neconstituționalitate bazată pe
susținerea că se încalcă dreptul de liber acces la justiție,
respectiv dreptul la un proces echitabil, Curtea a reținut că
aceasta este neîntemeiată, întrucât înici dispozițiile
constituționale ale art. 21 și nici cele ale art. 6 pct. 1 din
Convenție nu exclud stabilirea unor condiții în legătură cu
introducerea acțiunilor în justiție, între care și aceea a plății
unor taxe, așa cum nici una dintre aceste prevederi nu
stabilește gratuitatea serviciului public al justiției“.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.
În fine, în legătură cu invocarea principiului constituțional
prevăzut de art. 15 alin. (1) din Constituție, se apreciază
că această critică este nerelevantă pentru soluționarea
excepției de față, neavând incidență cu obiectul acesteia.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și 17 din Legea nr. 146/1997 privind taxele
judiciare de timbru, excepție ridicată de Societatea Comercială îComurexim“ — S.R.L. din Târgu-Mureș în Dosarul
nr. 249/2004/CCA/ al Curții de Apel Târgu-Mureș — Secția comercială și de contencios administrativ.
Definitivă și general obligatorie.
Pronunțată în ședința publică din data de 18 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 518
din 25 noiembrie 2004

referitoare la excepția de neconstituționalitate a dispozițiilor art. 21 alin. (11) lit. a) și b)
din Ordonanța Guvernului nr. 25/2002 privind unele măsuri de urmărire
a executării obligațiilor asumate prin contractele de privatizare a societăților comerciale
Ioan Vida

— președinte

Șerban Viorel Stănoiu

— judecător

Nicolae Cochinescu

— judecător

Aurelia Popa

— procuror

Aspazia Cojocaru

— judecător

Patricia Marilena Ionea

— magistrat-asistent

Constantin Doldur

— judecător

Acsinte Gaspar

— judecător

Pe rol se află soluționarea excepției de neconstituționalitate

Kozsokár Gábor

— judecător

a dispozițiilor art. 21 alin. (11) lit. a) și b) din Ordonanța

Petre Ninosu

— judecător

Guvernului nr. 25/2002 privind unele măsuri de urmărire a

Ion Predescu

— judecător

executării obligațiilor asumate prin contractele de privatizare

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 69/20.I.2005

a societăților comerciale, excepție ridicată de Asociația
Salariaților îTransport Fizicienilor“ PAS în Dosarul
nr. 2.175/2004 al Tribunalului București — Secția a VI-a
comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public apreciază că
dispozițiile legale criticate nu aduc atingere prevederilor
constituționale invocate, deoarece nu se referă la transferul
unor bunuri, ci la răspunderea cumpărătorului în cazul
neexecutării obligațiilor sale, precum și la stabilirea
daunelor-interese datorate. În același sens, amintește că, în
jurisprudența sa, Curtea Constituțională a statuat că
prevederile art. 21 alin. (11) lit. a) și b) din Ordonanța
Guvernului nr. 25/2002 sunt în acord cu dispozițiile
constituționale care consacră garantarea și ocrotirea
dreptului de proprietate. Având în vedere aceste aspecte,
pune concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2004, pronunțată în Dosarul
nr. 2.175/2004, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 21 alin. (11) lit. a) și
b) din Ordonanța Guvernului nr. 25/2002 privind unele
măsuri de urmărire a executării obligațiilor asumate prin
contractele de privatizare a societăților comerciale.
Excepția a fost ridicată de Asociația Salariaților îTransport
Fizicienilor“ PAS într-o cauză comercială având ca obiect
rezoluțiunea unui contract de vânzare-cumpărare de acțiuni,
daune-interese și restituirea dividendelor.
În motivarea excepției de neconstituționalitate, autorul
acesteia susține, în esență, că prevederile legale criticate
contravin dispozițiilor art. 44 alin. (1) și (2) din Constituție.
În acest sens, arată că îsumele de bani plătite de membrii
Asociației reprezintă o parte din bunurile materiale
aparținând Societății de Transport Fizicienilor, al căror
proprietar a fost APAPS și care le-a vândut Asociației“.
Așa fiind, în opinia sa, aceste bunuri reprezintă
proprietatea membrilor care au achitat ratele fixate prin
contractul de vânzare-cumpărare încheiat cu Autoritatea
pentru Privatizarea și Administrarea Participațiilor Statului,
iar trecerea acestor bunuri în patrimoniul APAPS-ului nu
poate fi privită decât ca o încălcare a dreptului de
proprietate. De asemenea, arată că, prin vinderea acțiunilor
ce au fost trecute în patrimoniul său, APAPS-ul va încasa
contravaloarea lor, realizând astfel o îmbogățire fără justă
cauză, în dauna membrilor Asociației.
Tribunalul București — Secția a VI-a comercială
apreciază că excepția de neconstituționalitate nu este

întemeiată. Astfel, în opinia sa, prevederile legale criticate
reprezintă, pe de o parte, îaplicarea la situația specifică a
normei comerciale cu caracter general potrivit căreia
datoriile comerciale lichide și plătibile în bani produc
dobânda de drept din ziua când devin exigibile“, iar pe de
altă parte, reprezintă îaplicația la situația concretă a
principiului general de drept al repunerii părților în situația
anterioară“.
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textele de lege criticate nu
contravin dispozițiilor constituționale invocate. De
asemenea, amintește că dispozițiile art. 21 din Ordonanța
Guvernului nr. 25/2002 au mai făcut obiect al controlului de
constituționalitate prin Decizia nr. 164/2003 și Decizia
nr. 175/2003, Curtea statuând că aceste dispoziții sunt
constituționale.
Avocatul Poporului apreciază că nu poate fi primită
critica de neconstituționalitate adusă art. 21 alin. (11) lit. a)
și b) din Ordonanța Guvernului nr. 25/2002, întrucât aceste
dispoziții legale sunt conforme cu prevederile art. 44
alin. (1) teza a doua din Constituție. De asemenea, în
opinia sa, textul de lege criticat nu contravine nici
prevederilor constituționale ale art. 44 alin. (2) din
Constituție, îîntrucât reglementarea dedusă controlului se
aplică tuturor celor aflați în situația prevăzută în ipoteza
normei legale, indiferent de titular, fără nici o discriminare
pe considerente arbitrare“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 21 alin. (11) lit. a) și b) din Ordonanța
Guvernului nr. 25/2002 privind unele măsuri de urmărire a
executării obligațiilor asumate prin contractele de privatizare
a societăților comerciale, publicată în Monitorul Oficial al
României, Partea I, nr. 89 din 2 februarie 2002, aprobată

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 69/20.I.2005
prin Legea nr. 506/2002, publicată în Monitorul Oficial al
României, Partea I, nr. 549 din 26 iulie 2002, cu
modificările și completările ulterioare.
Aceste texte legale au următoarea redactare:
— Art. 21 alin. (11) lit. a) și b): î(11) În cazul desființării
contractului pe cale convențională sau judiciară, pentru
prejudicii cauzate Autorității, cumpărătorul este obligat la plata
daunelor-interese constituite din:
a) sumele reprezentând dobânzile și penalitățile datorate
pentru ratele scadente și neachitate până la data desființării
contractului, precum și penalitățile datorate ca urmare a
neîndeplinirii celorlalte obligații contractuale;
b) sumele reprezentând dividendele încasate de
cumpărător în perioada de valabilitate a contractului;“.
În susținerea neconstituționalității acestui text de lege,
autorul excepției invocă încălcarea prevederilor art. 44
alin. (1) și (2) din Constituție, potrivit cărora: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“
Examinând excepția de neconstituționalitate, Curtea
constată că Ordonanța Guvernului nr. 25/2002
reglementează controlul postprivatizare, precum și modul de
urmărire a executării obligațiilor asumate de cumpărători,
pe perioada derulării contractelor de vânzare-cumpărare de
acțiuni deținute de stat la societățile comerciale. Acest act

normativ își are temeiul în dispozițiile constituționale ale
art. 135 alin. (2) lit. b), potrivit cărora statul trebuie să
asigure protejarea intereselor naționale în activitatea
economică, financiară și valutară.
În acest cadru, textul art. 21 din Ordonanța Guvernului
nr. 25/2002 prevede că, în cazul desființării pe cale
convențională sau judiciară a contractului de privatizare
pentru neexecutarea obligațiilor ce decurg din acesta,
cumpărătorul datorează daune-interese, prevăzând totodată
modalitatea de stabilire a prejudiciilor și a întinderii
daunelor-interese.
Curtea apreciază că acest text de lege în întregul său
și implicit dispozițiile alin. (11) lit. a) și b) din același articol
nu conțin nici o dispoziție prin care

se aduce atingere

dreptului de proprietate al cumpărătorului, întrucât nu se
referă la transferul unor bunuri, ci la răspunderea
cumpărătorului în cazul neexecutării obligațiilor sale,
precum și la stabilirea daunelor-interese datorate.
De altfel, prevederile art. 21 din Ordonanța Guvernului
nr.

25/2002

au

mai

fost

supuse

controlului

de

constituționalitate prin raportare la aceleași dispoziții
constituționale, Curtea Constituțională pronunțându-se prin
Decizia nr. 189 din 27 aprilie 2004, publicată în Monitorul
Oficial al României, Partea I, nr. 510 din 7 iunie 2004, în
sensul respingerii criticilor de neconstituționalitate ca
neîntemeiate.
Deoarece nu au intervenit elemente noi care să justifice
schimbarea jurisprudenței Curții Constituționale, soluția
deciziei menționate își păstrează valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 21 alin. (11) lit. a) și b) din Ordonanța Guvernului
nr. 25/2002 privind unele măsuri de urmărire a executării obligațiilor asumate prin contractele de privatizare a societăților
comerciale, excepție ridicată de Asociația Salariaților îTransport Fizicienilor“ PAS în Dosarul nr. 2.175/2004 al Tribunalului
București — Secția a VI-a comercială.
Definitivă și general obligatorie.
Pronunțată în ședința publică din data de 25 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 69/20.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
Nr. 1.993 din 29 decembrie 2004

MINISTERUL ADMINISTRAȚIEI ȘI INTERNELOR
Nr. 461 din 21 decembrie 2004

ORDIN
privind aprobarea modelelor formularelor cu regim special în domeniul creanțelor bugetare locale
În temeiul prevederilor:
— art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului Finanțelor
Publice și a Agenției Naționale de Administrare Fiscală, cu modificările și completările ulterioare;
— art. 9 alin. (4) din Ordonanța de urgență a Guvernului nr. 63/2003 privind organizarea și funcționarea Ministerului
Administrației și Internelor, aprobată cu modificări și completări prin Legea nr. 604/2003, cu modificările ulterioare;
— art. 293 din Legea nr. 571/2003 privind Codul fiscal, cu modificările și completările ulterioare;
— art. 196 alin. (3) din Ordonanța Guvernului nr. 92/2003 privind Codul de procedură fiscală, republicată;
— pct. 256 alin. (1) și (3) din Normele metodologice de aplicare a Legii nr. 571/2003 privind Codul fiscal, aprobate
prin Hotărârea Guvernului nr. 44/2004, cu modificările ulterioare,
ministrul finanțelor publice și ministrul administrației și internelor emit următorul ordin:
Art. 1. — Se aprobă Lista formularelor cu regim special,
precum și modelele acestora, care sunt prevăzute în anexa
care face parte integrantă din prezentul ordin.
Art. 2. — (1) Tipărirea formularelor cu regim special
prevăzute la art. 1 se realizează, în condițiile prevăzute la
pct. 256 alin. (3)—(5) din Normele metodologice de aplicare a
Legii nr. 571/2003 privind Codul fiscal, aprobate prin Hotărârea
Guvernului nr. 44/2004, cu modificările ulterioare, de către
Compania Națională îImprimeria Națională“ — S.A. sau
utilizându-se sistemele informatice proprii ale autorităților
administrației publice locale.
(2) Pentru cunoașterea necesarului de formulare cu regim
special, în vederea tipăririi de către Compania Națională
îImprimeria Națională“ — S.A., la nivelul fiecărui consiliu
județean/Consiliului General al Municipiului București se
asigură centralizarea datelor comunicate de către
compartimentele de specialitate din județul respectiv/municipiul
București la data de întâi a lunii ianuarie și a lunii iulie,
necesar ce va fi transmis Companiei Naționale îImprimeria
Națională“ — S.A. în prima decadă a acestor luni.
(3) Ridicarea formularelor cu regim special se asigură de
către împuternicitul ordonatorului principal de credite sau, în cazul
sectoarelor municipiului București, al ordonatorului de credite.
(4) Pentru anii 2004 și 2005 centralizarea datelor prevăzute
la alin. (2) se realizează în termen de cel mult 10 zile
lucrătoare de la publicarea prezentului ordin în Monitorul Oficial
al României, Partea I, și se transmite Companiei Naționale
îImprimeria Națională“ — S.A. în următoarele 5 zile lucrătoare.
Art. 3. — (1) Tipărirea formularelor prevăzute la art. 1 se face
cu respectarea strictă a modelelor aprobate prin prezentul ordin.
(2) Autoritățile administrației publice locale, în condiții de
autonomie locală și de eficiență economică, pot opta pentru
p. Ministrul finanțelor publice,
Gheorghe Gherghina,
secretar de stat

achiziționarea formularelor cu regim special ori pot imprima
aceste formulare utilizând sistemele informatice proprii.
Art. 4. — (1) Cheltuielile ocazionate de achiziționarea
formularelor cu regim special sau imprimarea acestora
utilizându-se sistemele informatice proprii, după caz, se asigură
din bugetele locale, respectiv din bugetele județene.
(2) Formularele aflate în stoc la data publicării prezentului
ordin vor putea fi utilizate până la epuizare.
Art. 5. — Prevederile prezentului ordin vor fi aduse la
îndeplinire de către președinții consiliilor județene, primarul
general al municipiului București, primarii municipiilor, ai
sectoarelor municipiului București, ai orașelor și ai comunelor.
Art. 6. — Formularele cu regim special prevăzute la art. 1
intră sub incidența prevederilor:
a) Hotărârii Guvernului nr. 831/1997 pentru aprobarea
modelelor formularelor comune privind activitatea financiară și
contabilă și a normelor metodologice privind întocmirea și
utilizarea acestora, publicată în Monitorul Oficial al României,
Partea I, nr. 368 din 19 decembrie 1997;
b) Ordinului ministrului finanțelor publice nr. 989/2002
privind tipărirea, înserierea și numerotarea formularelor cu
regim special, publicat în Monitorul Oficial al României,
Partea I, nr. 561 din 31 iulie 2002.
Art. 7. — Articolul 4 din Ordinul ministrului administrației
publice și al ministrului finanțelor publice nr. 384/2002/10/2003
privind aprobarea formularelor tipizate pentru colectarea
impozitelor, taxelor locale și a altor venituri ale bugetelor
locale, publicat în Monitorul Oficial al României, Partea I,
nr. 23 din 17 ianuarie 2003, se abrogă.
Art. 8. — Prezentul ordin va fi publicat în Monitorul Oficial
al României, Partea I.

p. Ministrul de stat, ministrul
administrației și internelor,
Toma Zaharia,
secretar de stat

Ministrul delegat
pentru administrația publică,
Gheorghe Emacu
ANEXĂ

LISTA

formularelor cu regim special
Nr.
crt.

Denumirea

Model ITL — ... —
Regim special

0

1

2

1.
2.

Chitanța pentru creanțe ale bugetelor locale
Confirmarea de primire a debitelor

Model ITL — 1 — Regim special
Model ITL — 2 — Regim special

N O T Ă:

Modelele formularelor cu regim special*) fac parte integrantă din prezenta anexă.
*) Modelele formularelor cu regim special sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 69/20.I.2005

MINISTERUL SĂNĂTĂȚII

ORDIN
privind stabilirea cuantumului taxei pentru efectuarea stagiului de pregătire
în vederea obținerii celei de-a doua specialități înrudite, fără concurs de rezidențiat,
conform prevederilor Ordinului ministrului sănătății
și al ministrului educației și cercetării nr. 546/4.260/2004
În temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare, și ale Hotărârii Guvernului nr. 899/2002 privind organizarea învățământului
postuniversitar de specialitate medical, medico-dentar și farmaceutic uman, cu modificările și completările ulterioare,
văzând Referatul Direcției resurse umane, formare profesională, concursuri și examene nr. M.C. 206 din
7 ianuarie 2005,
ministrul sănătății emite următorul ordin:
Art. 1. — (1) Cuantumul taxei pentru efectuarea
stagiului de pregătire în vederea obținerii celei de-a doua
specialități înrudite, fără concurs de rezidențiat, se
stabilește potrivit anexei care face parte integrantă din
prezentul ordin.
(2) Plata taxei se face în contul Centrului Național de
Perfecționare Postuniversitară a Medicilor, Farmaciștilor,
Altui Personal cu Studii Superioare și Asistenților Medicali
nr. RO72TREZ7025025XXX000266 Trezoreria Sectorului 2
București, în 4 tranșe trimestriale, la începutul fiecărui
trimestru.
Art. 2. — (1) Din sumele încasate 20% revin Centrului
Național de Perfecționare Postuniversitară a Medicilor,
Farmaciștilor, Altui Personal cu Studii Superioare și
Asistenților Medicali pentru acoperirea managementului
programelor la nivel național, 80% revenind instituțiilor de
învățământ superior medical și farmaceutic.
(2) Din sumele încasate instituțiile de învățământ
superior medical și farmaceutic vor aloca unităților sanitare
în care se desfășoară stagiul de pregătire, pentru fiecare
participant, un procent după cum urmează:

— 20% pentru specialitățile de la grupele 7, 8, 9, 10,
11 și 12;
— 15% pentru specialitățile de la grupele 1, 2, 3, 4, 5,
6 și 13.
Art. 3. — Direcția resurse umane, formare profesională,
concursuri și examene, Centrul Național de Perfecționare
Postuniversitară a Medicilor, Farmaciștilor, Altui Personal cu
Studii Superioare și Asistenților Medicali și instituțiile de
învățământ superior medical și farmaceutic vor duce la
îndeplinire prevederile prezentului ordin.
Art. 4. — Ordinul ministrului sănătății nr. 1.677/2004
privind stabilirea cuantumului taxei pentru efectuarea
stagiului de pregătire în vederea obținerii celei de-a doua
specialități înrudite fără concurs de rezidențiat, conform
prevederilor Ordinului ministrului sănătății și al ministrului
educației și cercetării nr. 546/4.260/2004, publicat în
Monitorul Oficial al României, Partea I, nr. 1.268 din
29 decembrie 2004, se abrogă.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză

București, 7 ianuarie 2005.
Nr. 4.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005

13
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 69/20.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 69/20.I.2005

15

MINISTERUL FINANȚELOR PUBLICE
L I S T A Nr. 4
din 11 ianuarie 2005 cuprinzând agenții economici (societăți comerciale) avizați să distribuie
aparate de marcat electronice fiscale în baza Ordonanței de urgență a Guvernului nr. 28/1999
privind obligația agenților economici de a utiliza aparate de marcat electronice fiscale, republicată,
cu modificările și completările ulterioare, și a normelor metodologice pentru aplicarea acesteia,
aprobate prin Hotărârea Guvernului nr. 479/2003
1. Societatea Comercială ARTSERV COMPUTERS —
S.R.L., Baia Mare, Piața Revoluției bl. 6, ap. 3, județul
Maramureș, cod unic de înregistrare R12028463,
telefon/fax: 0262/214596, 0262/272825:
— Aviz de distribuție și utilizare nr. 0279 din 1 noiembrie
2004, pentru aparatele de marcat electronice fiscale tip
EXCHANGE, model MM, configurație: aplicație PC:
EXCHANGE, imprimantă fiscală Epson MF România, ver.
Exchange, display client, tip hârtie: autocopiativă, destinație:
schimb valutar, rețea de distribuție și service: 2 agenți
economici de distribuție și 2 agenți economici de service.
2. Societatea Comercială GLYKON — S.R.L., Constanța,
str. I.L. Caragiale nr. 1, bl. L25, județul Constanța, cod
unic de înregistrare R 1895230, telefon/fax: 0241/515100:

— Aviz de distribuție și utilizare nr. 0280 din
29 octombrie 2004, pentru aparatele de marcat electronice
fiscale tip IBM VisualStore, model T260F, configurație:
aplicație PC: VisualStore, imprimantă fiscală: Xcomm Epson
TM-T model T260F, display client 2X20, tip hârtie: termică,
destinație: comerț, prestări de servicii, alimentație publică,
rețea de distribuție și service: 2 agenți economici de
distribuție și 3 agenți economici de service.
3. Societatea Comercială SINTEZIS BIROTICA —
S.R.L., Oradea, str. Roman Ciorogariu nr. 24, județul Bihor,
cod unic de înregistrare R 6390409, telefon/fax:
0259/443288:
— Aviz de distribuție și utilizare nr. 0281 din
28 octombrie 2004, pentru aparatele de marcat electronice

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 69/20.I.2005

fiscale tip SureMark, model POS2000, configurație: aplicație
PC: POS2000, imprimantă: IBM 4610 — TN5, modul fiscal:
POCOK4 POS, display client 2x20, tip hârtie: termică,
destinație: comerț, prestări de servicii, rețea de distribuție
și service: 2 agenți economici de distribuție și 2 agenți
economici de service;
— Aviz de distribuție și utilizare nr. 0282 din
28 octombrie 2004, pentru aparatele de marcat electronice
fiscale tip Epson 260-T, model POS2000, configurație:
aplicație PC: POS2000, imprimantă: Epson TM-T260F,
modul fiscal: POCOK4 POS, display client 2x20, tip hârtie:
termică, destinație: comerț, prestări de servicii, rețea de
distribuție și service: 2 agenți economici de distribuție și
2 agenți economici de service.
4. Societatea Comercială VALMED FREEMEX—S.R.L.,
București, Str. Avionului nr. 11—15, bl. 6 C, ap. 7, sectorul 1,
cod unic de înregistrare R 6301606, telefon/fax:
021.242.07.60, 242.79.62:
— Aviz de distribuție și utilizare nr. 0283 din
17 decembrie 2004, pentru aparatele de marcat electronice
fiscale tip ELKA, model 743VF, configurație: structura
închisă, integrabilă în rețea, tip hârtie: termică, destinație:
comerț, prestări de servicii, rețea de distribuție și service:
102 agenți economici de distribuție și 104 agenți economici
de service;
— Aviz de distribuție și utilizare nr. 0284 din
17 decembrie 2004, pentru aparatele de marcat electronice
fiscale tip TOTAL, model A 100, configurație: structura
închisă, integrabilă în rețea. Portabilă, tip hârtie: termică,
destinație: comerț, prestări de servicii, rețea de distribuție
și service: 102 agenți economici de distribuție și 104 agenți
economici de service.
5. Societatea Comercială SUPREMO CORPORATION—
S.R.L., Otopeni, str. Horia, Cloșca și Crișan nr. 5, județul
Ilfov, cod unic de înregistrare R 8781667, telefon/fax:
021.222.41.26:

— Aviz de distribuție și utilizare nr. 0285 din
21 decembrie 2004, pentru aparatele de marcat electronice
fiscale tip Ingenico, model ELITE 510, configurație:
structura închisă, integrabilă în rețea. Portabilă, tip hârtie:
termică, destinație: comerț, prestări de servicii, rețea de
distribuție și service: 1 agent economic de distribuție și
2 agenți economici de service.
6. Societatea Comercială GENETYP SOLUTIONS —
S.R.L., Cluj-Napoca, str. Avram Iancu nr. 9, et. 1, ap. 9,
județul Cluj, cod unic de înregistrare R 16858036,
telefon/fax: 0264.59.07.87:
— Aviz de distribuție și utilizare nr. 0286 din
27 decembrie 2004, pentru aparatele de marcat electronice
fiscale tip EcoRetail, model 220, configurație: aplicație PC:
EcoRetail, imprimanta: Epson TM-U220A, modul fiscal:
POCOK 4 POS, afișaj client 2X20, tip hârtie: autocopiativă,
destinație: comerț, prestări de servicii, alimentație publică,
rețea de distribuție și service: 2 agenți economici de
distribuție și 2 agenți economici de service;
— Aviz de distribuție și utilizare nr. 0287 din
27 decembrie 2004, pentru aparatele de marcat electronice
fiscale tip HostWare, model 210, configurație: aplicație PC:
HostWare, imprimanta: Epson TM U210, modul fiscal:
POCOK 4 POS, tip hârtie: autocopiativă, destinație: prestări
de servicii, alimentație publică, rețea de distribuție și
service: 2 agenți economici de distribuție și 2 agenți
economici de service.

N O T Ă:

Rețeaua de distribuție și service inclusă în avizele
privind distribuirea și utilizarea aparatelor de marcat
electronice fiscale poate fi modificată prin acreditarea,
respectiv retragerea acreditării unor agenți economici.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 69/20.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

