Anul 173 (XVII) — Nr. 906

PARTEA

I

Marți, 11 octombrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

LEGI ȘI DECRETE
269. — Lege pentru ratificarea Acordului de securitate
dintre Guvernul României și Guvernul Republicii
Italiene privind protecția reciprocă a informațiilor
clasificate, semnat la București la 6 aprilie 2005 ....
Acord de securitate între Guvernul României și Guvernul
Republicii Italiene privind protecția reciprocă a
informațiilor clasificate ...............................................
971. — Decret privind promulgarea Legii pentru
ratificarea Acordului de securitate dintre Guvernul
României și Guvernul Republicii Italiene privind
protecția reciprocă a informațiilor clasificate,
semnat la București la 6 aprilie 2005.....................

LEGI

Nr.

1.577/890. — Ordin al ministrului transporturilor,
construcțiilor și turismului și al ministrului
administrației și internelor pentru modificarea
anexelor nr. 1 și 2 la Hotărârea Guvernului
nr. 1.777/2004 privind introducerea restricției de
circulație pe unele sectoare de drumuri naționale
europene (E) pentru vehiculele rutiere, altele decât
cele destinate exclusiv transportului de persoane,
în zilele de sâmbătă, duminică și de sărbătoare
legală..........................................................................

1

2–5

6

ȘI

6–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului de securitate
dintre Guvernul României și Guvernul Republicii Italiene
privind protecția reciprocă a informațiilor clasificate,
semnat la București la 6 aprilie 2005
Parlamentul României adoptă prezenta lege.
Articol unic. — Se ratifică Acordul de securitate dintre Guvernul
României și Guvernul Republicii Italiene privind protecția reciprocă a
informațiilor clasificate, semnat la București la 6 aprilie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 269.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 906/11.X.2005
ACORD DE SECURITATE
între Guvernul României și Guvernul Republicii Italiene privind protecția reciprocă a informațiilor clasificate

Guvernul României și Guvernul Republicii Italiene, denumite în continuare părți contractante, în scopul asigurării
protecției informațiilor clasificate, schimbate direct sau prin intermediul altor structuri ale administrației publice ori persoane
juridice de drept public sau privat care gestionează informații clasificate din statul celeilalte părți contractante ori în cadrul
activităților aflate în responsabilitatea autorității competente de securitate din statele părților contractante, au convenit
următoarele:
ARTICOLUL 1
Domeniul de aplicare

1. Prezentul acord de securitate (denumit în continuare
acord) va sta la baza tuturor activităților ce implică, în
conformitate cu legile și reglementările legale naționale,
schimbul de informații clasificate între părțile contractante,
prin intermediul autorităților naționale de securitate sau al
altor structuri ale administrației publice ori persoane juridice
de drept public sau privat, privind următoarele domenii:
a) cooperarea între părțile contractante referitoare la
domeniul apărării naționale și la orice alte aspecte legate
de securitatea națională;
b) cooperarea, activitatea societăților mixte, contractele
sau alte raporturi între structuri ale administrației publice ori
persoane juridice de drept public sau privat din statele
părților contractante referitoare la domeniul apărării
naționale și la orice alte aspecte legate de securitatea
națională;
c) vânzarea de echipamente, produse și know-how.
2. Prezentul acord nu va afecta obligațiile celor două
părți contractante ce derivă din alte acorduri internaționale
și nu va fi folosit împotriva intereselor, securității și
integrității teritoriale ale altor state.
ARTICOLUL 2
Definiții

În sensul prezentului acord:
a) informație clasificată înseamnă orice informație,
document sau material, indiferent de forma sa fizică, căruia
i s-a atribuit un anumit nivel de clasificare în conformitate
cu legile și reglementările naționale și care va fi protejat
corespunzător;
b) document clasificat înseamnă orice tip de document
care conține informații clasificate, indiferent de formă sau
caracteristica fizică, incluzându-se, fără nici o limitare,
materiale scrise sau tipărite, cartele și benzi de procesare
a datelor, hărți topografice, grafice, fotografii, imagini,
desene, gravuri, schițe, note, copii la indigo și riboane de
tipărit sau reproduceri efectuate prin orice mijloace ori
metode, înregistrări audio, vocale, magnetice, electronice,
optice sau video sub orice formă, precum și echipamente
portabile de procesare automată a datelor cu medii de
stocare fixe ori detașabile;
c) material clasificat înseamnă orice obiect sau parte a
unui mecanism, prototip, echipament, armament etc.
realizat mecanic sau manual, fabricat sau aflat în curs de
fabricație și care a fost clasificat;
d) clasificare de securitate înseamnă marcarea ce indică
nivelul de protecție a informațiilor clasificate, în conformitate
cu legislația națională din statele părților contractante;

e) contract clasificat înseamnă un acord între structurile
administrației publice și persoanele juridice de drept public
sau privat ori între persoanele juridice de drept public sau
privat, prin care se stabilesc și se definesc drepturile și
obligațiile reciproce și care conține sau prevede utilizarea
de informații clasificate;
f) contractor sau subcontractor înseamnă o persoană
fizică sau juridică ce are capacitatea legală de a încheia
contracte;
g) incident de securitate înseamnă o acțiune sau
omisiune contrară reglementărilor de securitate națională al
cărei rezultat poate periclita sau compromite informațiile
clasificate;
h) compromiterea securității înseamnă situația în care,
ca urmare a unei încălcări a normelor de securitate sau a
unei activități ostile, precum spionajul, actele de terorism,
sabotajul sau furtul, informațiile clasificate și-au pierdut
confidențialitatea, integritatea ori disponibilitatea. Aceasta
include pierderea informațiilor clasificate, divulgarea acestora
către persoane neautorizate, diseminarea de versiuni
neautorizate, distrugerea neautorizată sau neîndeplinirea
atribuțiilor de serviciu;
i) anexa de securitate înseamnă un document emis de
către autoritatea competentă, constituind parte a oricărui
contract sau subcontract clasificat, care identifică cerințele
de securitate sau acele elemente ale contractului ce
necesită protecție de securitate;
j) lista clasificărilor de securitate înseamnă lista ce
conține informații referitoare la diversele aspecte care ar
trebui clasificate ale unui contract clasificat și nivelurile de
clasificare ce vor fi atribuite acestora. Lista clasificărilor de
securitate poate fi anexată sau încorporată în anexa de
securitate;
k) certificat de securitate înseamnă o decizie pozitivă
luată de o autoritate competentă desemnată, pe baza unei
proceduri de investigare finalizate care atestă loialitatea și
onestitatea unei persoane și dovedește conformitatea
deplină cu celelalte condiții stipulate în legile și
reglementările naționale;
l) certificat de securitate industrială înseamnă o decizie
pozitivă luată de o autoritate competentă care atestă
capacitatea unei persoane juridice publice sau private de a
deține și a proteja corespunzător informațiile clasificate și
care dovedește conformitatea cu celelalte condiții stipulate
în legile și reglementările naționale;
m) înecesitatea de a cunoaște“ înseamnă principiul potrivit
căruia accesul la informații clasificate poate fi acordat
numai unei persoane care are o necesitate obiectivă de a
cunoaște, în virtutea atribuțiilor sale de serviciu;
n) autoritatea națională de securitate/autoritatea
competentă de securitate înseamnă autoritatea care, în

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 906/11.X.2005
conformitate cu legile și reglementările naționale, răspunde
de protecția informațiilor clasificate. Autoritățile respective
sunt menționate în art. 7;
o) autoritate desemnată de securitate înseamnă instituția
care are competențe specifice în domeniul protecției
informațiilor clasificate, în conformitate cu legile și
reglementările naționale, sub răspunderea autorității
naționale de securitate;
p) parte terță înseamnă o organizație internațională sau
un stat care nu este parte la prezentul acord.
ARTICOLUL 3
Protecția informațiilor clasificate

1. În conformitate cu legile, reglementările și practicile
lor naționale, ambele părți contractante vor lua măsuri
adecvate pentru protecția informațiilor clasificate care sunt
transmise, primite, produse sau elaborate ca rezultat al
oricărui acord ori relații între structuri ale administrației
publice sau persoane juridice de drept public ori privat din
statele lor. Părțile contractante vor asigura tuturor
informațiilor clasificate, schimbate, primite, produse sau
elaborate, același nivel de protecție de securitate
corespunzător celui prevăzut pentru propriile informații cu
un nivel de clasificare echivalent, după cum se
menționează în art. 4. În acest sens, și informațiile
clasificate ca SECRET DE SERVICIU/RISERVATO trebuie să fie
protejate ca informații clasificate.
2. Partea contractantă primitoare și instituțiile de stat
sau persoanele juridice de drept public ori privat din statul
său nu vor utiliza, în nici un caz, un nivel mai scăzut de
clasificare de securitate pentru informațiile clasificate primite
și nici nu vor declasifica aceste informații, fără acordul
prealabil scris al autorității competente de securitate din
statul părții contractante emitente. Autoritatea competentă
de securitate a părții contractante emitente va informa
autoritatea competentă de securitate a părții contractante
primitoare asupra oricăror modificări survenite în clasificarea
de securitate a informațiilor schimbate.
3. Documentele marcate STRICT SECRET DE IMPORTANȚĂ
DEOSEBITĂ/SEGRETISSIMO vor putea fi traduse sau copiate
numai cu permisiunea scrisă a autorității competente de
securitate din statul părții contractante emitente.
4. Informațiile sau materialele clasificate, cu excepția
celor STRICT SECRET DE IMPORTANȚĂ DEOSEBITĂ/SEGRETISSIMO,
vor fi distruse astfel încât să devină imposibilă orice
reconstituire, totală sau parțială, a informațiilor clasificate.
Informațiile sau materialele marcate STRICT SECRET DE
IMPORTANȚĂ DEOSEBITĂ/SEGRETISSIMO vor fi returnate
autorității competente de securitate a statului părții
contractante emitente. În cazul unui pericol iminent, aceste
informații pot fi distruse fără o autorizare prealabilă. Situația
trebuie imediat notificată autorității competente de securitate
a părții contractante emitente.
5. Accesul în locațiile și obiectivele în care se
desfășoară activități ce implică folosirea informațiilor
clasificate sau unde se stochează astfel de informații va fi

permis numai persoanelor cărora li s-a acordat certificat de
securitate și care, în virtutea funcției deținute sau a
îndatoririlor de serviciu, au înecesitatea de a cunoaște”.
6. Nici una dintre părțile contractante nu va transmite
unui terț informațiiile clasificate primite fără autorizarea
prealabilă din partea autorității competente de securitate din
statul părții contractante care a trimis informațiile.
Prezentul acord nu va fi invocat de nici una dintre
părțile contractante pentru a obține informațiile clasificate
pe care cealaltă parte contractantă le-a primit de la un terț.
7. Fiecare parte contractantă va urmări respectarea
legilor, reglementărilor și practicilor de securitate în cadrul
persoanelor juridice publice sau private care dețin,
prelucrează, produc și/sau utilizează informații clasificate
provenite din statul celeilalte părți contractante, inclusiv prin
intermediul unor vizite de inspecție.
ARTICOLUL 4
Clasificările de securitate

1. Clasificările de securitate ce se aplică informațiilor
schimbate în cadrul prezentului acord vor fi:
a) pentru România: SECRET DE SERVICIU, SECRET, STRICT
SECRET și STRICT SECRET DE IMPORTANȚĂ DEOSEBITĂ;
b) pentru Republica Italiană: RISERVATO, RISERVATISSIMO,
SEGRETO și SEGRETISSIMO.
2. Părțile contractante au stabilit că echivalentul
clasificărilor naționale este următorul:
România

Italia

SECRET DE SERVICIU

RISERVATO

SECRET

RISERVATISSIMO

STRICT SECRET

SEGRETO

STRICT SECRET DE IMPORTANȚĂ DEOSEBITĂ

SEGRETISSIMO

ARTICOLUL 5
Certificatele de securitate

1. Fiecare parte contractantă va garanta că orice
persoană care, în virtutea funcțiilor deținute și a îndatoririlor
de serviciu, necesită acces la informații clasificate de nivel
SECRET/RISERVATISSIMO sau de nivel superior deține un
certificat de securitate valabil și corespunzător, emis de
autoritatea competentă de securitate sau de alte autorități
desemnate în conformitate cu legile și reglementările
naționale.
2. Verificările de securitate efectuate în vederea emiterii
unui certificat de securitate și anterior acestui moment, în
baza cărora se poate acorda unei persoane accesul la
informații clasificate fără riscuri de securitate, trebuie să
stabilească loialitate și măsura în care se poate acorda
încredere persoanei interesate și să ateste faptul că
aceasta îndeplinește și celelalte condiții stabilite de legile și
reglementările naționale.
3. La cerere, autoritățile competente de securitate din
statele părților contractante, în conformitate cu
reglementările legale naționale respective, vor colabora în
cadrul procedurilor privind emiterea certificatelor de
securitate și a certificatelor de securitate industrială. În

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 906/11.X.2005

acest sens se pot încheia înțelegeri specifice între
autoritățile competente de securitate ale părților
contractante.
4. Părțile contractante vor recunoaște reciproc
certificatele de securitate și certificatele de securitate
industrială emise conform legilor și reglementărilor din
statele respective.
5. Autoritățile competente de securitate se vor informa
reciproc asupra oricăror modificări ale certificatelor de
securitate și certificatelor de securitate industrială, în
special asupra cazurilor de retragere a acestora.
ARTICOLUL 6
Diseminarea informațiilor clasificate

1. Diseminarea informațiilor clasificate către o parte terță
poate avea loc după obținerea acordului scris al autorității
competente de securitate din statul părții contractante
emitente, care poate impune ulterior limitări asupra
diseminării.
2. Fiecare parte contractantă va lua măsuri ca
informațiile clasificate primite de la cealaltă parte
contractantă să fie folosite exclusiv în scopul pentru care
au fost transmise.
ARTICOLUL 7
Autoritățile competente de securitate

1. Autoritățile competente de securitate responsabile la
nivel național pentru aplicarea prezentului acord și controlul
tuturor aspectelor referitoare la acesta sunt:
În România

În Republica Italiană

Guvernul României

Presidenza del Consiglio dei
Ministri
Oficiul Registrului Național Autoritá Nazionale per la
al Informațiilor Secrete
Sicurezza
de Stat (ORNISS)
CESIS-III Reparto U.C.Si.
București, str. Mureș nr. 4, Via di Santa Susanna
sectorul 1,
nr. 15, 00184 Roma,
România
Italia
2. Pentru a menține aceleași standarde de securitate,
fiecare autoritate competentă de securitate va furniza, la
cerere, celeilalte autorități competente de securitate
informații referitoare la organizarea și procedurile sale de
securitate. În acest scop autoritățile competente de
securitate vor putea conveni efectuarea de vizite în ambele
țări de către persoane autorizate.
ARTICOLUL 8
Vizitele

1. Vizitele în locațiile unde se elaborează, se utilizează
sau se stochează informații clasificate sau unde se
desfășoară activitățile prevăzute la art. 1 vor fi autorizate
pentru vizitatorii din statul celeilalte părți contractante numai
de către autoritatea competentă de securitate/autoritatea
desemnată de securitate din fiecare stat.
2. Procedurile referitoare la vizite vor fi elaborate și
convenite între autoritățile competente de securitate.

3. Fiecare parte contractantă va garanta protecția
datelor personale ale vizitatorilor în conformitate cu propriile
legi și reglementări naționale.
ARTICOLUL 9
Securitatea industrială

1. În cazul în care una dintre părțile contractante,
organisme de stat sau persoane juridice de drept public
ori privat din propriul stat intenționează să încredințeze un
contract clasificat ce urmează a se derula pe teritoriul
celeilalte părți contractante, partea contractantă din statul în
care se derulează contractul își va asuma responsabilitatea
de a proteja informațiile clasificate referitoare la contract, în
conformitate cu legile și reglementările proprii.
2. Înainte de diseminarea către contractori sau potențiali
contractori a oricăror informații clasificate primite de la
cealaltă parte contractantă, partea contractantă primitoare
va trebui să întreprindă următoarele:
a) să acorde un certificat de securitate industrială
corespunzător contractorilor sau potențialilor contractori
interesați, cu condiția ca aceștia să îndeplinească cerințele
necesare eliberării certificatului;
b) să acorde certificate de securitate corespunzătoare
întregului personal care, în virtutea îndatoririlor de serviciu,
necesită acces la informații clasificate, cu condiția ca
aceste persoane să îndeplineasă cerințele necesare
eliberării certificatelor.
3. Părțile contractante vor lua măsuri ca fiecare contract
clasificat să cuprindă o anexă de securitate
corespunzătoare, care să includă o listă a clasificărilor de
securitate.
4. Procedurile referitoare la activitățile industriale
clasificate vor fi elaborate și convenite de autoritățile
competente de securitate ale părților contractante.
5. Părțile contractante vor proteja drepturile de autor,
drepturile de proprietate industrială — inclusiv brevetele de
invenții — și orice alte drepturi legate de informațiile
clasificate schimbate între statele lor, în conformitate cu
legile și reglementările naționale respective.
ARTICOLUL 10
Transmiterea informațiilor clasificate

1. Informațiile clasificate se transmit de regulă prin
curier diplomatic/militar sau prin alte mijloace aprobate de
autoritățile competente de securitate. Autoritatea
competentă de securitate primitoare va confirma primirea
informațiilor clasificate.
2. În cazul transmiterii unor informații și materiale
clasificate de mari dimensiuni, autoritățile competente de
securitate vor conveni și vor aproba reciproc modalitățile
de transport, ruta și măsurile de securitate pentru fiecare
caz în parte.
3. Se pot utiliza și alte mijloace aprobate, inclusiv cele
electromagnetice, pentru transmiterea sau schimbul de
informații clasificate, dacă sunt convenite de către
autoritățile competente de securitate.
4. Schimbul de informații clasificate prin intermediul
sistemelor informatice și de comunicații se va realiza

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 906/11.X.2005
conform procedurilor de securitate stabilite de către
autoritățile competente de securitate prin înțelegeri
reciproce.
ARTICOLUL 11
Incindente de securitate și compromiterea
informațiilor clasificate

1. În cazul producerii unui incident de securitate de
natură să ducă la compromiterea certă sau presupusă a
informațiilor clasificate, autoritatea competentă de securitate
din statul în care s-a produs incidentul de securitate va
informa imediat autoritatea competentă de securitate din
statul celeilalte părți contractante, va asigura investigarea
de securitate adecvată a acestui caz și va lua măsurile
necesare de limitare a consecințelor, în conformitate cu
reglementările legale naționale. Dacă este necesar,
autoritățile competente de securitate din statele părților
contractante vor coopera în efectuarea investigației.
2. În cazul în care compromiterea s-a produs într-un
stat terț, autoritatea competentă de securitate din statul
părții contractante care a trimis informațiile va acționa
conform celor menționate la alin. 1.
3. În orice situație, cealaltă parte contractantă va fi
informată asupra rezultatelor investigației și va primi
raportul final referitor la cauzele evenimentului și la
gravitatea prejudiciului.

5

în îndeplinirea obligațiilor în conformitate cu dispozițiile
prezentului acord.
4. Părțile contractante își vor acorda, în baza unor
acorduri guvernamentale pe programe specifice, asistență
reciprocă, în cel mai înalt grad și cu respectarea legislației
naționale, cu privire la securitatea informațiilor, precum și
la proiectarea și realizarea propriilor echipamente și
infrastructuri tehnice.
5. Dacă este necesar, autoritățile competente de
securitate din statele părților contractante se vor consulta
în legătură cu aspectele tehnice specifice privind
implementarea prezentului acord și vor putea conveni, de
la caz la caz, încheierea de protocoale de securitate
specifice adiționale la prezentul acord.
ARTICOLUL 14
Dispoziții finale

1. Implementarea prezentului acord nu va determina
costuri suplimentare pentru bugetele celor două state.
2. Eventualele costuri vor fi suportate de fiecare parte
contractantă în conformitate cu propriile legi și reglementări
naționale. În nici o situație costurile suportate de o parte
contractantă nu vor putea fi impuse celeilalte părți
contractante.
3. Fiecare parte contractantă va acorda asistență pe
teritoriul statului său personalului celeilalte părți contractante

1. Prezentul acord, care este încheiat pe durată
nedeterminată, va intra în vigoare în prima zi din cea de-a
doua lună următoare datei de confirmare a primirii ultimei
din cele două notificări prin care părțile contractante își
comunică în mod oficial îndeplinirea procedurilor stabilite
prin reglementările legale interne pentru intrarea în vigoare
a prezentului acord.
2. Prezentul acord poate fi denunțat oricând.
Denunțarea va începe să producă efecte la 6 (șase) luni
după notificarea ei către cealaltă parte contractantă.
În situația denunțării prezentului acord, toate informațiile
clasificate transmise în baza acestuia vor continua să fie
protejate în conformitate cu prevederile stabilite în acest
acord.
3. Prezentul acord poate fi modificat prin
consimțământul părților contractante, prin schimb de note
pe canale diplomatice. Modificările convenite vor intra în
vigoare conform acelorași proceduri valabile pentru intrarea
în vigoare a prezentului acord.
4. Fiecare parte contractantă va notifica fără întârziere
cealaltă parte contractantă asupra oricăror modificări
survenite în legislația și reglementările sale naționale care
ar putea afecta protecția informațiilor clasificate schimbate
în baza prezentului acord. Într-un asemenea caz, părțile
contractante se vor consulta pentru a examina posibilitatea
modificării prezentului acord. În tot acest timp informațiile
clasificate vor continua să fie protejate astfel cum s-a
stabilit în prezentul acord, dacă partea contractantă
emitentă nu va solicita, în scris, altfel.
Drept care subsemnații reprezentanți, pe deplin
autorizați de guvernele proprii, am semnat prezentul acord.
Semnat la București la 6 aprilie 2005, în două
exemplare originale, fiecare în limbile română și italiană,
toate textele fiind egal autentice.

Pentru Guvernul României,
Marius Petrescu,
directorul general al Oficiului Registrului Național
al Informațiilor Secrete de Stat

Pentru Guvernul Republicii Italiene,
Emilio del Mese,
secretar general al Comitetului Executiv
pentru Serviciile de Informații și Siguranță

ARTICOLUL 12
Soluționarea divergențelor

Eventualele divergențe privind interpretarea și aplicarea
prezentului acord vor fi soluționate prin consultări între
autoritățile competente de securitate din cele două state
sau, în cazul în care nu se poate ajunge la o soluție
acceptabilă, între reprezentanți desemnați ai părților
contractante.
Pe durata consultărilor pentru soluționarea divergențelor,
părțile contractante vor continua să îndeplinească obligațiile
de securitate ce derivă din prezentul acord.
ARTICOLUL 13
Diverse

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 906/11.X.2005
PREȘEDINTELE ROMÂNIEI

DECRET
privind promulgarea Legii pentru ratificarea
Acordului de securitate dintre Guvernul României
și Guvernul Republicii Italiene privind protecția reciprocă
a informațiilor clasificate, semnat la București la 6 aprilie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului de
securitate dintre Guvernul României și Guvernul Republicii Italiene privind
protecția reciprocă a informațiilor clasificate, semnat la București la 6 aprilie
2005, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 971.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

MINISTERUL TRANSPORTURILOR, CONSTRUCȚIILOR ȘI TURISMULUI
Nr. 1.577 din 23 septembrie 2005

CENTRALE

MINISTERUL ADMINISTRAȚIEI ȘI INTERNELOR
Nr. 890 din 30 septembrie 2005

ORDIN
pentru modificarea anexelor nr. 1 și 2 la Hotărârea Guvernului nr. 1.777/2004
privind introducerea restricției de circulație pe unele sectoare de drumuri naționale europene (E)
pentru vehiculele rutiere, altele decât cele destinate exclusiv transportului de persoane,
în zilele de sâmbătă, duminică și de sărbătoare legală
În temeiul prevederilor art. 10 din Hotărârea Guvernului nr. 1.777/2004 privind introducerea restricției de circulație
pe unele sectoare de drumuri naționale europene (E) pentru vehiculele rutiere, altele decât cele destinate exclusiv
transportului de persoane, în zilele de sâmbătă, duminică și de sărbătoare legală, ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare, precum și ale art. 9 alin. (4) din Ordonanța de urgență a Guvernului nr. 63/2003
privind organizarea și funcționarea Ministerului Administrației și Internelor, aprobată cu modificări și completări prin Legea
nr. 604/2003, cu modificările și completările ulterioare,
ministrul transporturilor, construcțiilor și turismului și ministrul administrației și internelor emit următorul ordin:
Art. 1. — Anexele nr. 1 și 2 din Hotărârea Guvernului
nr. 1.777/2004 privind introducerea restricției de circulație
pe unele sectoare de drumuri naționale europene (E)
pentru vehiculele rutiere, altele decât cele destinate exclusiv
transportului de persoane, în zilele de sâmbătă, duminică
și de sărbătoare legală, publicată în Monitorul Oficial al
României, Partea I, nr. 1.029 din 8 noiembrie 2004, se

modifică și se înlocuiesc cu anexele nr. 1 și 2 care fac
parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.
Art. 3. — Prevederile prezentului ordin intră în vigoare
la 5 zile de la data publicării în Monitorul Oficial al
României, Partea I.

Ministrul transporturilor, construcțiilor și turismului,
Gheorghe Dobre

Ministrul administrației și internelor,
Vasile Blaga

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 906/11.X.2005

ANEXA Nr. 1*)
SECTOARELE

de drumuri naționale europene (E) restricționate din punct de vedere al circulației vehiculelor rutiere cu masa totală
maximă autorizată mai mare de 7,5 tone, altele decât cele destinate exclusiv transporturilor de persoane, în zilele de
sâmbătă, duminică și de sărbătoare legală1), precum și perioadele și intervalele orare supuse restricției

*) Anexa nr. 1 este reprodusă în facsimil.

ANEXA Nr. 2
LISTA

transporturilor care nu se supun restricției de circulație, conform art. 4 alin. (2)
din Hotărârea Guvernului nr. 1.777/2004
A. Transporturi de animale vii și de produse perisabile de origine animală și vegetală:
I. Animale vii din toate speciile:
1. bovine;
2. porcine;
3. ovine;
4. cabaline, măgari;
5. iepuri;
6. vânat;
7. animale de menajerie;
8. păsări, inclusiv pui de o zi;
9. păsări exotice;
10. colonii de albine;
11. broaște, melci vii;
12. faună acvatică;
13. animale de companie (câini, pisici, maimuțe)
II. Carne și preparate din carne:
1. carne, indiferent de specie, inclusiv vânat, refrigerată și congelată;
2. preparate din carne, cu termen de valabilitate de maximum o săptămână
III. Lapte și produse lactate:
1. lapte lichid;
2. produse lactate proaspete (iaurt, chefir, frișcă, smântână și altele);
3. brânzeturi;
4. unt, margarină;
5. înghețată

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 906/11.X.2005
IV. Ouă și produse din ouă:
1. ouă de consum;
2. ouă pentru incubație;
3. produse din ouă (melanj, maioneză)
V. Pește și produse din pește:
1. pește refrigerat și congelat;
2. icre de pește;
3. ouă embrionate de pește;
4. preparate din pește, cu termen de valabilitate de maximum o săptămână;
5. fructe de mare în stare proaspătă
VI. Pulpe de broască, raci, melci, midii, stridii, scoici și altele în stare proaspătă
VII. Subproduse de abator pentru industria farmaceutică
VIII. Pâine și produse de panificație proaspete
IX. Produse biologice și medicamente de uz veterinar
X. Material seminal
XI. Produse vegetale perisabile:
1. fructe și legume proaspete;
2. material săditor destinat plantării (răsaduri, puieți de pomi, bulbi, rizomi, stoloni, drajoni,
cepe, butași și altele asemenea);
3. flori tăiate;
4. plante ornamentale în ghivece
B. Deplasarea vehiculelor care participă la intervenții în caz de forță majoră, în caz de
fenomene naturale care afectează căile de comunicații și telecomunicații, zone locuite și
obiective de interes național
C. Transporturi funerare
D. Transportul de echipamente de prim ajutor și ajutoare umanitare în cazul unor calamități
sau dezastre naturale
E. Transporturi poștale
F. Transporturi pentru distribuirea de carburanți
G. Transporturi de mărfuri sub temperatură controlată
H. Transporturi cu vehicule destinate prin construcție tractării vehiculelor avariate
I. Transporturi cu vehicule specializate destinate prin construcție salubrizării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 906/11.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063181]
ISSN 1453—4495

PDF compression, OCR, web-optimization with CVISION's PdfCompressor

