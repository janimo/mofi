Anul 173 (XVII) — Nr. 201

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 9 martie 2005

SUMAR

Nr.

29.

96.

30.

97.

Pagina
LEGI ȘI DECRETE
— Lege pentru aprobarea Ordonanței de urgență
a Guvernului nr. 117/2004 privind ratificarea
Acordului dintre România și Uniunea Europeană
stabilind cadrul general de participare a României
la operațiunile Uniunii Europene de gestionare a
crizelor, semnat la Bruxelles la 22 noiembrie 2004
— Decret privind promulgarea Legii pentru
aprobarea Ordonanței de urgență a Guvernului
nr. 117/2004 privind ratificarea Acordului dintre
România și Uniunea Europeană stabilind cadrul
general de participare a României la operațiunile
Uniunii Europene de gestionare a crizelor, semnat
la Bruxelles la 22 noiembrie 2004 ..........................
— Lege privind aprobarea Ordonanței de urgență
a Guvernului nr. 142/2004 pentru suspendarea
aplicării prevederilor Ordonanței de urgență a
Guvernului nr. 101/2004 privind preluarea de către
Autoritatea pentru Valorificarea Activelor Statului a
unor creanțe fiscale asupra societăților comerciale
îRAFO“ — S.A. Onești și îCAROM“ — S.A.
Onești .........................................................................
— Decret pentru promulgarea Legii privind
aprobarea Ordonanței de urgență a Guvernului
nr. 142/2004 pentru suspendarea aplicării
prevederilor Ordonanței de urgență a Guvernului
nr. 101/2004 privind preluarea de către Autoritatea

Nr.

Pagina
pentru Valorificarea Activelor Statului a unor
creanțe fiscale asupra societăților comerciale
îRAFO“ — S.A. Onești și îCAROM“ — S.A.
Onești .........................................................................

2

2

3

3

DECIZII ALE CURȚII CONSTITUȚIONALE
Decizia nr. 65 din 3 februarie 2005 referitoare la
excepția de neconstituționalitate a dispozițiilor
art. 38 alin. (2) și (3) din Legea nr. 64/1995
privind procedura reorganizării judiciare și a
falimentului .................................................................

4–6

HOTĂRÂRI ALE GUVERNULUI ROMÂNIEI
— Hotărâre pentru aprobarea Memorandumului de
înțelegere dintre Ministerul Comunicațiilor și
Tehnologiei Informației din România și Ministerul
Informației și Comunicațiilor din Republica Ungară
privind cooperarea în domeniul comunicațiilor și
tehnologiei informației, semnat la Budapesta la
14 ianuarie 2005 .......................................................
Memorandum de înțelegere între Ministerul Comunicațiilor
și Tehnologiei Informației din România și
Ministerul Informației și Comunicațiilor din
Republica Ungară privind cooperarea în domeniul
comunicațiilor și tehnologiei informației ...................
138. — Hotărâre pentru aprobarea hotărârilor cuprinse
în Protocolul Sesiunii a XVI-a a Comisiei
hidrotehnice
româno-ungare,
semnat
la
Hajduszoboszlo la 18 noiembrie 2004 ....................
135.

6

7–8

8

2

MONITORUL OFICIAL AL ROMÂNIEI, PARTEA I, Nr. 201/9.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 117/2004 privind ratificarea Acordului dintre România
și Uniunea Europeană stabilind cadrul general de participare
a României la operațiunile Uniunii Europene de gestionare
a crizelor, semnat la Bruxelles la 22 noiembrie 2004
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 117
din 24 noiembrie 2004 privind ratificarea Acordului dintre România și
Uniunea Europeană stabilind cadrul general de participare a României la
operațiunile Uniunii Europene de gestionare a crizelor, semnat la Bruxelles
la 22 noiembrie 2004, publicată în Monitorul Oficial al României, Partea I,
nr. 1.124 din 29 noiembrie 2004.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 martie 2005.
Nr. 29.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 117/2004 privind ratificarea
Acordului dintre România și Uniunea Europeană stabilind
cadrul general de participare a României la operațiunile
Uniunii Europene de gestionare a crizelor,
semnat la Bruxelles la 22 noiembrie 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 117/2004 privind ratificarea Acordului dintre
România și Uniunea Europeană stabilind cadrul general de participare a
României la operațiunile Uniunii Europene de gestionare a crizelor, semnat
la Bruxelles la 22 noiembrie 2004, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 martie 2005.
Nr. 96.

3

MONITORUL OFICIAL AL ROMÂNIEI, PARTEA I, Nr. 201/9.III.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 142/2004 pentru suspendarea
aplicării prevederilor Ordonanței de urgență a Guvernului nr. 101/2004 privind preluarea
de către Autoritatea pentru Valorificarea Activelor Statului a unor creanțe fiscale
asupra societăților comerciale îRAFO“ — S.A. Onești și îCAROM“ — S.A. Onești
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 142 din 29 decembrie 2004 pentru
suspendarea aplicării prevederilor Ordonanței de urgență a
Guvernului nr. 101/2004 privind preluarea de către
Autoritatea pentru Valorificarea Activelor Statului a unor
creanțe fiscale asupra societăților comerciale îRAFO“ — S.A.
Onești și îCAROM“ — S.A. Onești, publicată în Monitorul
Oficial al României, Partea I, nr. 1.280 din 30 decembrie
2004, cu următoarea modificare:

— Articolul unic va avea următorul cuprins:
îArticol unic. — Pe data intrării în vigoare a prezentei
ordonanțe de urgență se suspendă aplicarea Ordonanței de
urgență a Guvernului nr. 101/2004 privind preluarea de către
Autoritatea pentru Valorificarea Activelor Statului a unor
creanțe fiscale asupra societăților comerciale «RAFO» — S.A.
Onești și «CAROM» — S.A. Onești, publicată în Monitorul
Oficial al României, Partea I, nr. 1.070 din 18 noiembrie
2004, precum și a oricăror alte acte juridice încheiate în
temeiul acesteia, pentru o perioadă de 90 de zile.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 martie 2005.
Nr. 30.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 142/2004 pentru suspendarea
aplicării prevederilor Ordonanței de urgență a Guvernului
nr. 101/2004 privind preluarea de către Autoritatea
pentru Valorificarea Activelor Statului a unor creanțe fiscale
asupra societăților comerciale îRAFO“ — S.A. Onești
și îCAROM“ — S.A. Onești
În temeiul prevederilor art. 77 alin. (1) și ale art. 100 alin. (1)
Constituția României, republicată,
Președintele României

din

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 142/2004 pentru suspendarea aplicării prevederilor
Ordonanței de urgență a Guvernului nr. 101/2004 privind preluarea de către
Autoritatea pentru Valorificarea Activelor Statului a unor creanțe fiscale
asupra societăților comerciale îRAFO“ — S.A. Onești și îCAROM“ — S.A.
Onești și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 4 martie 2005.
Nr. 97.

4

MONITORUL OFICIAL AL ROMÂNIEI, PARTEA I, Nr. 201/9.III.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 65
din 3 februarie 2005

referitoare la excepția de neconstituționalitate a dispozițiilor art. 38 alin. (2) și (3)
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Ion Predescu
Șerban Viorel Stănoiu
Florentina Baltă
Daniela Ramona Marițiu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 31 alin. (2) și (3) din Legea
nr. 64/1995 privind procedura reorganizării judiciare și a
falimentului, excepție ridicată de Societatea Comercială
îDunaco Invest“ — S.A. din Galați în Dosarul
nr. 198/LJ/2004 al Tribunalului Galați — Secția comercială.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. Arată că, după
sesizarea Curții Constituționale cu excepția de
neconstituționalitate, Legea nr. 64/1995 a fost republicată,
dându-li-se textelor o nouă numerotare, art. 31 devenind
art. 38. De asemenea, arată că instanța de contencios
constituțional s-a mai pronunțat asupra constituționalității
acestor dispoziții, statuând, prin Decizia nr. 283 din 3 iulie
2003, publicată în Monitorul Oficial al României, Partea I,
nr. 560 din 5 august 2003 și Decizia nr. 358 din
12 decembrie 2002, publicată în Monitorul Oficial al
României, Partea I, nr. 187 din 25 martie 2003, că acestea
sunt neconstituționale. Atât considerentele, cât și soluția
pronunțate în deciziile menționate își mențin valabilitatea și
în prezenta cauză, întrucât nu au intervenit elemente noi
de natură a determina o reconsiderare a jurisprudenței
Curții.
C U R T E A,

având în vedere actele și lucrările dosarului, reține
următoarele:
Prin Încheierea din 19 octombrie 2004, pronunțată în
Dosarul nr. 198/LJ/2004, Tribunalul Galați — Secția
comercială a sesizat Curtea Constituțională cu excepția de
neconstituționalitate a dispozițiilor art. 31 alin. (2) și (3) din
Legea nr. 64/1995 privind procedura reorganizării judiciare
și a falimentului, excepție ridicată de Societatea
Comercială îDunaco Invest“ — S.A. din Galați.
În motivarea excepției de neconstituționalitate, autorul
acesteia susține că dispozițiile de lege criticate contravin
dispozițiilor art. 16 privind egalitatea în drepturi, ale art. 21
privind accesul liber la justiție și ale art. 24 privind dreptul
la apărare, din Constituție.

Tribunalul Galați — Secția comercială consideră că
excepția de neconstituționalitate este neîntemeiată. În acest
sens arată că, potrivit dispozițiilor art. 11 din Legea
nr. 64/1995, hotărârile pronunțate de judecătorul-sindic, pot
fi atacate cu recurs, iar împotriva hotărârii de deschidere a
procedurii, partea interesată are deschisă calea opoziției,
care, conform art. 31 alin. (1) din Legea nr. 64/1995, va fi
soluționată de judecătorul-sindic prin încheiere. De
asemenea, arată că, asupra dispoziției de lege criticate,
Curtea Constituțională s-a mai pronunțat prin Decizia
nr. 358 din 12 decembrie 2002, publicată în Monitorul
Oficial al României, Partea I, nr. 187 din 25 martie 2003,
statuând că aceasta este constituțională.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că fixarea unui
termen de 48 de ore în care judecătorul-sindic trebuie să
comunice cererea de deschidere a procedurii de
reorganizare judiciară debitorului, precum și a unui termen
de 5 zile în care debitorul poate contesta existența stării
de insolvență nu instituie un regim discriminatoriu, care să
intre sub incidența interdicției consacrate de art. 16 din
Constituție. În ceea ce privește raportarea la dispozițiile
art. 21 din Constituție, arată că instanța de contencios
constituțional a statuat, în repetate rânduri, că dispozițiile
constituționale lasă la latitudinea legiuitorului stabilirea
procedurii de judecată, inclusiv fixarea termenelor
procedurale. De altfel, în ceea ce privește liberul acces la
justiție, Curtea Europeană a Drepturilor Omului a statuat, în
Cauza Golder împotriva Marii Britanii, că pot fi aduse restricții
exercițiului acestui drept, întrucât dreptul de acces, prin
chiar natura sa, cere o reglementare din partea statului,
reglementare care poate varia în timp și spațiu în funcție
de resursele comunității și de nevoile indivizilor. Limitările
astfel aduse trebuie să urmărească un scop legitim și să
nu afecteze substanța însăși a dreptului, fiind necesară
asigurarea unui raport rezonabil de proporționalitate între
scopul urmărit și mijloacele alese. De asemenea, arată că
nu poate fi reținută nici critica potrivit căreia textul de lege
criticat vine în contradicție cu dispozițiile art. 24 din
Constituție, deoarece procedura reglementată de Legea
nr. 64/1995 are un caracter special, scopul legii fiind acela
de a reglementa un cadru procesual care să permită
soluționarea cu celeritate a cauzei și evitarea devalorizării
bunurilor din patrimoniul debitorului. Stabilirea unor termene
procedurale mai scurte, dar care nu impietează asupra
aspectelor privind asigurarea apărării, răspunde și

MONITORUL OFICIAL AL ROMÂNIEI, PARTEA I, Nr. 201/9.III.2005
preocupării debitorului de a fi elucidate, cât mai rapid,
îndoielile cu privire la starea de insolvență invocată de
creditor în cererea sa de deschidere a procedurii de
reorganizare judiciară sau de faliment.
Avocatul Poporului apreciază că excepția de
neconstituționalitate este neîntemeiată. În acest sens arată
că textul de lege criticat nu încalcă sub nici un aspect
principiul fundamental al egalității cetățenilor în fața legii și
a autorităților publice, aplicându-se tuturor debitorilor aflați
în stare de insolvență, fără nici o discriminare pe
considerente arbitrare. În ceea ce privește critica potrivit
căreia textul de lege criticat vine în contradicție cu
dispozițiile art. 21 din Constituție, arată că aceasta nu
poate fi reținută, deoarece este de competența exclusivă a
organului legislativ să instituie regulile de desfășurare a
procesului în fața instanțelor judecătorești și modalitățile de
exercitare a căilor de atac, iar principiul accesului liber la
justiție presupune tocmai posibilitatea celor interesați de a
le exercita. De asemenea, nu poate fi reținută nici
raportarea textului de lege criticat la dispozițiile art. 24 din
Constituție, deoarece debitorii aflați în stare de insolvență
au posibilitatea de a formula pretenții și apărări.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Ulterior sesizării Curții Constituționale cu excepția de
neconstituționalitate, Legea nr. 64/1995 a fost republicată,
dându-li-se textelor o nouă numerotare, art. 31 alin. (2) și
(3) devenind art. 38 alin. (2) și (3). Astfel, Curtea
Constituțională urmează să se pronunțe asupra excepției
de neconstituționalitate a dispozițiilor art. 38 alin. (2) și (3)
din Legea nr. 64/1995 privind procedura reorganizării
judiciare și a falimentului, republicată în Monitorul Oficial al
României, Partea I, nr. 1.066 din 17 noiembrie 2004.
Textul de lege criticat are următorul conținut:
— Art. 38 alin. (2) și (3): î(2) În termen de 48 de ore de
la înregistrarea cererii creditorilor, judecătorul sindic va
comunica cererea, în copie, debitorului și va dispune afișarea
unei copii la ușa instanței.
(3) Dacă, în termen de 5 zile de la primirea copiei, debitorul
contestă că ar fi în stare de insolvență, în condițiile stabilite la
art. 36, judecătorul-sindic va ține, în termen de 10 zile, o
ședință la care vor fi citați debitorul și creditorii care au introdus
cererea.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 16,
21 și 24 din Constituția României, care au următorul
conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.

5

(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 21: (1) îOrice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
Examinând excepția de neconstituționalitate, Curtea
observă că, potrivit art. 2 din Legea privind procedura
reorganizării judiciare și a falimentului, scopul acestei legi
este instituirea unei proceduri speciale, pentru acoperirea
pasivului debitorului aflat în insolvență, fie prin
reorganizarea activității acestuia sau prin lichidarea unor
bunuri din averea lui până la stingerea pasivului, fie prin
faliment.
Curtea constată că nu poate fi reținută susținerea
privind încălcarea principiului constituțional al egalității în
drepturi, întrucât textul criticat este aplicabil tuturor
debitorilor împotriva cărora s-a depus o cerere din partea
creditorilor, prin care se solicită constatarea stării de
insolvență și deschiderea procedurii reorganizării judiciare și
a falimentului. În toate cazurile, la primirea unei astfel de
cereri, în termen de 48 de ore de la înregistrarea acesteia,
judecătorul-sindic o va comunica, în copie, debitorului și va
dispune afișarea unei copii la ușa instanței. De asemenea,
orice debitor împotriva căruia s-a depus o astfel de cerere
din partea creditorilor poate, în termen de 5 zile de la
primirea copiei, să conteste că ar fi în stare de insolvență,
iar judecătorul-sindic, în condițiile stabilite de art. 36 din
Legea nr. 64/1995, va ține, în termen de 10 zile, o ședință
la care vor fi citați debitorul și creditorii care au introdus
cererea.
În ceea ce privește critica potrivit căreia dispozițiile de
lege criticate vin în contradicție cu prevederile art. 21 din
Constituție, Curtea constată că nici aceasta nu poate fi
reținută. Astfel, Curtea constată că dispozițiile legale
criticate reglementează modul în care se realizează
deschiderea procedurii lichidării judiciare și a falimentului,
acestea fiind norme de procedură, or, potrivit prevederilor
art. 126 alin. (2) din Constituție, îCompetența instanțelor
judecătorești și procedura de judecată sunt prevăzute numai
prin lege“, fiind de competența exclusivă a legiuitorului de a
institui regulile de desfășurare a procesului în fața
instanțelor judecătorești. De altfel, Curtea observă că însuși
textul criticat oferă debitorului posibilitatea să conteste că
ar fi în stare de insolvență. În acest caz, judecătorul-sindic
urmează să țină, în termen de 10 zile de la primirea
contestației debitorului, o ședință la care vor fi citați
debitorul și creditorii care au introdus cererea, iar dacă

6

MONITORUL OFICIAL AL ROMÂNIEI, PARTEA I, Nr. 201/9.III.2005

stabilește că debitorul nu este în stare de insolvență, va
respinge cererea creditorilor și va dispune ca sentința să
fie afișată la ușa instanței. În cazul respingerii cererii,
aceasta va fi considerată ca lipsită de orice efect chiar de
la înregistrarea ei.

De asemenea, nu poate fi reținută nici raportarea
textului de lege criticat la dispozițiile art. 24 din Constituție,
deoarece debitorii se pot adresa instanțelor judecătorești cu
cereri, opoziții și întâmpinări și pot exercita căile legale de
atac în condițiile procedurale stabilite de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38 alin. (2) și (3) din Legea nr. 64/1995 privind
procedura reorganizării judiciare și a falimentului, excepție ridicată de Societatea Comercială îDunaco Invest“ — S.A. din
Galați în Dosarul nr. 198/LJ/2004 al Tribunalului Galați — Secția comercială.
Definitivă și general obligatorie.
Pronunțată în ședința publică din data de 3 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Comunicațiilor
și Tehnologiei Informației din România și Ministerul Informației și Comunicațiilor
din Republica Ungară privind cooperarea în domeniul comunicațiilor și tehnologiei informației,
semnat la Budapesta la 14 ianuarie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de înțelegere
dintre Ministerul Comunicațiilor și Tehnologiei Informației din
România și Ministerul Informației și Comunicațiilor din

Republica Ungară privind cooperarea în domeniul
comunicațiilor și tehnologiei informației, semnat la
Budapesta la 14 ianuarie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
p. Ministrul afacerilor externe,
Teodor Baconschi,
secretar de stat
Ministrul finanțelor publice,
Ionel Popescu
București, 24 februarie 2005.
Nr. 135.

MONITORUL OFICIAL AL ROMÂNIEI, PARTEA I, Nr. 201/9.III.2005

7

MEMORANDUM DE ÎNȚELEGERE
între Ministerul Comunicațiilor și Tehnologiei Informației din România și Ministerul Informației și Comunicațiilor
din Republica Ungară privind cooperarea în domeniul comunicațiilor și tehnologiei informației
Ministerul Comunicațiilor și Tehnologiei Informației din România și Ministerul Informației și Comunicațiilor din
Republica Ungară, denumite în continuare părți,
având în vedere că dezvoltarea tehnologiei informației și comunicațiilor (IT&C) este un factor important în
promovarea schimburilor comerciale și tehnologice și în dezvoltarea economică și socială a fiecărei țări în secolul XXI,
având în vedere ultimele analize asupra reconsiderării Agendei IT&C europene pentru a atinge scopurile de la
Lisabona,
dorind o armonizare a acțiunilor de construire a societății informaționale atât la nivel național, cât și internațional,
accentuând importanța activităților și obiectivelor Uniunii Europene,
ținând cont de aspectele regionale IT&C și de cooperarea în Europa Centrală și în Regiunea de Sud-Est,
având în vedere că intensificarea colaborării bilaterale în domeniul tehnologiei informației și în sectorul
comunicațiilor va întări bunele relații dintre România și Ungaria,
în ceea ce privește acordurile și convențiile bilaterale și multilaterale, care sunt ratificate de către ambele părți,
au convenit următoarele:
ARTICOLUL 1
Obiectivele cooperării

Obiectivul prezentului memorandum de înțelegere,
denumit în continuare memorandum, este de a stabili
cooperarea interinstituțională și relațiile dintre cele două
părți, în vederea concentrării eforturilor comune și a
resurselor tehnice, financiare și umane, având ca obiectiv
final dezvoltarea cooperării dintre România și Ungaria în
domeniul IT&C.
ARTICOLUL 2
Domeniile de cooperare

Principalele domenii de cooperare dintre cele două părți,
fără a fi limitate la acestea, sunt următoarele:
1. Părțile vor promova cunoștințe reciproce în ceea ce
privește contextul informațional și regulator în domeniile
menționate.
2. Părțile vor intenționa să elaboreze forma de
cooperare, care va contribui la dezvoltarea politicilor lor de
comunicații și tehnologia informației în privința integrării
europene și, de asemenea, la lărgirea scopurilor
internaționale.
3. Părțile vor facilita îmbinarea proiectelor de cercetare
și instruire.
4. Părțile vor promova reciproc cooperarea în domeniul
investițiilor, dezvoltarea tehnică și extinderea piețelor în
sectorul tehnologiei informației și comunicațiilor.
5. Părțile vor sprijini organizațiile minorităților ungare din
România și minorităților române din Ungaria, cu scopul de
a dezvolta programe/proiecte în ceea ce privește poziția
minorităților în societatea informațională.
6. Părțile vor deservi cooperarea dintre companii pe
baza interesului mutual, cu o atenție deosebită asupra
participării la programele Uniunii Europene.
7. Părțile vor intensifica cooperarea experților în
organizațiile internaționale relevante, în special cu organe
specifice ale UN și WSIS.
8. Părțile își vor încuraja experții să se concentreze
asupra următoarelor subiecte:
• politica și regulamentul tehnologiei informației și
comunicațiilor;
• cooperarea în cadrul Intelligent Corridor Systems și în
special corridors 4 și 7;
• protejarea și digitalizarea moștenirii culturale;
• e-Government și informarea publică;
• e-Learning;
• dezvoltarea de software;

• Internet, tehnologia e-Commerce și securitatea
informațională;
• alte domenii referitoare la tehnologia informației și
comunicațiilor vor fi stabilite de comun acord între părți.
9. Părțile vor furniza în mod regulat schimb de informații
asupra ultimelor rezultate, acțiuni și planuri.
10. Părțile vor ține în mod regulat întâlniri, consultații,
seminarii și simpozioane pentru a fi atinse scopurile
stabilite prin prezentul memorandum.
ARTICOLUL 3
Fonduri și resurse

Desfășurarea de activități de cooperare în conformitate
cu prezentul memorandum va fi condiționată de existența
resurselor de finanțare, precum și a altor resurse. Costurile
activităților de cooperare vor fi suportate într-o modalitate
ce va fi ulterior convenită.
ARTICOLUL 4
Implementarea memorandumului

Prezentul memorandum va fi implementat de către un
comitet de coordonare compus din reprezentanți ai ambelor
părți și a cărui structură va fi stabilită la o dată ulterioară.
Acest comitet de coordonare va fi înființat în termen de
o (1) lună de la data intrării în vigoare a prezentului
memorandum. Comitetul de coordonare va fi responsabil cu
definirea metodologiilor, mecanismelor și procedurilor pentru
dezvoltarea activităților stabilite prin prezentul memorandum,
inclusiv fezabilitatea și cerințele financiare. Întrunirile
comitetului de coordonare vor avea loc în funcție de
necesități și cel puțin o dată pe an.
ARTICOLUL 5
Drepturile de proprietate intelectuală

Drepturile de proprietate intelectuală rezultate din
proiecte comune vor fi acordate pe bază de decizie
comună.
ARTICOLUL 6
Confidențialitatea informațiilor

Nici una dintre părți nu va dezvălui sau distribui către
un terț informații confidențiale pe care cealaltă parte le-a
obținut în cursul desfășurării activităților de cooperare
conform prezentului memorandum, cu excepția permisiunii
scrise din partea celeilalte părți și în limitele acestei
permisiuni sau în conformitate cu prevederile legale.

8

MONITORUL OFICIAL AL ROMÂNIEI, PARTEA I, Nr. 201/9.III.2005
ARTICOLUL 7

diplomatice. Denunțarea va produce efecte la data primirii
notificării scrise.

Intrarea în vigoare și valabilitatea

ARTICOLUL 8

Prezentul memorandum va intra în vigoare la data
ultimei notificări prin care părțile își vor comunica
îndeplinirea procedurilor legale interne privind intrarea în
vigoare și va fi în vigoare o durată de patru (4) ani, cu
posibilitatea prelungirii în mod automat, dacă ambele părți
convin în acest sens.
Fiecare parte poate denunța prezentul memorandum
prin notificare scrisă către cealaltă parte, prin canale

Prezentul memorandum poate fi amendat periodic, după
necesități, prin acordul scris al ambelor părți.
Încheiat la Budapesta la 14 ianuarie 2005, în două
exemplare originale, în limbile română, ungară și engleză.
În cazul în care există divergențe de interpretare, textul în
limba engleză va prevala.

Pentru Ministerul Comunicațiilor
și Tehnologiei Informației din România,
Zsolt Nagy,
ministrul comunicațiilor și tehnologiei informației

Pentru Ministerul Informației și Comunicațiilor
din Republica Ungară,
Kálmán Kovács,
ministrul informației și comunicațiilor

Amendamente

GUVERNUL ROMÂNIEI

HOTĂRÂRE
pentru aprobarea hotărârilor cuprinse în Protocolul
Sesiunii a XVI-a a Comisiei hidrotehnice româno-ungare,
semnat la Hajduszoboszlo la 18 noiembrie 2004
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă hotărârile cuprinse în Protocolul*) Sesiunii
a XVI-a a Comisiei hidrotehnice româno-ungare, semnat la Hajduszoboszlo
la 18 noiembrie 2004.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului
și gospodăririi apelor,
Constantin Popescu,
secretar de stat
p. Ministrul afacerilor externe,
Teodor Baconschi,
secretar de stat
București, 24 februarie 2005.
Nr. 138.
*) Protocolul se comunică Ministerului Mediului și Gospodăririi

Apelor.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 201/9.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013001]
ISSN 1453—4495

