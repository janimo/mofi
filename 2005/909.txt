PARTEA

Anul 173 (XVII) — Nr. 909

I

LEGI, DECRETE, HOTĂRÂRI ȘI ALTE ACTE

Marți, 11 octombrie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 464 din 20 septembrie 2005 referitoare la
excepția de neconstituționalitate a dispozițiilor
art. 6 din Ordonanța Guvernului nr. 5/2001 privind
procedura somației de plată ...................................

140. — Ordonanță de urgență privind măsurile ce se
aplică ca urmare a suspiciunii influenței aviare .....

4

1.206. — Hotărâre privind suplimentarea bugetului
Ministerului Sănătății din Fondul de intervenție la
dispoziția Guvernului, prevăzut în bugetul de stat
pe anul 2005, pentru finanțarea unor măsuri de
prevenire a riscului epidemiologic și a
îmbolnăvirilor în rândul populației afectate de
calamitățile naturale produse de inundații .............

5

ALE

Pagina

CURȚII

1.217. — Hotărâre privind suplimentarea bugetului
Autorității Naționale Sanitare Veterinare și pentru
Siguranța Alimentelor și al Ministerului Agriculturii,
Pădurilor și Dezvoltării Rurale din Fondul de
intervenție la dispoziția Guvernului, prevăzut în
bugetul de stat pe anul 2005, pentru măsurile ce
trebuie să se aplice ca urmare a suspiciunii
influenței aviare în județul Tulcea ..........................

5–6

1.218. — Hotărâre privind constituirea și componența
Comandamentului antiepizootic central ..................

1–3

ORDONANȚE ȘI HOTĂRÂRI
ALE GUVERNULUI ROMÂNIEI

DECIZII

Nr.

6–7

1.219. — Hotărâre privind suplimentarea bugetului
Secretariatului General al Guvernului din Fondul
de rezervă bugetară la dispoziția Guvernului,
prevăzut în bugetul de stat pe anul 2005, pentru
acoperirea cheltuielilor ocazionate de organizarea
și desfășurarea, în România, în perioada
20—21 octombrie 2005, a unei ședințe comune a
Guvernului României și Guvernului Republicii
Ungare ......................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 464
din 20 septembrie 2005

referitoare la excepția de neconstituționalitate a dispozițiilor art. 6 din Ordonanța Guvernului nr. 5/2001
privind procedura somației de plată
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Aurelia Rusu
Valentina Bărbățeanu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 6 din Ordonanța Guvernului nr. 5/2001
privind procedura somației de plată, excepție ridicată de
Sanda Ionescu în Dosarul nr. 3.597/2005 al Judecătoriei
Sectorului 6 București.

2

MONITORUL OFICIAL AL ROMÂNIEI, PARTEA I, Nr. 909/11.X.2005

La apelul nominal se constată lipsa părților, față de
care procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere a excepției de neconstituționalitate
ca neîntemeiată. Precizează că textul de lege criticat a mai
fost supus controlului de constituționalitate, Curtea
respingând acea excepție. Consideră că nu au intervenit
elemente noi, de natură să conducă la reconsiderarea
soluției pronunțate cu acel prilej.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2005, pronunțată în Dosarul
nr. 3.597/2005, Judecătoria Sectorului 6 București a
sesizat Curtea Constituțională cu excepția de
neconstituționalitate a prevederilor art. 6 din Ordonanța
Guvernului nr. 5/2001 privind procedura somației de plată.
Excepția de neconstituționalitate a fost ridicată de
Sanda Ionescu, într-o cauză civilă având ca obiect
emiterea unei somații de plată.
În motivarea excepției de neconstituționalitate autorul
acesteia susține că textul de lege criticat contravine
dispozițiilor art. 21 alin. (2) din Constituție, care garantează
accesul liber la justiție, întrucât elimină posibilitățile de
probare a netemeiniciei cererii formulate de creditor,
încălcând astfel dreptul la apărare. De asemenea,
consideră că art. 6 din Ordonanța Guvernului nr. 5/2001
îngrădește dreptul la un proces echitabil.
Judecătoria Sectorului 6 București apreciază că
excepția de neconstituționalitate este neîntemeiată.
Consideră că textul de lege criticat nu încalcă dreptul la
apărare al debitorului, întrucât procedura reglementată de
Ordonanța Guvernului nr. 5/2001 este o procedură
specială, derogatorie de la dreptul comun, caracterizată în
special prin celeritate. Precizează că limitarea mijloacelor
de probă doar la înscrisuri, completate cu explicații și
lămuriri date de părți, a fost determinată tocmai de
caracterul special al procedurii somației de plată. Mai arată
că această limitare îeste deopotrivă valabilă pentru ambele
părți, ele având condiții identice pentru exercitarea dreptului
la apărare, fără a se încălca prin aceasta egalitatea în
drepturi sau accesul liber la justiție și la un proces
echitabil“. În plus, debitorul nemulțumit de soluția
pronunțată de judecător în cadrul procedurii somației de
plată îpoate formula cerere în anulare, care se
soluționează de instanța competentă pentru judecarea
fondului cauzei în primă instanță, iar rezolvarea definitivă a
litigiului se face după normele dreptului comun, fiind
asigurate, astfel, toate cerințele unui proces echitabil,
precum și toate condițiile pentru exercitarea lui“. Pentru
aceste motive, consideră că textul de lege criticat este în
acord și cu prevederile art. 6 din Convenția pentru
apărarea drepturilor omului și a libertăților fundamentale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Apreciază că prevederile art. 6 din
Ordonanța Guvernului nr. 5/2001 îtratează în mod echitabil
și egal ambele părți în cauză, oferind atât creditorului, cât
și debitorului posibilitatea să-și susțină interesele pe baza
actelor depuse, precum și prin explicații și lămuriri date
judecătorului“. În continuare arată că debitorul poate
formula cerere de anulare a ordonanței judecătorului,
instanța competentă urmând să o judece în condițiile
exercitării drepturilor procesuale prevăzute de dreptul
comun. Amintește și jurisprudența Curții Constituționale în
materie, și anume deciziile nr. 251/2004 și nr. 29/2005.
Avocatul Poporului apreciază că prevederile art. 6 din
Ordonanța Guvernului nr. 5/2001 sunt constituționale. În
opinia sa, textul de lege ce formează obiectul excepției de
neconstituționalitate înu conține norme contrare dreptului
părților interesate de a se adresa justiției pentru apărarea
drepturilor, libertăților și intereselor lor legitime, de a
beneficia de un proces echitabil, precum și de judecarea
cauzei lor într-un termen rezonabil“. Arată că îprin
Ordonanța Guvernului nr. 5/2001 se reglementează o
procedură specială, simplificată și accelerată, derogatorie
de la normele generale ale procedurii civile, pentru a
asigura recuperarea într-un termen cât mai scurt a
creanțelor al căror caracter cert, lichid și exigibil rezultă din
înscrisuri, singurele dovezi care se administrează în cadrul
acestei proceduri, în afară de lămuririle și explicațiile date
de părți“. Mai arată că îmijloacele procedurale puse la
îndemâna părților diferă tocmai datorită caracterului special
al procedurii, iar părțile au oricând deschisă calea unei
acțiuni pe dreptul comun“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 6 din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001,
aprobată cu modificări prin Legea nr. 295/2002, publicată
în Monitorul Oficial al României, Partea I, nr. 380 din
5 iunie 2002. Ca urmare a modificărilor și completărilor
aduse Ordonanței Guvernului nr. 5/2001 prin Ordonanța de
urgență a Guvernului nr. 142/2002, publicată în Monitorul
Oficial al României, Partea I, nr. 804 din 5 noiembrie
2002, aprobată la rândul ei prin Legea nr. 5/2003,
publicată în Monitorul Oficial al României, Partea I, nr. 26

MONITORUL OFICIAL AL ROMÂNIEI, PARTEA I, Nr. 909/11.X.2005
din 20 ianuarie 2003, precum și a rectificării publicate în
Monitorul Oficial al României, Partea I, nr. 492 din
23 august 2001, conform căreia îîn loc de «...somația de
plată către creditor...» se va citi: «....somația de plată către
debitor...»“, textul de lege criticat are următorul conținut:
— Art. 6: î(1) Dacă nu a intervenit închiderea dosarului în
condițiile art. 5, judecătorul va examina cererea pe baza
actelor depuse, precum și a explicațiilor și lămuririlor părților,
ce i-au fost prezentate potrivit art. 4.
(2) Când în urma examinării prevăzute la alin. (1) constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu
va depăși 30 de zile. Judecătorul va putea stabili alt termen
potrivit înțelegerii părților.
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.“
În opinia autorului excepției de neconstituționalitate,
textul de lege criticat contravine dispozițiilor art. 21 alin. (2)
din Constituție, conform căruia nici o lege nu poate îngrădi
nici unei persoane exercitarea dreptului de a se adresa
justiției pentru apărarea drepturilor, a libertăților și a
intereselor sale legitime. Din motivarea excepției de
neconstituționalitate se poate deduce că autorul acesteia își
raportează critica de neconstituționalitate și la prevederile
art. 21 alin. (3) din Constituție, referitor la dreptul la un
proces echitabil, și la cele ale art. 24 alin. (1) din Legea
fundamentală, care garantează dreptul la apărare.
Examinând excepția de neconstituționalitate, Curtea
constată că a mai fost sesizată cu soluționarea excepției
de neconstituționalitate a dispozițiilor art. 6 din Ordonanța
Guvernului nr. 5/2001 privind procedura somației de plată.
Astfel, de exemplu, prin Decizia nr. 251 din 15 iunie 2004,
publicată în Monitorul Oficial al României, Partea I, nr. 611
din 6 iulie 2004, Curtea Constituțională a respins excepția
ca neîntemeiată, prin raportare la aceleași prevederi
constituționale ca și în prezenta cauză. Cu acel prilej,

3

Curtea a reținut că îOrdonanța Guvernului nr. 5/2001
reglementează o procedură specială, simplificată și
accelerată pentru recuperarea creanțelor al căror caracter
cert, lichid și exigibil rezultă din înscrisuri, singurele dovezi
care se administrează în cadrul acestei proceduri în afară
de lămuririle și explicațiile date de către părți“. Conform
celor statuate de Curtea Constituțională în Decizia nr. 434
din 18 noiembrie 2003, publicată în Monitorul Oficial al
României, Partea I, nr. 77 din 29 ianuarie 2004, îacest
caracter special al procedurii a determinat limitarea
mijloacelor de probă, utilizabile în prima fază, la înscrisuri,
completate de explicațiile și lămuririle date de părți“. În
ceea ce privește pretinsa încălcare a dreptului de acces
liber la justiție, Curtea a observat că îscopul emiterii
Ordonanței Guvernului nr. 5/2001 a constat tocmai în
instituirea unei proceduri speciale și accelerate, derogatorie
de la normele generale ale procedurii civile, pentru a
asigura recuperarea într-un termen cât mai scurt a
creanțelor“. De asemenea, prin Decizia nr. 447 din
26 octombrie 2004, publicată în Monitorul Oficial al
României, Partea I, nr. 12 din 5 ianuarie 2005, Curtea a
reținut că îÎntrucât ordonanța privind somația de plată, ce
urmează a fi emisă de judecător, se va referi doar la obligații
de plată a unor sume de bani rezultate din înscrisuri însușite de
părți, este justificată cerința ca dovada acestora să se facă prin
înscrisuri. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Limitarea este deopotrivă valabilă pentru ambele părți,
ele având condiții identice pentru exercitarea dreptului la
apărare, fără a se încălca prin aceasta egalitatea în drepturi
sau accesul liber la justiție și la un proces echitabil“.
Argumentele care au condus la pronunțarea soluțiilor din
deciziile precizate își mențin valabilitatea și în prezenta
cauză, motiv pentru care excepția de neconstituționalitate a
dispozițiilor art. 6 din Ordonanța Guvernului nr. 5/2001
privind procedura somației de plată va fi respinsă ca
neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 din Ordonanța Guvernului nr. 5/2001 privind
procedura somației de plată, excepție ridicată de Sanda Ionescu în Dosarul nr. 3.597/2005 al Judecătoriei Sectorului 6
București.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 909/11.X.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind măsurile ce se aplică ca urmare a suspiciunii influenței aviare
Având în vedere situația epidemiologică internațională a influenței aviare și suspiciunea de influență aviară pe
teritoriul României,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Pe teritoriul României se intensifică acțiunile
de supraveghere a păsărilor sălbatice și domestice prin
examene clinice, anatomopatologice și de laborator.
Art. 2. — (1) Ministerele care sunt reprezentate în
Comandamentul antiepizootic central au obligația să
întreprindă acțiunile specifice cu privire la măsurile de
prevenire și combatere a virusului influenței aviare.
(2) Ministerul Sănătății are obligația să asigure stocurile
de medicamente necesare eventualelor tratamente curative
și vaccinul necesar vaccinării antigripale umane.
(3) Autoritățile administrației publice locale au obligația
să asigure neutralizarea deșeurilor de origine animală.
Art. 3. — (1) În scopul diminuării riscului contactului
direct al omului cu sursele de infecție ale influenței aviare,
se interzice:
a) vânarea exemplarelor din speciile prevăzute de Legea
fondului cinegetic și a protecției vânatului nr. 103/1996,
republicată, pe teritoriul Rezervației Biosferei îDelta Dunării“,
precum și pe raza administrativ-teritorială a județului Tulcea
până în momentul stingerii bolii;
b) vânarea exemplarelor din speciile de păsări prevăzute
în Legea nr. 103/1996, republicată, pe întregul teritoriu al
țării până în momentul stingerii bolii.
(2) În condițiile apariției suspiciunii influenței aviare pe
raza administrativ-teritorială a unui județ, președintele

Comandamentului antiepizootic central interzice vânătoarea
exemplarelor din speciile de mamifere prevăzute de Legea
nr. 103/1996, republicată, prin decizie, pe teritoriul județului
respectiv.
(3) Prin excepție de la prevederile alin. (1) și (2), în
scopul asigurării monitorizării stării de sănătate a populației
de vânat, organele sanitare veterinare stabilesc și solicită
gestionarilor fondurilor de vânătoare împușcarea de
exemplare.
(4) Autorizarea împușcării în condițiile alin. (3) se face
de către gestionarii fondurilor de vânătoare la solicitarea
scrisă a organelor sanitare veterinare, împușcarea
realizându-se exclusiv de personalul de specialitate al
gestionarilor fondurilor de vânătoare, în afara cotei de
recoltă.
Art. 4. — Nerespectarea obligațiilor prevăzute la art. 3
alin. (1) lit. a) și b) constituie infracțiunea de braconaj la
vânătoare și se pedepsește conform art. 35 alin. (1) lit. b)
din Legea fondului cinegetic și a protecției vânatului
nr. 103/1996, republicată.
Art. 5. — Sumele necesare asigurării derulării acțiunilor
de prevenire și combatere a bolii, precum și cele necesare
pentru acordarea de despăgubiri se asigură din Fondul de
intervenție la dispoziția Guvernului și se aprobă prin
hotărâre a Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
Ministrul sănătății,
Gheorghe Eugen Nicolăescu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 10 octombrie 2005.
Nr. 140.

MONITORUL OFICIAL AL ROMÂNIEI, PARTEA I, Nr. 909/11.X.2005

5

GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de intervenție
la dispoziția Guvernului, prevăzut în bugetul de stat pe anul 2005,
pentru finanțarea unor măsuri de prevenire a riscului epidemiologic și a îmbolnăvirilor
în rândul populației afectate de calamitățile naturale produse de inundații
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății pe anul 2005, din Fondul de intervenție la
dispoziția Guvernului, prevăzut în bugetul de stat pe anul
2005, cu suma de 25.000 mii lei (RON) la capitolul 58.01
îSănătate“, titlul 20 îCheltuieli materiale și servicii“.
Art. 2. — Suma prevăzută la art. 1 se utilizează pentru
finanțarea măsurilor de prevenire a riscului epidemiologic și
a îmbolnăvirilor în rândul populației afectate de calamitățile
naturale produse de inundații.
Art. 3. — Pentru asigurarea fondurilor necesare finanțării
măsurilor prevăzute la art. 2 se suplimentează Fondul de
intervenție la dispoziția Guvernului cu suma de 25.000 mii
lei (RON) din Fondul de rezervă bugetară la dispoziția
Guvernului, prevăzut în bugetul de stat pe anul 2005.

Art. 4. — Se autorizează Ministerul Finanțelor Publice
să introducă, la propunerea ordonatorului principal de
credite, modificările ce decurg din aplicarea prezentei
hotărâri în structura bugetului de stat și în volumul și
structura bugetului Ministerului Sănătății pe anul 2005.
Art. 5. — Ministerul Sănătății răspunde de modul de
utilizare, în conformitate cu prevederile legale, a sumelor
alocate potrivit prevederilor prezentei hotărâri.
Art. 6. — Cu sumele rămase neutilizate până la data de
10 decembrie 2005, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul sănătății,
Virgil Păunescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 5 octombrie 2005.
Nr. 1.206.

GUVERNUL ROMÂNIEI

HOTĂRÂRE
privind suplimentarea bugetului Autorității Naționale Sanitare Veterinare
și pentru Siguranța Alimentelor și al Ministerului Agriculturii, Pădurilor și Dezvoltării Rurale
din Fondul de intervenție la dispoziția Guvernului, prevăzut în bugetul de stat pe anul 2005,
pentru măsurile ce trebuie să se aplice ca urmare a suspiciunii influenței aviare în județul Tulcea
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, al art. 21 lit. b) din Legea bugetului de stat pe anul 2005 nr. 511/2004 și al
art. 26 alin. (6) din Ordonanța Guvernului nr. 42/2004 privind organizarea activității sanitar-veterinare și pentru siguranța
alimentelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Autorității Naționale Sanitare Veterinare și pentru Siguranța
Alimentelor din Fondul de intervenție la dispoziția

Guvernului, prevăzut în bugetul de stat pe anul 2005, cu
suma de 4.000 mii lei (RON), la capitolul 67.01 îAgricultură
și silvicultură“, titlul îSubvenții“.

6

MONITORUL OFICIAL AL ROMÂNIEI, PARTEA I, Nr. 909/11.X.2005

(2) Se aprobă suplimentarea bugetului Ministerului
Agriculturii, Pădurilor și Dezvoltării Rurale din Fondul de
intervenție la dispoziția Guvernului, prevăzut în bugetul de
stat pe anul 2005, cu suma de 1.000 mii lei (RON), la
capitolul 67.01 îAgricultură și silvicultură“, titlul îTransferuri“,
alineatul îDespăgubiri pentru animale sacrificate în vederea
prevenirii și combaterii epizootiilor“.
(3) Pentru asigurarea fondurilor prevăzute la alin. (1) și (2)
se suplimentează Fondul de intervenție la dispoziția
Guvernului cu suma de 5.000 mii lei (RON) din Fondul de
rezervă bugetară la dispoziția Guvernului, prevăzut în
bugetul de stat pe anul 2005.
(4) Fondurile prevăzute la alin. (1) și (2) se utilizează
pentru măsuri de delimitare a difuzării bolii influenței aviare
în teritoriu, pentru intensificarea supravegherii prin examene
serologice și virusologice la păsările domestice și sălbatice
din județul Tulcea și județele limitrofe, precum și pentru

plata despăgubirilor acordate proprietarilor pentru animalele
tăiate, ucise sau altfel afectate.
Art. 2. — Ministerul Finanțelor Publice este autorizat să
introducă, la propunerea ordonatorilor principali de credite,
modificările corespunzătoare în volumul și în structura
bugetului de stat, în volumul și în structura bugetului
Autorității Naționale Sanitare Veterinare și pentru Siguranța
Alimentelor, precum și în volumul și în structura bugetului
Ministerului Agriculturii, Pădurilor și Dezvoltării Rurale pe anul
2005.
Art. 3. — Autoritatea Națională Sanitară Veterinară și
pentru Siguranța Alimentelor și Ministerul Agriculturii,
Pădurilor și Dezvoltării Rurale răspund de modul de
utilizare, în conformitate cu prevederile legale, a sumelor
alocate potrivit prevederilor prezentei hotărâri.

PRIM-MINISTRU

CĂLIN POPESCU-TĂRICEANU

Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
Ministrul finanțelor publice,
Sebastian Teodor Gheorghe Vlădescu

București, 10 octombrie 2005.
Nr. 1.217.

GUVERNUL ROMÂNIEI

HOTĂRÂRE
privind constituirea și componența Comandamentului antiepizootic central
În temeiul art. 108 din Constituția României, republicată, și al art. 26 alin. (5) din Ordonanța Guvernului
nr. 42/2004 privind organizarea activității sanitar-veterinare și pentru siguranța alimentelor, aprobată cu modificări și
completări prin Legea nr. 215/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă constituirea Comandamentului
antiepizootic central, în componența prevăzută în anexa
care face parte integrantă din prezenta hotărâre.
Art. 2. — Atribuțiile și răspunderile Comandamentului
antiepizootic central sunt cele prevăzute de Ordonanța

Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu
modificări și completări prin Legea nr. 215/2004, cu
modificările și completările ulterioare.

7

MONITORUL OFICIAL AL ROMÂNIEI, PARTEA I, Nr. 909/11.X.2005
Art. 3. — Pe data intrării în vigoare a prezentei
hotărâri
se
abrogă
Hotărârea
Guvernului
nr. 1.004/2001 privind constituirea și componența

Comandamentului antiepizootic central, publicată în
Monitorul Oficial al României, Partea I, nr. 647 din
16 octombrie 2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
Ministrul sănătății,
Gheorghe Eugen Nicolăescu
Ministrul transporturilor, construcțiilor și turismului,
Gheorghe Dobre
p. Ministrul comunicațiilor și tehnologiei informației,
Florin Bejan,
secretar de stat
Ministrul mediului și gospodăririi apelor,
Sulfina Barbu
Ministrul muncii, solidarității sociale și familiei,
Gheorghe Barbu
p. Ministrul economiei și comerțului,
Iuliu Winkler,
ministru delegat pentru comerț
Ministrul educației și cercetării,
Mircea Miclea

p. Ministrul administrației și internelor,
Paul Victor Dobre,
secretar de stat
Ministrul apărării naționale,
Teodor Atanasiu
p. Ministrul afacerilor externe,
Anton Niculescu,
secretar de stat
Ministrul pentru coordonarea
Secretariatului General al Guvernului,
Mihai Alexandru Voicu
p. Ministrul integrării europene,
Leonard Orban,
secretar de stat
Ministrul finanțelor publice,
Sebastian Teodor Gheorghe Vlădescu
Ministrul justiției,
Monica Luisa Macovei

București, 10 octombrie 2005.
Nr. 1.218.

ANEXĂ
COMPONENȚA COMANDAMENTULUI ANTIEPIZOOTIC CENTRAL

Președinte
— ministrul agriculturii, pădurilor și dezvoltării rurale
Vicepreședinte — președintele Autorității Naționale Sanitare Veterinare și pentru Siguranța
Alimentelor
Secretar
— directorul general al Direcției generale sanitare veterinare din structura
Autorității Naționale Sanitare Veterinare și pentru Siguranța Alimentelor
Membri:
— reprezentanți, cadre de conducere ale următoarelor ministere:
— Ministerul Integrării Europene
— Ministerul Finanțelor Publice
— Ministerul Administrației și Internelor
— Ministerul Apărării Naționale
— Ministerul Afacerilor Externe
— Ministerul Sănătății
— Ministerul Transporturilor, Construcțiilor și Turismului
— Ministerul Comunicațiilor și Tehnologiei Informației
— Ministerul Mediului și Gospodăririi Apelor
— Ministerul Muncii, Solidarității Sociale și Familiei
— Ministerul Economiei și Comerțului
— Ministerul Educației și Cercetării
— Ministerul Justiției
— Secretariatul General al Guvernului

8

MONITORUL OFICIAL AL ROMÂNIEI, PARTEA I, Nr. 909/11.X.2005
GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului din Fondul de rezervă
bugetară la dispoziția Guvernului, prevăzut în bugetul de stat pe anul 2005, pentru acoperirea
cheltuielilor ocazionate de organizarea și desfășurarea, în România,
în perioada 20—21 octombrie 2005, a unei ședințe comune a Guvernului României
și Guvernului Republicii Ungare
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Secretariatului General al Guvernului din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 550.000 lei (RON) la
capitolul 51.01 îAutorități publice“, titlul 20 îCheltuieli
materiale și servicii“.
(2) Fondurile prevăzute la alin. (1) se utilizează pentru
acoperirea cheltuielilor ocazionate de organizarea și
desfășurarea, în România, în perioada 20—21 octombrie
2005, a unei ședințe comune a Guvernului României și
Guvernului Republicii Ungare.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat

și în volumul și structura bugetului Secretariatului General
al Guvernului pe anul 2005.
Art. 3. — (1) Secretariatul General al Guvernului
răspunde de modul de utilizare, în conformitate cu
prevederile legale, a sumelor alocate potrivit prevederilor
prezentei hotărâri.
(2) Limitele de cheltuieli privind organizarea și
desfășurarea acțiunii prevăzute la art. 1 alin. (2) se aprobă
prin ordin al ministrului delegat pentru coordonarea
Secretariatului General al Guvernului.
Art. 4. — Cu sumele rămase neutilizate până la data de
10 decembrie 2005, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 10 octombrie 2005.
Nr. 1.219.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 909/11.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063211]
ISSN 1453—4495

