PARTEA

Anul 173 (XVII) — Nr. 626

I

LEGI, DECRETE, HOTĂRÂRI ȘI ALTE ACTE

Luni, 18 iulie 2005

SUMAR

Nr.

Pagina

Nr.
ministrului agriculturii, pădurilor și dezvoltării rurale
privind modificarea și completarea Ordinului
ministrului sănătății și familiei și al ministrului
agriculturii, alimentației și pădurilor nr. 83/90/2002
pentru aprobarea Normelor privind aromele
utilizate în alimente și sursele materiale pentru
producerea lor ...........................................................

DECIZII ALE CURȚII CONSTITUȚIONALE
Decizia nr. 295 din 9 iunie 2005 referitoare la excepția
de neconstituționalitate a dispozițiilor art. 278
alin. 3 din Codul de procedură penală...................
HOTĂRÂRI ALE
731.

1–3

GUVERNULUI ROMÂNIEI

— Hotărâre privind acordarea unui ajutor ..............

Pagina

3

ACTE ALE CONSILIULUI SUPERIOR
AL MAGISTRATURII

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
248.

565/1.598/601. — Ordin al ministrului sănătății, al
președintelui Autorității Naționale Sanitare
Veterinare și pentru Siguranța Alimentelor și al

DECIZII

ALE

4–8

CURȚII

— Hotărâre pentru modificarea Regulamentului
privind concursul de admitere la Școala Națională
de Grefieri..................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 295
din 9 iunie 2005

referitoare la excepția de neconstituționalitate a dispozițiilor art. 278 alin. 3
din Codul de procedură penală
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 alin. 3 din Codul de procedură

penală, ridicată de instanța de judecată, din oficiu, în
Dosarul nr. 1.779/P/F/2004 al Curții de Apel Brașov —
Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale și
nici celor din Convenția pentru apărarea drepturilor omului
și a libertăților fundamentale, invocate ca fiind încălcate.

2

MONITORUL OFICIAL AL ROMÂNIEI, PARTEA I, Nr. 626/18.VII.2005
C U R T E A,

având în vedere actele și lucrările dosarului, reține
următoarele:
Prin Încheierea din 7 ianuarie 2005, pronunțată în
Dosarul nr. 1.779/P/F/2004, Curtea de Apel Brașov —
Secția penală a sesizat Curtea Constituțională cu excepția
de neconstituționalitate a dispozițiilor art. 278 alin. 3 din
Codul de procedură penală. Excepția a fost ridicată de
instanța de judecată, din oficiu, într-un dosar având ca
obiect plângerea împotriva rezoluției dispuse de procuror în
Dosarul nr. 191/P/2004 al Parchetului de pe lângă Curtea
de Apel Brașov.
În motivarea excepției de neconstituționalitate se
susține, în esență, că îprin instituirea unui termen de
20 de zile de la comunicarea soluției, pentru a formula
plângere la procurorul ierarhic superior, art. 278 alin. 3
Cod procedură penală creează posibilitatea ca, datorită
nerespectării unui termen într-o procedură prealabilă,
persoana să nu mai beneficieze de liberul acces la justiție,
ca o consecință a tardivității“. Ca urmare, textul de lege
criticat nu asigură un acces la justiție real și efectiv,
întrucât, îchiar dacă persoana urmează calea procedurală
instituită prin art. 2781 Cod procedură penală [...], i se
poate opune o soluție dată de procurorul ierarhic superior
în sensul respingerii ca tardivă, tardivitate care nu mai face
posibilă verificarea cauzei de fond“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât textele de lege criticate nu
contravin prevederilor constituționale, respectiv celor din
Convenția pentru apărarea drepturilor omului și a libertăților
fundamentale, invocate de autoarea excepției.
Avocatul Poporului consideră că dispozițiile legale
criticate nu încalcă prevederile constituționale ale art. 21,
întrucât îinstituirea unui termen de 20 de zile în care se
poate face plângere contra actelor procurorului nu
contravine sub nici un aspect prevederilor care
reglementează accesul liber la justiție“. Totodată se arată
că, potrivit art. 126 alin. (2) din Constituție, legiuitorul poate
institui, în considerarea unor situații deosebite, reguli
speciale de procedură, instituirea termenului de 20 de zile
pentru formularea plângerii împotriva rezoluției de
neîncepere a urmăririi penale sau a ordonanței ori, după
caz, a rezoluției de clasare, de scoatere de sub urmărire
penală sau de încetare a urmăririi penale fiind menită să
contribuie la urgentarea soluționării cauzei și la evitarea
tergiversării judecății.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 278 alin. 3 din Codul de procedură penală,
potrivit cărora, îÎn cazul rezoluției de neîncepere a urmăririi
penale sau al ordonanței ori, după caz, al rezoluției de clasare,
de scoatere de sub urmărire penală sau de încetare a urmăririi
penale, plângerea se face în termen de 20 de zile de la
comunicarea copiei de pe ordonanță sau rezoluție, persoanelor
interesate, potrivit art. 228 alin. 6, art. 246 alin. 1 și art. 249
alin. 2“.
Aceste dispoziții legale sunt considerate contrare
prevederilor constituționale ale art. 21 privind accesul liber
la justiție, precum și prevederilor art. 6 din Convenția
pentru apărarea drepturilor omului și a libertăților
fundamentale, care reglementează dreptul la un proces
echitabil.
Se susține, în esență, că prin instituirea unui termen de
formulare a plângerii la procurorul ierarhic superior
împotriva rezoluțiilor sau a ordonanțelor procurorului de
netrimitere în judecată, termen a cărui nerespectare
determină respingerea ca tardivă a acesteia, art. 278
alin. 3 din Codul de procedură penală împiedică accesul
liber la justiție și încalcă dreptul la un proces echitabil.
Aceasta întrucât, chiar dacă partea interesată s-a adresat
instanței în termenul legal, în temeiul art. 2781 din Codul
de procedură penală, soluția anterioară de respingere ca
tardivă a plângerii, dispusă de procurorul ierarhic superior
celui care a emis actul atacat, împiedică examinarea
fondului pricinii. Autoarea excepției arată că în acest mod
îse creează posibilitatea ca, datorită nerespectării unui
termen într-o procedură prealabilă, persoana să nu mai
beneficieze de liberul acces la justiție, ca o consecință a
tardivității“.
Examinând excepția de neconstituționalitate formulată,
Curtea constată că aceasta este neîntemeiată și urmează
să fie respinsă.
Curtea reține că accesul liber la justiție semnifică faptul
că orice persoană poate sesiza instanțele judecătorești în
cazul în care consideră că drepturile, libertățile sau
interesele sale legitime au fost încălcate, iar nu și faptul că
acest acces nu poate fi supus unei condiționări.
Reglementarea, prin textul de lege criticat, a unui termen
pentru formularea plângerii pe cale ierarhică împotriva
rezoluției de neîncepere a urmăririi penale sau a ordonanței
ori, după caz, a rezoluției de clasare, de scoatere de sub
urmărire penală sau de încetare a urmăririi penale, anterior
contestării acestor acte la instanțele judecătorești,
reprezintă o opțiune a legiuitorului, care reflectă
preocuparea acestuia în sensul asigurării exigențelor unui
proces echitabil, prin împiedicarea exercitării abuzive a
drepturilor procesuale și prin asigurarea celerității procesului
penal. Câtă vreme, potrivit art. 278 1 din Codul de
procedură penală, rezoluțiile sau ordonanțele procurorului
de netrimitere în judecată pot fi atacate la instanțele
judecătorești competente numai după respingerea plângerii
făcute conform art. 275—278 din Codul de procedură
penală, lipsa unui termen pentru exercitarea acestei
plângeri ar putea avea drept consecință tergiversarea
soluționării cauzei, încălcându-se astfel cerința termenului
rezonabil, exigență fundamentală a dreptului la un proces
echitabil.
Așa fiind, dispozițiile legale criticate nu aduc atingere
prevederilor constituționale ale art. 21 alin. (3), respectiv
dispozițiilor art. 6 din Convenția pentru apărarea drepturilor
omului și a libertăților fundamentale, ci constituie o măsură

MONITORUL OFICIAL AL ROMÂNIEI, PARTEA I, Nr. 626/18.VII.2005
de asigurare a celerității procedurii și de descurajare a
abuzului de drept, exercitarea oricărui drept de către
titularul său neputându-se realiza decât într-un anumit

3

cadru, prestabilit de legiuitor, cu respectarea anumitor
exigențe, între care și stabilirea unor termene, cum este
cazul în speță.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 alin. 3 din Codul de procedură penală, ridicată
de instanța de judecată, din oficiu, în Dosarul nr. 1.779/P/F/2004 al Curții de Apel Brașov — Secția penală.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituția României, republicată, al art. 1 din Ordonanța Guvernului nr. 28/2003 privind
trimiterea bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1)
lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea Fondului național de
solidaritate, aprobată cu modificări și completări prin Legea nr. 366/2001, și al Ordonanței de urgență a Guvernului
nr. 32/2001 pentru reglementarea unor probleme financiare, aprobată cu modificări prin Legea nr. 374/2001, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 110.000 euro, pentru efectuarea transplantului medular
și a tratamentului medical aferent în străinătate, minorei
Luțescu-Mucălău Alexandra, în vârstă de 4 ani, domiciliată
în comuna Măldărești, județul Vâlcea.
(2) Suma prevăzută la alin. (1) va fi suportată din
bugetul de stat, după cum urmează:
— Ministerul Sănătății va aloca suma de 50.000 euro;
— Ministerul Muncii, Solidarității Sociale și Familiei va
aloca suma de 60.000 euro.
(3) Ajutorul se va acorda în lei și va fi suportat atât din
bugetul Ministerului Sănătății prin Direcția de Sănătate
Publică a Județului Vâlcea, cât și din bugetul Ministerului
Muncii, Solidarității Sociale și Familiei, prin Direcția pentru
Muncă, Solidaritate Socială și Familie a Județului Vâlcea,
la cursul de schimb valutar al Băncii Naționale a României

din ziua lucrătoare precedentă efectuării deschiderii de
credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea în
străinătate a transplantului medular și a tratamentului
medical va fi transferată de către Direcția pentru Muncă,
Solidaritate Socială și Familie a Județului Vâlcea Direcției
de Sănătate Publică a Județului Vâlcea, la solicitarea
acesteia.
Art. 2. — Fundamentarea sumei solicitate și justificarea
celei utilizate pentru achitarea integrală a tratamentului
medical în străinătate revin Ministerului Sănătății, prin
Direcția de Sănătate Publică a Județului Vâlcea, care va
efectua plata și va certifica documentele financiar-contabile
prezentate de furnizorul de servicii medicale din străinătate.

PRIM-MINISTRU

CĂLIN POPESCU-TĂRICEANU

București, 14 iulie 2005.
Nr. 731.

Contrasemnează:
Ministrul sănătății,
Mircea Cinteză
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

4

MONITORUL OFICIAL AL ROMÂNIEI, PARTEA I, Nr. 626/18.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 565 din 25 mai 2005

AUTORITATEA NAȚIONALĂ
SANITARĂ VETERINARĂ
ȘI PENTRU SIGURANȚA
ALIMENTELOR
Nr. 1.598 din 21 iunie 2005

MINISTERUL AGRICULTURII,
PĂDURILOR ȘI DEZVOLTĂRII
RURALE
Nr. 601 din 7 iulie 2005

ORDIN
privind modificarea și completarea Ordinului ministrului sănătății și familiei
și al ministrului agriculturii, alimentației și pădurilor nr. 83/90/2002 pentru aprobarea Normelor
privind aromele utilizate în alimente și sursele materiale pentru producerea lor
Văzând Referatul de aprobare al Direcției de sănătate publică nr. M.C. 6.547/2005,
în temeiul prevederilor art. 13 din Ordonanța de urgență a Guvernului nr. 97/2001 privind reglementarea
producției, circulației și comercializării alimentelor, aprobată cu modificări și completări prin Legea nr. 57/2002, ale
Hotărârii Guvernului nr. 168/2005 privind organizarea și funcționarea Ministerului Sănătății, cu modificările ulterioare, ale
Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și Dezvoltării Rurale
și în temeiul prevederilor Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia, cu modificările și completările ulterioare,
ministrul sănătății, președintele Autorității Naționale Sanitare Veterinare și pentru Siguranța Alimentelor
și ministrul agriculturii, pădurilor și dezvoltării rurale emit următorul ordin:
Art. I. — Ordinul ministrului sănătății și familiei și al
ministrului agriculturii, alimentației și pădurilor nr. 83/90/2002
pentru aprobarea Normelor privind aromele utilizate în
alimente și sursele materiale pentru producerea lor, publicat
în Monitorul Oficial al României, Partea I, nr. 250 din
15 aprilie 2002, cu modificările și completările ulterioare, se
modifică și se completează după cum urmează:
1. După articolul 1 se introduce un nou articol, articolul 11,
cu următorul cuprins:
îArt. 1 1. — (1) Respectarea prevederilor prezentului
ordin garantează funcționarea eficace a pieței interne în
privința aromelor de fum utilizate sau destinate utilizării în
sau pe alimente, constituind baza care permite garantarea
protecției sănătății umane și a intereselor consumatorilor.
(2) Pentru realizarea scopului prevăzut la alin. (1)
prezentul ordin definește:
a) o procedură comunitară pentru evaluarea și
autorizarea condensatelor de fum primare și fracțiunilor de
gudron primare utilizate sau destinate a fi utilizate ca atare
în sau pe produsele alimentare ori pentru producția
aromelor de fum derivate, utilizate sau destinate a fi
utilizate în sau pe alimente;
b) o procedură comunitară pentru stabilirea unei liste de
condensate de fum primare și de fracții de gudron primare
autorizate, prin excluderea tuturor celorlalte în cadrul
Comunității, și a condițiilor lor de utilizare în sau pe
alimente.“
2. Normele prevăzute în anexă se modifică și se
completează după cum urmează:
— Alineatul (1) al articolului 1 va avea următorul
cuprins:
îArt. 1. — (1) Prezentele norme se aplică:
a) aromelor de fum utilizate sau destinate a fi utilizate
în sau pe alimente;
b) materiei prime pentru producerea aromelor de fum;
c) condițiilor în care sunt preparate aromele de fum;
d) alimentelor în care sau pe care sunt prezente
aromele de fum.“

— La alineatul (2) al articolului 1 se introduc patru litere
noi, literele f), g), h) și i), cu următorul cuprins:
îf) condensat de fum primar — partea purificată pe bază
de apă a fumului condensat și care se încadrează în
definiția «aromă de fum»;
g) fracție de gudron primară — funcția purificată din faza
de înaltă densitate a gudronului insolubil în apă a fumului
condensat și care se încadrează în definiția «aromă de
fum»;
h) produse primare — condensatele de fum primare și
fracțiile primare de gudron;
i) aromele de fum derivate — aromele rezultate în urma
procesării produselor primare și care sunt utilizate sau
destinate a fi utilizate în sau pe alimente pentru a imprima
aroma de fum acestora.“
— La articolul 3, după alineatul (2) se introduce un nou
alineat, alineatul (21), cu următorul cuprins:
î(21) Producția substanțelor aromatizate este permisă, cu
respectarea următoarelor condiții:
a) lemnul utilizat pentru producția produselor primare
trebuie să nu fi fost tratat, în mod intenționat ori
neintenționat, cu substanțe chimice timp de 6 luni înainte
de tăiere sau după, în afară de cazul în care nu se
demonstrează că substanța utilizată pentru acest tratament
nu degajă substanțe cu potențial toxic în cursul combustiei;
b) persoana care introduce pe piață produse primare
trebuie să demonstreze cu certificate sau cu documente
corespunzătoare că sunt respectate dispozițiile prevăzute la
lit. a);
c) condițiile de producție a produselor primare sunt
stabilite în anexa nr. 1 (anexa nr. 4 la norme). Faza
uleioasă insolubilă în apă, care reprezintă un produs
secundar al procesului de fabricație, nu trebuie utilizată
pentru fabricarea aromelor de fum;
d) produsele primare pot fi ulterior prelucrate prin
procese fizice corespunzătoare pentru producerea aromelor
de fum derivate, cu respectarea dispozițiilor legale
aplicabile.“

MONITORUL OFICIAL AL ROMÂNIEI, PARTEA I, Nr. 626/18.VII.2005
— După articolul 93 se introduc articolele 94—916 cu
următorul cuprins:
îArt. 94. — (1) Utilizarea aromelor de fum în sau pe
alimente va fi autorizată numai dacă se demonstrează în
mod clar că:
a) nu prezintă nici un risc pentru sănătatea
consumatorului;
b) consumatorul nu este indus în eroare prin utilizarea lor.
(2) Fiecare autorizare poate fi supusă unor condiții de
utilizare specifice.
(3) Nici o persoană nu este autorizată să introducă pe
piață o aromă de fum sau orice aliment în care sau pe
care este prezentă o astfel de aromă, dacă aroma de fum
nu este un produs primar autorizat conform art. 95 sau
dacă nu este un derivat al acestui produs autorizat și dacă
condițiile de utilizare stabilite, autorizate prin prezentul
ordin, nu sunt respectate.
Art. 95 — (1) Lista produselor primare autorizate în
cadrul Comunității, prin excluderea tuturor celorlalte, pentru
utilizarea în sau pe alimente și/sau pentru producția
aromelor de fum derivate se stabilește conform prevederilor
Comitetului operativ pentru alimente care asistă Comisia
Europeană.
(2) Pentru fiecare produs primar autorizat lista prevăzută
la alin. (1) indică un cod unic pentru produsul respectiv,
numele produsului, numele și adresa titularului autorizației,
descrierea clară și caracterizarea produsului, condițiile de
utilizare pe sau în anumite alimente ori categorii de
alimente și data de la care produsul este autorizat.
(3) În urma stabilirii listei menționate la alin. (1)
produsele primare se pot adăuga la această listă conform
prevederilor stabilite de Comitetul operativ pentru alimente
care asistă Comisia Europeană.
Art. 96. — (1) Pentru includerea unui produs primar în
lista prevăzută la alin. (1) al art. 9 5 , se înaintează
autorității naționale competente o cerere de autorizare.
(2) După depunerea cererii de autorizare prevăzute la
alin. (1), autoritatea națională competentă are următoarele
obligații:
a) să înștiințeze în scris solicitantul, în termen de
14 zile de la primirea cererii, menționând data primirii
acesteia;
b) să informeze imediat Autoritatea Europeană pentru
Securitatea Alimentelor, denumită în continuare Autoritate;
c) să comunice Autorității cererea solicitantului, precum
și toate informațiile suplimentare furnizate de solicitant.
(3) Autoritatea informează imediat celelalte state
membre și Comunitatea Europeană despre cerere și le
comunică acestora cererea și toate informațiile suplimentare
furnizate de solicitant.
(4) Cererea de autorizare este însoțită de informațiile și
documentația următoare:
a) numele și adresa solicitantului;
b) informațiile cuprinse în anexa nr. 2 (anexa nr. 5 la
norme);
c) declarația motivată, afirmând că produsul nu prezintă
nici un risc pentru sănătatea consumatorului;
d) un rezumat al dosarului.
(5) Autoritatea publică un ghid detailat privind
elaborarea și prezentarea cererii solicitantului*).
Art. 97. — (1) În termen de 6 luni de la primirea unei
cereri de autorizare corecte Autoritatea decide dacă
produsul și utilizarea sa corespund prevederilor alin. (1) al
art. 94. Autoritatea poate extinde perioada de 6 luni, având

5

obligația de a informa solicitantul, precum și Comisia și
statele membre cu privire la motivele întârzierii.
(2) În cazul în care Autoritatea consideră necesar,
poate solicita persoanei responsabile de plasarea pe piață
a produselor primare transmiterea de informații
suplimentare, în termen de maximum 12 luni. În acest caz,
data limită stabilită la alin. (1) este suspendată până la
comunicarea informațiilor. În mod similar, acest termen este
suspendat pentru a permite solicitantului pregătirea
informațiilor orale sau scrise.
(3) În vederea avizării, Autoritatea are următoarele
obligații:
a) să verifice conformitatea documentelor cu prevederile
alin. (4) al art. 96, precum și detaliile furnizate de solicitant,
caz în care cererea este acceptată;
b) să informeze solicitantul, Comisia și statele membre
dacă cererea nu este acceptată.
(4) În cazul acordării avizului favorabil pentru
autorizarea produsului evaluat, acest aviz include:
a) condițiile sau restricțiile legate de utilizarea produsului
primar evaluat, fie ca atare și/sau aromă de fum derivată
în sau pe alimente ori categorii de produse alimentare
specifice;
b) evaluarea metodei analitice propuse în conformitate
cu prevederile pct. 4 din anexa nr. 2 (anexa nr. 5 la
norme), dacă aceasta corespunde scopurilor de control
propuse.
(5) Autoritatea va înainta avizul său Comisiei, statelor
membre și solicitantului.
(6) Autoritatea va publica avizul său după excluderea
informațiilor considerate confidențiale, conform art. 914.
Art. 9 8 . — (1) În termen de 3 luni de la primirea
avizului Autorității, Comisia pregătește un proiect de măsuri
în ceea ce privește includerea unei substanțe în lista
prevăzută la alin. (1) al art. 95, luând în considerare atât
prevederile alin. (1) al art. 94, ale legislației comunitare, cât
și alte prevederi legale în domeniu. Dacă proiectul de
măsuri nu corespunde cu avizul Autorității, Comisia va
înainta un memoriu explicativ pentru motivarea diferențelor.
(2) Măsura prevăzută la alin. (1) se concretizează în:
a) un proiect de regulament care amendează lista
menționată la alin. (1) al art. 95; prin includerea produsului
primar pe lista produselor autorizate, conform prevederilor
alin. (2) al art. 95;
b) un proiect de decizie, adresat solicitantului,
respingând autorizarea solicitată.
(3) Măsura este adoptată în conformitate cu prevederile
stabilite de Comitetul operativ pentru alimente care asistă
Comisia Europeană. Comisia informează fără întârziere
solicitantul despre hotărârea sa.
(4) Autorizarea acordată conform prevederilor stabilite
prin prezentul ordin este valabilă în întreaga Comunitate
pentru o perioadă de 10 ani și este reînnoită în
conformitate cu prevederile art. 911.
(5) După acordarea autorizației titularul acesteia sau
oricare alt operator din industria alimentară care utilizează
produsul primar ori aroma de fum autorizată trebuie să
respecte orice condiție sau restricție de utilizare cuprinsă în
autorizație.

*) Până la publicare, solicitanții trebuie să respecte prevederile «Ghidului de prezentare pentru evaluarea aditivului alimentar» al Comitetului
Științific pentru Alimentație din 11 iulie 2001 sau în ultima versiune: http://europa.eu.int/comm/food/fs/sc/scf/out98_en.pdf.

6

MONITORUL OFICIAL AL ROMÂNIEI, PARTEA I, Nr. 626/18.VII.2005

(6) Titularul autorizației informează imediat Comisia
asupra unor informații științifice ori tehnice noi care ar
afecta evaluarea securității produsului primar sau a aromei
de fum derivate autorizate, în relație cu sănătatea umană.
Dacă este necesar, Autoritatea va revizui evaluarea.
(7) Acordarea autorizației nu exclude răspunderea civilă
sau penală a oricărui operator din industria alimentară în
privința produsului primar, aromei de fum derivate
autorizate sau produsului alimentar conținând produsul
primar ori aroma de fum derivată autorizată.
Art. 99. — (1) În termen de 18 luni de la intrarea în
vigoare a prezentului ordin operatorii de întreprinderi
prezintă o cerere conform prevederilor art. 96, în vederea
stabilirii unei liste comunitare inițiale a produșilor primari
autorizați, care se stabilește numai după ce Autoritatea a
emis un aviz favorabil pentru fiecare produs primar pentru
care s-a înaintat o cerere acceptată în această perioadă.
(2) Cererile pentru care Autoritatea nu a emis un aviz
favorabil, motivat de nerespectarea datelor limită pentru
transmiterea informațiilor suplimentare de către solicitant,
conform prevederilor alin. (2) al art. 97, vor fi excluse din
lista comunitară inițială.
(3) În termen de 3 luni după recepționarea tuturor
avizelor prevăzute la alin. (1), Comisia întocmește un
proiect de regulament pentru stabilirea listei inițiale conform
dispozițiilor alin. (1) și (2) ale art. 95.
Art. 9 10 . — (1) Titularul autorizației poate cere
modificarea acesteia conform prevederilor art. 96.
(2) Când este cazul, Autoritatea va preciza din proprie
inițiativă sau ca urmare a solicitării unui stat membru ori a
Comisiei dacă autorizația corespunde prevederilor art. 97.
(3) Comisia va examina fără întârziere avizul Autorității
și va pregăti un proiect de decizie.
(4) Un proiect de măsuri care modifică autorizația
trebuie să specifice orice modificări necesare asupra
condițiilor de utilizare și, dacă este cazul, restricțiilor legate
de această autorizație.
(5) Măsura definitivă, respectiv modificarea, suspendarea
sau revocarea autorizației, va fi adoptată conform
prevederilor stabilite de Comitetul operativ pentru alimente
care asistă Comisia Europeană.
(6) Comisia va informa fără întârziere titularul autorizației
asupra măsurii luate.
Art. 911. — (1) Autorizațiile acordate cu respectarea
prevederilor prezentului ordin trebuie reînnoite la o perioadă
de 10 ani, la cererea adresată Comunității de către titularul
autorizației cel târziu cu 18 luni înainte de data expirării.
(2) Cererea trebuie însoțită de următoarele informații și
documente:
a) o referire la autorizația inițială;
b) toate informațiile disponibile privind punctele
prevăzute în anexa nr. 2 (anexa nr. 5 la norme), care
completează informațiile deja trimise Autorității în cursul
evaluării inițiale și o actualizează conform celor mai recente
progrese științifice și tehnice;
c) o declarație motivată care atestă că produsul nu
prezintă nici un risc pentru sănătatea consumatorului.
(3) În cazul în care din motive independente de voința
titularului autorizației, cu o lună înainte de data expirării nu
se ia nici o decizie în privința reînnoirii autorizației,
perioada de autorizație a produsului este prelungită
automat timp de 6 luni. Comisia va informa titularul
autorizației și statele membre asupra acestei întârzieri.
Art. 912. — (1) În prima etapă a plasării pe piață a unui
produs primar autorizat sau a unei arome de fum
autorizate, derivată din produși autorizați specificați în lista
prevăzută la alin. (1) al art. 95, operatorii din industria
alimentară se obligă să transmită operatorului din industria
alimentară care primește produsul următoarele informații:

a) codul produsului autorizat, așa cum se indică în lista
prevăzută la alin. (1) al art. 95;
b) condițiile de utilizare a produsului autorizat, stabilite
în lista prevăzută la alin. (1) al art. 95;
c) în cazul unei arome de fum derivate, relația
cantitativă cu produsul primar; aceasta va fi exprimată în
termeni clari și lizibili, astfel încât operatorul din industria
alimentară destinatar să poată utiliza aroma de fum
derivată în conformitate cu condițiile de utilizare stabilite în
lista prevăzută la alin. (1) al art. 95.
(2) În toate etapele consecutive plasării pe piață a
produselor prevăzute la alin. (1), operatorii din industria
alimentară se asigură că informațiile deținute în
conformitate cu prevederile alin. (1) sunt transmise
operatorilor din industria alimentară care primesc produsele.
(3) Operatorii din industria alimentară trebuie să dispună
de sisteme și proceduri care să permită identificarea
furnizorului și destinatarului produselor prevăzute la alin. (1).
Art. 9 13 . — (1) Cererile de autorizare, informațiile
suplimentare furnizate de solicitanți și avizele emise de
Autoritate, excluzând informațiile confidențiale, sunt
accesibile publicului în conformitate cu prevederile legislației
în vigoare.
(2) Pentru rezolvarea cererilor de acces la documentele
sale, Autoritatea trebuie să aplice principiile prevăzute de
Regulamentul nr. 1.049/2001 al Parlamentului European și
al Consiliului din 30 mai 2001 privind accesul publicului la
documentele Parlamentului European, ale Consiliului și ale
Comunității.
(3) Statele membre vor rezolva cererile de acces la
documentele primite conform prevederilor prezentului ordin,
prin respectarea prevederilor art. 5 din Regulamentul
nr. 1.049/2001/CE.
Art. 9 14. — (1) Solicitantul poate indica informațiile
comunicate conform prevederilor art. 9 6 și care sunt
considerate confidențiale, deoarece dezvăluirea lor poate
prejudicia semnificativ poziția sa competitivă și, în acest
caz, va înainta o justificare verificabilă.
(2) Comisia stabilește, după consultarea solicitantului,
informațiile confidențiale și informează atât solicitantul, cât
și Autoritatea asupra deciziei sale.
(3) Următoarele informații nu sunt considerate
confidențiale:
a) numele și adresa solicitantului și numele produsului;
b) în cazul unui aviz favorabil pentru autorizarea unui
produs evaluat, informațiile prevăzute la alin. (2) al art. 95;
c) informațiile prezentând un interes direct pentru
evaluarea siguranței produsului;
d) metoda analitică prevăzută la pct. 4 din anexa nr. 2
(anexa nr. 5 la norme).
(4) Respectând prevederile prezentului ordin, Autoritatea
va furniza, la cererea Comisiei și a statelor membre, toate
informațiile pe care le deține.
(5) Comisia, Autoritatea și statele membre vor lua
măsurile necesare pentru a garanta confidențialitatea
informațiilor pe care le primesc conform prevederilor
prezentului ordin, cu excepția informațiilor care trebuie
făcute publice dacă circumstanțele impun aceasta în scopul
protejării sănătății umane.
(6) Dacă un solicitant retrage sau a retras cererea sa,
Autoritatea, Comisia și statele membre vor respecta
confidențialitatea informațiilor comerciale și industriale
primite, incluzând informațiile privind cercetarea și
dezvoltarea, precum și informațiile a căror confidențialitate
a făcut obiectul unei divergențe între Comisie și solicitant.
Art. 915. — Informațiile conținute în cererea introdusă
conform prevederilor art. 96 nu pot fi utilizate pentru profitul
altui solicitant dacă acesta nu a stabilit cu titularul
autorizației, în mod expres, posibilitatea utilizării acestor
informații.

7

MONITORUL OFICIAL AL ROMÂNIEI, PARTEA I, Nr. 626/18.VII.2005
Art. 916. — (1) Autoritățile competente vor asigura că
inspecțiile și alte măsuri de control adecvate sunt efectuate
conform prevederilor prezentului ordin.
(2) Când este necesar și la cererea Comisiei,
Autoritatea va contribui la elaborarea de ghiduri tehnice
privind recoltarea și testările, pentru a facilita o abordare
coordonată pentru implementarea dispozițiilor prevăzute la
alin. (1).
(3) Dacă este necesar, Comisia, după solicitarea unei
asistențe științifice și tehnice din partea Autorității, adoptă
criteriile de calitate pentru metodele analitice validate,
propuse conform pct. 4 din anexa nr. 2 la prezentul ordin,
incluzând substanțele ce trebuie măsurate conform
prevederilor stabilite de Comitetul operativ pentru alimente
care asistă Comisia Europeană.“
3. Modificările la anexele la prezentul ordin și la lista
prevăzută în alineatul (1) al articolului 95 sunt adoptate
ulterior, prin ordin al ministrului sănătății, conform
prevederilor stabilite de Comitetul operativ pentru
alimente care asistă Comisia Europeană, după consultarea
Autorității, pentru a se obține avizul științific și/sau tehnic
al acesteia.
4. Prevederile articolelor 9 6 —9 8 se aplică mutatis
mutandis.
5. După anexa nr. 3 la norme se introduc două anexe
noi, anexa nr. 4 și anexa nr. 5 la norme, având conținutul
prevăzut în anexele nr. 1 și 2 la prezentul ordin.
Ministrul sănătății,
Mircea Cinteză

6. Articolul 11 se modifică și va avea următorul
cuprins:
îArt. 11. — Anexele nr. 1—5 fac parte integrantă din
prezentele norme.“
Art. II. — Direcția de sănătate publică din cadrul
Ministerului Sănătății, Direcția generală pentru siguranța
alimentelor din cadrul Autorității Naționale Sanitare
Veterinare și pentru Siguranța Alimentelor și Direcția
generală elaborare strategii, politici sectoriale de piață din
cadrul Ministerului Agriculturii, Pădurilor și Dezvoltării Rurale
împreună cu direcțiile de sănătate publică județene și a
municipiului București, direcțiile sanitare veterinare și pentru
siguranța alimentelor județene și a municipiului București și
direcțiile pentru agricultură și dezvoltare rurală județene și
a municipiului București vor duce la îndeplinire prevederile
prezentului ordin.
Art. III. — Prezentul ordin transpune Regulamentul
nr. 2.065/2003 EC al Parlamentului și Consiliului European
privind substanțele aromatizante destinate a fi folosite în
sau pe alimente, publicat în Jurnalul Oficial al Comunităților
Europene (JOCE) L 309 din 26 noiembrie 2003.
Art. IV. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 6 luni de la data publicării, cu excepția art. 94—916,
care intră în vigoare la data aderării României la Uniunea
Europeană.

p. Președintele Autorității Naționale
Sanitare Veterinare
și pentru Siguranța Alimentelor,
Dan Marcu,
secretar de stat

Ministrul agriculturii,
pădurilor și dezvoltării rurale,
Gheorghe Flutur

ANEXA Nr. 1
(anexa nr. 4 la norme)
CONDIȚII

pentru producția produselor primare
1. Fumul este produs din lemn [conform art. 3 alin. 21
lit. a)]. Se pot adăuga plante aromatizante, condimente,
crenguțe de ienupăr, crenguțe, ace și conuri de arbori
rășinoși din familia pinacee (Picea), dacă acestea nu conțin
reziduuri în urma unui tratament chimic intenționat sau
neintenționat și dacă sunt în conformitate cu prevederile
specifice ale legislației în vigoare. Materia primă este
supusă combustiei controlate, distilării uscate sau
tratamentului cu abur supraîncălzit în atmosferă de oxigen
controlat, la o temperatură de maximum 600șC.
2. Fumul este condensat. Pentru separarea fazelor se
pot adăuga apă și/sau solvenți, fără a veni în contradicție
cu legislația în vigoare. Se pot utiliza procese fizice pentru
izolare, fracționare și/sau purificare, în scopul obținerii
următoarelor faze:
a) condensat de fum primar pe bază de apă, ce conține
în principal acizi carboxilici, compuși carbonilici și fenolici,
având un conținut maxim de:

— benzo (a) piren 10µg/kg;
— benzo (a) antracen 20 µg/kg;
b) faza de gudron de înaltă densitate insolubilă în apă
care în cursul separării fazelor va precipita și care nu se
utilizează ca atare în producția aromelor de fum, dar numai
după procesare fizică corespunzătoare pentru a se obține
fracții cu conținut scăzut de hidrocarburi policiclice
aromatice denumite fracții de gudron primar, având un
conținut maxim de:
— benzo (a) piren 10µg/kg;
— benzo (a) antracen 20 µg/kg;
c) faza uleioasă insolubilă în apă.
Dacă în cursul operației de condensare și după aceasta
nu se produce separarea fazelor, condensatul de fum
obținut se consideră faza de gudron de înaltă densitate
insolubilă în apă și trebuie prelucrată prin procese fizice
corespunzătoare pentru a se obține fracții de gudron
primare care corespund limitelor specificate.
ANEXA Nr. 2
(anexa nr. 5 la norme)

INFORMAȚII

necesare pentru evaluarea științifică a produselor primare
Aceste informații trebuie să corespundă prevederilor
alin. (4) al art.

9 6.

Fără a veni în contradicție cu

prevederile alin. (2) al art. 97, informațiile următoare trebuie
incluse în cererea de autorizație menționată în art. 96:

1. specia de lemn utilizată pentru producția produsului
primar;
2. informații detaliate privind metodele de producție a
produselor primare și asupra procesării ulterioare pentru
producția aromelor de fum derivate;

8

MONITORUL OFICIAL AL ROMÂNIEI, PARTEA I, Nr. 626/18.VII.2005

3. compoziția chimică calitativă și cantitativă a
produsului primar și caracterizarea fracției care nu a fost
identificată. Specificațiile chimice ale produselor primare și
informațiile asupra stabilității și gradului de variabilitate al
compoziției chimice sunt foarte importante. Părțile
neidentificate, de exemplu cantitatea de substanțe cu
structură chimică neidentificată, trebuie redusă la minimum
și caracterizată prin metode analitice corespunzătoare, de
exemplu prin metode cromatografice și spectrometrice;

4. metoda analitică validată pentru recoltarea,
identificarea și caracterizarea produsului primar;
5. informații asupra cantităților prevăzute a fi utilizate în
sau pe alimente ori categorii de alimente specifice;
6. date toxicologice privind aromele de fum — elaborate
de Comitetul Științific pentru Alimentație în raportul său din
25 iunie 1993 sau în forma actualizată a raportului.

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului privind concursul de admitere
la Școala Națională de Grefieri
În temeiul art. 133 alin. (5) și (7) din Constituția României, republicată, al art. 24 alin. (1) și al art. 39 alin. (1)
din Legea nr. 317/2004 privind Consiliul Superior al Magistraturii,
având în vedere dispozițiile art. 7 și ale art. 94 alin. (2) din Legea nr. 567/2004 privind statutul personalului
auxiliar de specialitate al instanțelor judecătorești și al parchetelor de pe lângă acestea,
văzând Adresa nr. 328/2005 a Școlii Naționale de Grefieri,
Plenul Consiliului Superior al Magistraturii h o t ă r ă ș t e:
Art. I. — Regulamentul privind concursul de admitere la
Școala Națională de Grefieri, aprobat prin Hotărârea
Consiliului Superior al Magistraturii nr. 91/2005, publicată în
Monitorul Oficial al României, Partea I, nr. 266 din
31 martie 2005, se modifică și se completează după cum
urmează:
1. La articolul 9, alineatul (1) va avea următorul cuprins:
îArt. 9. — (1) Dosarele pentru înscrierea la concurs se
depun cu cel puțin 40 de zile înainte de data concursului
la cabinetele președinților tribunalelor în a căror rază
teritorială domiciliază candidații. Pe baza acestora se va
completa baza de date pusă la dispoziție tribunalelor de
către Consiliul Superior al Magistraturii.“
2. La articolul 10, alineatele (2) și (3) vor avea următorul
cuprins:
î(2) Lista candidaților respinși se afișează în condițiile
art. 6 alin. (1) cu 10 zile înainte de data concursului.
(3) Candidații respinși în urma verificării dosarelor pot
formula contestații în termen de 48 de ore de la afișare la
tribunalele unde s-au înscris.“

3. La articolul 24, alineatul (1) va avea următorul
cuprins:
îArt. 24. — (1) Sunt declarați admiși candidații care
îndeplinesc condițiile prevăzute la art. 22 alin. (9), în
ordinea descrescătoare a mediilor, în limita numărului de
locuri aprobat, dacă îndeplinesc condiția privind buna
reputație.“
4. La articolul 24, alineatul (3) se abrogă, urmând ca
alineatul (4) să devină alineatul (3).
Art. II. — Prezenta hotărâre se publică în Monitorul
Oficial al României, Partea I, și pe pagina de Internet a
Consiliului Superior al Magistraturii.
Art. III. — Regulamentul privind concursul de admitere
la Școala Națională de Grefieri, aprobat prin Hotărârea
Consiliului Superior al Magistraturii nr. 91/2005, publicat în
Monitorul Oficial al României, Partea I, nr. 266 din
31 martie 2005, cu modificările și completările aduse prin
prezenta hotărâre, se va republica în Monitorul Oficial al
României, Partea I, dându-se textelor o nouă numerotare.

Vicepreședintele Consiliului Superior al Magistraturii,
procuror Liviu Dăscălescu
București, 24 iunie 2005.
Nr. 248.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 626/18.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044647]
ISSN 1453—4495

