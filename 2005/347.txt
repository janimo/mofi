Anul 173 (XVII) — Nr. 347

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 aprilie 2005

SUMAR

Nr.

Pagina

— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................

Pagina

Decizia nr. 138 din 10 martie 2005 referitoare la excepția
de neconstituționalitate a dispozițiilor art. 278 1
alin. 10 și 12 din Codul de procedură penală.......

HOTĂRÂRI ALE SENATULUI
13.

Nr.

2

4–6

Decizia nr. 147 din 15 martie 2005 referitoare la excepția
de neconstituționalitate a dispozițiilor art. 38514 din
Codul de procedură penală......................................

6–8

DECIZII ALE CURȚII CONSTITUȚIONALE
Decizia nr. 100 din 22 februarie 2005 referitoare la
excepția de neconstituționalitate a prevederilor
art. 9 alin. 8 din Legea nr. 112/1995 pentru
reglementarea situației juridice a unor imobile cu
destinația de locuințe, trecute în proprietatea
statului ........................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
166.

2–4

— Ordin al ministrului transporturilor, construcțiilor
și turismului privind aprobarea Reglementării
tehnice îGhid pentru proiectarea planurilor
generale de aerodromuri“, indicativ GP 108-04 .....

8

2

MONITORUL OFICIAL AL ROMÂNIEI, PARTEA I, Nr. 347/25.IV.2005

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004
privind aprobarea componenței numerice și nominale a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:

— La anexa nr. XII — Comisia pentru administrația
publică și organizarea teritoriului — domnul senator Neagoe
Otilian, Grupul parlamentar al P.S.D., se include în
componența comisiei în locul domnului senator Cozmâncă
Octav, Grupul parlamentar al P.S.D.

Această hotărâre a fost adoptată de Senat în ședința din 18 aprilie 2005, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU
București, 18 aprilie 2005.
Nr. 13.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 100
din 22 februarie 2005

referitoare la excepția de neconstituționalitate a prevederilor art. 9 alin. 8
din Legea nr. 112/1995 pentru reglementarea situației juridice a unor imobile
cu destinația de locuințe, trecute în proprietatea statului
Constantin Doldur
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 9 alin. 8 din Legea nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului, excepție ridicată

de Dorica Iovanovici în Dosarul nr. 2.813/C/2004 al Curții
de Apel Timișoara — Secția civilă.
La apelul nominal răspunde autoarea excepției de
neconstituționalitate, prin avocat Adrian Ioan Vilău. Lipsesc
celelalte părți, față de care procedura de citare a fost legal
îndeplinită.
Reprezentantul autoarei excepției de neconstituționalitate
solicită admiterea acesteia. În esență, susține că prin
instituirea unei interdicții de înstrăinare a apartamentelor
cumpărate de chiriași, în condițiile art. 9 alin. 1 din Legea
nr. 112/1995 sunt încălcate atât dispozițiile art. 44 din
Constituție referitoare la dreptul de proprietate privată, cât
și dispozițiile art. 1 din primul Protocol adițional la
Convenția pentru apărarea drepturilor omului și a libertăților

MONITORUL OFICIAL AL ROMÂNIEI, PARTEA I, Nr. 347/25.IV.2005
fundamentale și cele ale art. 11 din Pactul internațional cu
privire la drepturile economice, sociale și culturale.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că legiuitorul are legitimarea
constituțională să adopte o astfel de reglementare, în
temeiul dispozițiilor art. 44 alin. (1) teza a doua din
Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2004, pronunțată în
Dosarul nr. 2.813/C/2004, Curtea de Apel Timișoara —
Secția civilă a sesizat Curtea Constituțională cu excepția
de neconstituționalitate a prevederilor art. 9 alin. 8 din
Legea nr. 112/1995 pentru reglementarea situației juridice
a unor imobile cu destinația de locuințe, trecute în
proprietatea statului, excepție ridicată de Dorica
Iovanovici.
În motivarea excepției de neconstituționalitate se
susține că dispozițiile legale criticate încalcă art. 44
alin. (1) teza întâi din Constituție. În esență, se susține că
inalienabilitatea temporară a unui bun, instituită prin
prevederile art. 9 alin. 8 din Legea nr. 112/1995, încalcă
dreptul de dispoziție al proprietarului și este incompatibilă
cu caracterul de drept exclusiv și absolut al dreptului de
proprietate, așa cum este statuat prin prevederile art. 480
din Codul civil și garantat prin dispozițiile constituționale
cuprinse în art. 44 alin. (1) teza întâi.
Curtea de Apel Timișoara — Secția civilă consideră că
excepția de neconstituționalitate este neîntemeiată. În acest
sens arată că interdicția legală temporară de înstrăinare a
imobilelor cu destinația de locuință, cumpărate în baza
prevederilor Legii nr. 112/1995, este conformă regimului
constituțional al proprietății, respectiv prevederilor art. 44
alin. (1) teza a doua din Constituție, potrivit cărora
conținutul și limitele dreptului de proprietate sunt stabilite
prin lege. Mai mult, se mai arată că această măsură este
justificată de împrejurarea că imobilul cu destinația de
locuință a fost dobândit în condiții specifice, printre care
prețul mic de vânzare, destinat a asigura protecția socială
a chiriașilor, iar aceste condiții nu sunt de natură să
anuleze prerogativele dreptului de proprietate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. Se arată că interdicția temporară de
înstrăinare prevăzută de textul de lege criticat reprezintă o
limitare a uneia dintre prerogativele dreptului de proprietate,
conformă cu dispozițiile art. 44 alin. (1) teza a doua din
Constituție, fiind justificată de anumite considerente de
natură economică și socială, datorate condițiilor specifice
prevăzute pentru dobândirea proprietății asupra acestor
imobile.
Avocatul Poporului consideră că prevederile legale
criticate sunt constituționale. În acest sens precizează că
legiuitorul are legitimarea constituțională de a institui o
interdicție temporară de înstrăinare a locuinței dobândite în
proprietate, în condițiile Legii nr. 112/1995, în conformitate

3

cu dispozițiile art. 44 alin. (1) teza a doua din Constituție,
potrivit cărora conținutul și limitele dreptului de proprietate
sunt stabilite prin lege.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 9 alin. 8 din Legea nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului, publicată în
Monitorul Oficial al României, Partea I, nr. 279 din
29 noiembrie 1995.
Prevederile legale criticate au următorul conținut:
Art. 9 alin. 8: îApartamentele dobândite în condițiile alin. 1
nu pot fi înstrăinate 10 ani de la data cumpărării.“
În opinia autorului excepției de neconstituționalitate,
aceste dispoziții legale contravin prevederilor constituționale
cuprinse în art. 44 alin. (1) teza întâi, al căror conținut
este următorul: îDreptul de proprietate, precum și creanțele
asupra statului, sunt garantate.“ Critica de neconstituționalitate
se bazează pe susținerea că este încălcat dreptul de
dispoziție al proprietarului, ceea ce este incompatibil cu
caracterul de drept exclusiv și absolut al dreptului de
proprietate.
Examinând excepția de neconstituționalitate ridicată,
Curtea reține că textul de lege criticat instituie o
incapacitate temporară de înstrăinare a locuințelor care au
fost dobândite în temeiul Legii nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului. Potrivit acestui
text, chiriașii care au cumpărat apartamentele ce nu s-au
restituit în natură foștilor proprietari sau moștenitorilor
acestora, în condițiile art. 9 alin. 1 din Legea nr. 112/1995,
nu le pot înstrăina timp de 10 ani de la data cumpărării.
Interdicția temporară de înstrăinare, prevăzută la art. 9
alin. 8 din Legea nr. 112/1995, reprezintă o limitare a
unuia dintre atributele dreptului de proprietate, și anume a
dispoziției, în deplină conformitate cu dispozițiile art. 44
alin. (1) teza a doua din Constituție, potrivit cărora
îConținutul și limitele dreptului de proprietate sunt stabilite de
lege“. Așa fiind, intră în puterea Parlamentului, ca îunică
autoritate legiuitoare a țării“, conform art. 61 alin. (1) din
Constituție, dreptul de a decide instituirea unei asemenea
interdicții temporare de înstrăinare, interdicție care, de altfel,
era cunoscută de autorul excepției încă din momentul în
care acesta a optat pentru dobândirea dreptului de
proprietate asupra locuinței deținute până în acel moment,
în calitate de chiriaș. În acest sens s-a pronunțat Curtea
Constituțională și prin Decizia nr. 304 din 10 iulie 2003,

4

MONITORUL OFICIAL AL ROMÂNIEI, PARTEA I, Nr. 347/25.IV.2005

publicată în Monitorul Oficial al României, Partea I, nr. 577
din 12 august 2003. Soluția pronunțată în decizia anterior
menționată, precum și considerentele pe care aceasta s-a

bazat își mențin valabilitatea și în cauza de față, întrucât
nu au fost aduse elemente noi, de natură a determina
schimbarea jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 alin. 8 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de
Dorica Iovanovici în Dosarul nr. 2.813/C/2004 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din 22 februarie 2005.
PREȘEDINTE,

CONSTANTIN DOLDUR
Magistrat-asistent,
Irina Loredana Lăpădat

CURTEA CONSTITUȚIONALĂ

D E C I Z I A Nr. 138
din 10 martie 2005

referitoare la excepția de neconstituționalitate a dispozițiilor art. 2781 alin. 10 și 12
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 10 și 12 din Codul de
procedură penală, excepție ridicată de Elena Trandafir, prin
mandatar Diana Oancea, în Dosarul nr. 1.826/2004 al
Tribunalului Constanța — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, deoarece textul
criticat instituie o procedură specială care se aplică fără
nici un fel de discriminări tuturor persoanelor aflate în
situații juridice identice. De altfel, asupra prevederilor
art. 2781 alin. 10 și 12 din Codul de procedură penală,
Curtea Constituțională s-a mai pronunțat prin Decizia
nr. 439 din 26 octombrie 2004, ocazie cu care a constatat
că textul analizat nu înfrânge dispozițiile constituționale ale
art. 16 alin. (1).
C U R T E A,

având în vedere actele și lucrările dosarului, constată
următoarele:

Prin Încheierea din 6 octombrie 2004, pronunțată în
Dosarul nr. 1.826/2004, Tribunalul Constanța — Secția
penală a sesizat Curtea Constituțională cu excepția de
neconstituționalitate a prevederilor art. 2781 alin. 10 și 12
din Codul de procedură penală.
Excepția a fost ridicată de Elena Trandafir, prin
mandatar Diana Oancea, în dosarul cu numărul de mai
sus, având drept obiect soluționarea unui recurs formulat
împotriva unei sentințe pronunțate de judecătorie, prin care
s-a respins plângerea formulată împotriva ordonanței de
netrimitere în judecată dispusă de parchet.
În motivarea excepției de neconstituționalitate autorul
acesteia susține că dispozițiile art. 2781 alin. 10 și 12 din
Codul de procedură penală încalcă principiul egalității
cetățenilor în fața legii, deoarece instanța este obligată să
se pronunțe asupra plângerii formulate în termen de 20 de
zile. Acest termen este însă foarte scurt și nu permite
tuturor persoanelor cercetate să beneficieze de toate
garanțiile procesual penale la fel ca inculpații trimiși în
judecată prin rechizitoriu. Se creează astfel o vădită
inegalitate între cele două categorii de persoane.
De asemenea, hotărârea pronunțată potrivit alin. 8 lit. a)
și b) al aceluiași art. 278 1 poate fi atacată numai cu
recurs, fiind analizată în cele două căi procesuale de
4 judecători în total, în timp ce ceilalți făptuitori au la
dispoziție și calea de atac a apelului pentru soluțiile
pronunțate de instanțele de judecată sesizate prin
rechizitoriu, cauza acestora din urmă fiind analizată în cele
trei căi de jurisdicție de un număr total de 6 judecători.
Tribunalul Constanța — Secția penală opinează că
excepția de neconstituționalitate este întemeiată, deoarece
textul legal criticat, care prevede obligația instanței de a
rezolva în cel mult 20 de zile plângerile formulate împotriva

MONITORUL OFICIAL AL ROMÂNIEI, PARTEA I, Nr. 347/25.IV.2005
soluțiilor de netrimitere în judecată, nu permite părților
implicate să își exercite dreptul la apărare sau să fie legal
citate, așa cum se procedează în cauzele care se judecă
potrivit procedurii obișnuite. Acest termen scurt este
inechitabil pentru părțile care nu se pot prezenta în
instanță din motive obiective — stare de sănătate, lipsa
temporară a mijloacelor materiale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece spre
deosebire de situația sesizării instanței de judecată prin
rechizitoriu, în cazul soluționării plângerilor împotriva
rezoluțiilor sau ordonanțelor procurorului de netrimitere în
judecată, instanța nu judecă infracțiunea care a făcut
obiectul urmăririi penale, ci verifică doar rezoluția sau
ordonanța atacată, pe baza materialului existent la dosarul
cauzei și a oricăror înscrisuri noi prezentate. Termenul de
20 de zile stabilit prin art. 2781 alin. 12 din Codul de
procedură penală urmărește în mod explicit asigurarea
celerității procedurii, iar instituirea unui tratament juridic
diferențiat față de cauzele în care instanța a fost sesizată
prin rechizitoriu nu poate fi privită ca o încălcare a art. 16
alin. (1) din Constituție, atât timp cât situațiile avute în
vedere sunt diferite.
De asemenea, instituirea căii de atac a recursului în
ipotezele reglementate de textul legal criticat are ca temei
natura juridică distinctă a plângerii îndreptate împotriva
rezoluțiilor sau ordonanțelor procurorului de netrimitere în
judecată, care nu vizează judecarea propriu-zisă a cauzei
penale, ci constituie un mijloc procedural prin care se
realizează un examen al soluțiilor de neurmărire penală,
sub aspectul legalității și temeiniciei acestora.
De altfel, exercitarea unei opțiuni în stabilirea căilor de
atac în aceste situații este realizată de legiuitor în temeiul
competenței sale prevăzute de art. 126 alin. (2) și de
art. 129 din Constituție, fără a încălca egalitatea în drepturi
a cetățenilor.
Avocatul Poporului consideră că excepția de
neconstituționalitate este neîntemeiată, deoarece stabilirea
unei singure căi de atac împotriva hotărârii pronunțate de
instanța de judecată, potrivit art. 2781 alin. 8 lit. a) și b)
din Codul de procedură penală, nu poate fi caracterizată
ca o discriminare în raport cu părțile din alte categorii de
procese, tocmai pentru că situațiile juridice sunt diferite.
Stabilirea termenului de 20 de zile pentru soluționarea
plângerii împotriva rezoluției sau ordonanței de netrimitere
în judecată urmărește în mod explicit asigurarea celerității
procedurii, nefiind de natură să încalce prevederile art. 16
din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

5

Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 10 și 12 din Codul de procedură
penală, cu următorul conținut: îPlângerea în fața instanței
împotriva rezoluțiilor sau a ordonanțelor procurorului de
netrimitere în judecată [...]
Hotărârea instanței pronunțată potrivit alin. 8 lit. a) și b)
poate fi atacată cu recurs de procuror, de persoana care a
făcut plângerea, de persoana față de care s-a dispus
neînceperea urmăririi penale, scoaterea de sub urmărire
penală sau încetarea urmăririi penale, precum și de orice
persoane ale căror interese legitime sunt vătămate. [...]
Instanța este obligată să rezolve plângerea în termen de cel
mult 20 de zile de la primire și să comunice, de îndată și
motivat, persoanei care a făcut plângerea, modul în care
aceasta a fost rezolvată.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii.
Examinând excepția de neconstituționalitate, Curtea
constată că asupra constituționalității dispozițiilor art. 2781
alin. 10 și 12 din Codul de procedură penală s-a mai
pronunțat, statuând că acestea sunt constituționale. Astfel,
prin Decizia nr. 439 din 26 octombrie 2004, publicată în
Monitorul Oficial al României, Partea I, nr. 1.263 din
28 decembrie 2004, pronunțându-se în legătură cu critica
potrivit căreia art. 278 1 alin. 10 și 12 din Codul de
procedură penală încalcă dispozițiile constituționale
referitoare la principiul egalității, Curtea a constatat că
textul legal criticat este în deplină concordanță cu art. 16
alin. (1) din Legea fundamentală.
Prin dispozițiile legale criticate s-a prevăzut posibilitatea
atacării rezoluțiilor sau ordonanțelor de netrimitere în
judecată dispuse de procuror, pe calea sesizării instanței
de judecată căreia i-ar reveni, potrivit legii, competența să
judece cauza în primă instanță.
Fiind vorba de dispozițiile de procedură judiciară pe
care legiuitorul are competența să le adopte potrivit
prevederilor art. 126 alin. (2) din Constituție, excepția
ridicată în cauză nu ar putea fi admisă decât în cazul în
care aceste dispoziții ar contraveni normelor și principiilor
consacrate prin Legea fundamentală.
Susținerea autorului excepției în sensul că dispozițiile
legale atacate ar contraveni prevederilor art. 16 alin. (1)
din Constituție privind egalitatea în drepturi este nefondată,
deoarece nu implică un tratament juridic diferențiat față de
persoane aflate în aceeași situație juridică.
În ceea ce privește alin. 10 al art. 2781 din Codul de
procedură penală, stabilirea unei singure căi de atac
împotriva hotărârii pronunțate de instanță potrivit alin. 8
lit. a) și b) din același articol nu poate fi caracterizată ca o
discriminare în raport cu părțile din alte categorii de
procese, tocmai pentru că situațiile juridice sunt diferite, iar
pe de altă parte, Constituția nu prevede obligativitatea
reglementării în toate cazurile a două căi de atac.
Termenul de 20 de zile, stabilit prin art. 2781 alin. 12
din Codul de procedură penală, pentru soluționarea
plângerii împotriva rezoluției sau a ordonanței de
netrimitere în judecată urmărește în mod explicit
asigurarea celerității procedurii, stabilirea acestui termen
nefiind de natură să încalce prevederile constituționale
invocate. Ținând seama de natura cauzelor reglementate
prin dispozițiile legale atacate, în care nu se judecă
infracțiunea care a format obiectul urmăririi penale, ci
rezoluția sau ordonanța de netrimitere în judecată emisă

6

MONITORUL OFICIAL AL ROMÂNIEI, PARTEA I, Nr. 347/25.IV.2005

de procuror, nu se poate pune problema inegalității de
tratament în ceea ce privește exercitarea dreptului la
apărare al părților din procesele în care instanțele sunt
învestite cu judecarea unei fapte penale, în care judecătorii
sunt chemați să stabilească existența infracțiunii, vinovăția
și răspunderea juridică a persoanelor trimise în judecată.
Situațiile juridice nefiind identice, diferența de tratament
juridic se justifică. Părțile implicate în cauzele reglementate

de art. 2781 din Codul de procedură penală au posibilitatea
să se apere, fără nici o discriminare, prin mijloacele și
limitele cerute de natura acestor cauze.
Deoarece până în prezent nu au intervenit elemente noi
care să determine schimbarea jurisprudenței Curții
Constituționale, considerentele deciziei mai sus amintite își
păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 10 și 12 din Codul de procedură penală,
excepție ridicată de Elena Trandafir, prin mandatar Diana Oancea, în Dosarul nr. 1.826/2004 al Tribunalului Constanța —
Secția penală.
Definitivă și general obligatorie.
Pronunțată în ședința publică din data de 10 martie 2005.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 147
din 15 martie 2005

referitoare la excepția de neconstituționalitate a dispozițiilor art. 38514
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 38514 din Codul de procedură penală,
excepție ridicată de Adrian Marcel Stuparu în Dosarul
nr. 3.054/2004 al Înaltei Curți de Casație și Justiție —
Secția penală.
Dezbaterile au avut loc în ședința publică din 10 martie
2005 și au fost consemnate în încheierea de la acea dată,
când Curtea, având nevoie de timp pentru a delibera, a
dispus amânarea pronunțării la data de 15 martie 2005.
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2004, pronunțată în
Dosarul nr. 3.054/2004, Înalta Curte de Casație și

Justiție — Secția penală a sesizat Curtea Constituțională
cu excepția de neconstituționalitate a prevederilor
art. 38514 din Codul de procedură penală.
Excepția a fost ridicată de Adrian Marcel Stuparu în
dosarul cu numărul de mai sus, având ca obiect
soluționarea unei cauze penale aflate în recurs.
În motivarea excepției de neconstituționalitate, autorul
acesteia susține că, potrivit textului legal criticat, instanța de
judecată verifică hotărârea atacată pe baza lucrărilor, a
materialului din dosar și a oricăror înscrisuri noi prezentate.
Prin urmare, singura probă care poate fi administrată în
calea de atac a recursului este proba cu înscrisuri, fiind
imposibilă administrarea altora, cum ar fi proba cu martori.
În consecință, se consideră că prin această reglementare
este îngrădit dreptul la un proces echitabil.
Autorul excepției mai susține că art. 38514 din Codul de
procedură penală aduce atingere și dreptului la apărare,
întrucât în faza recursului constatările de fapt reținute pe
baza unor probe deja administrate nu pot fi înlăturate prin
probe testimoniale. Cum textul legal criticat interzice
administrarea unor astfel de probe, este evident că partea
nemulțumită de hotărârile anterioare nu își poate exercita
pe deplin dreptul la apărare.
În esență, autorul excepției critică de fapt redactarea
eliptică a textului care, în opinia sa, ar trebui completat,
mai cu seamă pentru cauzele care se judecă doar în două
grade de jurisdicție.

MONITORUL OFICIAL AL ROMÂNIEI, PARTEA I, Nr. 347/25.IV.2005
Înalta Curte de Casație și Justiție — Secția penală
opinează că soluționarea cauzei depinde de modul de
interpretare a dispozițiilor legale criticate în raport de
prevederile constituționale ale art. 21 și 24. De asemenea,
consideră că art. 38514 din Codul de procedură penală nu
contravine, ci este în concordanță cu dispozițiile
constituționale invocate ca fiind încălcate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece asupra
dispozițiilor legale criticate Curtea s-a mai pronunțat prin
deciziile nr. 240 din 12 septembrie 2002 și nr. 135 din
23 martie 2004, ocazie cu care s-a statuat că textul legal
criticat oferă recurentului toate drepturile și garanțiile
procesuale prevăzute de lege.
Cu ocazia judecării apelului, inculpatul a avut
posibilitatea de a cere administrarea probelor necesare
pentru apărare și, în plus, potrivit art. 38515 pct. 2 lit. d)
din Codul de procedură penală, în cazul în care instanța
constată că sunt necesare probe noi, poate să admită
recursul și poate să dispună rejudecarea cauzei de către
instanța de recurs.
Regulile de desfășurare a procesului în fața instanțelor
judecătorești sunt, potrivit art. 126 alin. (2) din Constituție,
de competența exclusivă a Parlamentului și, prin urmare,
legiuitorul are deplina libertate de a stabili competența
instanțelor judecătorești și procedura de judecată.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate nu afectează dreptul părților interesate de a
se adresa justiției pentru apărarea drepturilor, libertăților și
intereselor legitime și nici dreptul acestora la un proces
echitabil și la soluționarea cauzei într-un termen rezonabil.
Această soluție rezultă din dispozițiile art. 126 alin. (2) din
Constituție, potrivit cărora îCompetența instanțelor
judecătorești și procedura de judecată sunt prevăzute numai
prin lege“, și ale art. 129 din Constituție, conform cărora,
îÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii“.
Nu poate fi primită nici critica potrivit căreia prevederile
art. 38514 din Codul de procedură penală aduc atingere
dreptului la apărare, deoarece faptul că instanța de recurs
nu poate administra probe testimoniale noi nu constituie o
încălcare a art. 24 din Legea fundamentală. Inculpatul are
posibilitatea de a cere administrarea probelor considerate
necesare cu ocazia judecării apelului, iar, potrivit art. 3856
alin. 3 din Codul de procedură penală, recursul declarat
împotriva unei hotărâri care, potrivit legii, nu poate fi
atacată cu apel, nu este limitat la motivele de casare
prevăzute de art. 3859 din același cod.
Totodată, potrivit art. 38515 alin. 2 lit. d) din Codul de
procedură penală, în cazul în care constată că sunt
necesare probe noi, instanța de judecată poate să admită
recursul și să dispună rejudecarea cauzei de către instanța
de recurs.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

7

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 38514 din Codul de procedură penală, cu
următorul conținut: îInstanța, judecând recursul, verifică
hotărârea atacată pe baza lucrărilor și materialului din dosarul
cauzei și a oricăror înscrisuri noi, prezentate la instanța de
recurs.
Instanța este obligată să se pronunțe asupra tuturor
motivelor de recurs invocate de procuror și de părți.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 referitoare la accesul liber la
justiție și ale art. 24 referitoare la dreptul la apărare.
Examinând excepția de neconstituționalitate, Curtea
constată că art. 38514 din Codul de procedură penală se
constituie în dispoziții de procedură, care, potrivit art. 126
alin. (2) din Legea fundamentală, intră în competența
exclusivă de reglementare a legiuitorului, cu condiția să nu
aducă atingere altor principii constituționale.
Totodată se constată că nici o dispoziție din Constituție
nu prevede obligativitatea existenței mai multor grade de
jurisdicție și a mai multor căi de atac împotriva hotărârilor
judecătorești. Potrivit art. 129 din Legea fundamentală,
îÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii“.
Prin urmare, legiuitorul constituant a lăsat legiuitorului
ordinar libertatea de a stabili prin lege căile de atac.
În situația în care autoritatea legislativă, în acord cu
Constituția și cu celelalte prevederi convenționale
internaționale, a înțeles să instituie doar o singură cale de
atac materializată în recurs, această din urmă instanță
joacă și rolul instanței de apel, fiind obligată să examineze
cauza sub toate aspectele de fapt și de drept. Pe cale de
consecință, inculpatul are posibilitatea de a cere
administrarea probelor considerate necesare, cu ocazia
judecării apelului, iar, potrivit art. 3856 alin. 3 din Codul de
procedură penală, recursul declarat împotriva unei hotărâri
care, potrivit legii, nu poate fi atacată cu apel nu este
limitat la motivele de casare prevăzute de art. 3859 din
același cod. Pe de altă parte, potrivit art. 38515 pct. 2
lit. d) din Codul de procedură penală, în cazul în care
constată că sunt necesare probe noi, instanța poate să
admită recursul și să dispună rejudecarea cauzei de către
instanța de recurs.
Or, de vreme ce, în cadrul unui proces judiciar penal
aflat în singura cale de atac a recursului, partea interesată
poate să își formuleze apărarea, așa cum crede de
cuviință, nu se poate susține că prevederile legale criticate
aduc atingere dispozițiilor constituționale referitoare la
liberul acces la justiție și la dreptul la apărare.
Aceasta, deoarece instanța de judecată este obligată să
analizeze apărarea formulată de partea interesată, potrivit
cerinței de a se pronunța asupra tuturor aspectelor de fapt
și de drept, ceea ce implică și o eventuală administrare a
unei noi probe cu martori, în măsura în care, evident,
aceasta slujește principiului aflării adevărului.
Curtea mai constată că asupra dispozițiilor art. 38514
din Codul de procedură penală s-a mai pronunțat prin
Decizia nr. 240 din 12 septembrie 2002, publicată în
Monitorul Oficial al României, Partea I, nr. 744 din
11 octombrie 2002, prilej cu care a statuat că acestea sunt

8

MONITORUL OFICIAL AL ROMÂNIEI, PARTEA I, Nr. 347/25.IV.2005

constituționale. Deoarece până în prezent nu au intervenit
elemente noi care să determine schimbarea jurisprudenței

Curții Constituționale, considerentele deciziei mai sus
amintite își păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38514 din Codul de procedură penală, excepție
ridicată de Adrian Marcel Stuparu în Dosarul nr. 3.054/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 15 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îGhid pentru proiectarea planurilor generale
de aerodromuri“, indicativ GP 108-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 106 din 12 octombrie 2004 al Comitetului tehnic de specialitate —
CTS 9, Procesul-verbal de avizare nr. 39 din 15 octombrie 2004 al Comitetului tehnic de coordonare generală și Avizul
nr. 14.582 din 26 octombrie 2004 al Regiei Autonome îAutoritatea Aeronautică Civilă Română“,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid
pentru proiectarea planurilor generale de aerodromuri“,
indicativ GP 108-04, elaborată de Institutul de Proiectări
pentru Transporturi Auto, Navale și Aeriene — IPTANA —
S.A., prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
se abrogă orice dispoziție contrară.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 166.
*) Anexa se publică ulterior în Monitorul Oficial al României, Partea I, nr. 347 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 347/25.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016002]
ISSN 1453—4495

