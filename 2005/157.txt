PARTEA

Anul 173 (XVII) — Nr. 157

I

LEGI, DECRETE, HOTĂRÂRI ȘI ALTE ACTE

Marți, 22 februarie 2005

SUMAR
Nr.

Pagina

Nr.

Pagina
DECIZII ALE CURȚII CONSTITUȚIONALE

DECRETE
30.

— Decret pentru numirea unui magistrat ...............

1

31.

— Decret pentru numirea unui magistrat ...............

2

32.

— Decret pentru numirea unui magistrat ...............

2

33.

— Decret pentru numirea unui magistrat ...............

3

34.

— Decret pentru numirea unui magistrat ...............

3

35.

— Decret pentru numirea unui magistrat ...............

4

36.

— Decret pentru numirea unui magistrat ...............

4

37.

— Decret pentru numirea unui magistrat ...............

5

Decizia nr. 76 din 8 februarie 2005 referitoare la
excepția de neconstituționalitate a dispozițiilor
art. 148 alin. 1 lit. e) și h) din Codul de
procedură penală .....................................................

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
106.

— Ordin al președintelui Autorității Naționale
pentru Protecția Consumatorilor privind eliberarea
de duplicate ale autorizațiilor emise de Autoritatea
Națională pentru Protecția Consumatorilor, distruse,
pierdute sau furate ..................................................

8

DECRETE
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 31 din Legea nr. 303/2004 privind statutul magistraților, ale art. 36
alin. (1) lit. a) din Legea nr. 317/2004 privind Consiliul Superior al
Magistraturii, precum și ale art. 12 alin. (1) din Regulamentul privind
organizarea și desfășurarea concursului de admitere în magistratură,
având în vedere Hotărârea Consiliului Superior al Magistraturii nr. 262
din 14 decembrie 2004,
Președintele României

d e c r e t e a z ă:

Articol unic. — Se numește în funcția de judecător la Judecătoria
Fetești domnul Reghină D. Ion.
PREȘEDINTELE ROMÂNIEI

TRAIAN BĂSESCU
București, 17 februarie 2005.
Nr. 30.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 157/22.II.2005
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 31 din Legea nr. 303/2004 privind statutul magistraților, ale art. 36
alin. (1) lit. a) din Legea nr. 317/2004 privind Consiliul Superior al
Magistraturii, precum și ale art. 12 alin. (1) din Regulamentul privind
organizarea și desfășurarea concursului de admitere în magistratură,
având în vedere Hotărârea Consiliului Superior al Magistraturii nr. 262
din 14 decembrie 2004,
Președintele României

d e c r e t e a z ă:

Articol unic. — Se numește în funcția de judecător la Judecătoria
Pitești domnul Stan Mircea.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 31.

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 31 din Legea nr. 303/2004 privind statutul magistraților, ale art. 36
alin. (1) lit. a) din Legea nr. 317/2004 privind Consiliul Superior al
Magistraturii, precum și ale art. 12 alin. (1) din Regulamentul privind
organizarea și desfășurarea concursului de admitere în magistratură,
având în vedere Hotărârea Consiliului Superior al Magistraturii nr. 262
din 14 decembrie 2004,
Președintele României

d e c r e t e a z ă:

Articol unic. — Se numește în funcția de judecător la Judecătoria
Sectorului 1 București doamna Suciu Alina Raluca.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 32.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 157/22.II.2005

3

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 31 din
Legea nr. 303/2004 privind statutul magistraților, ale art. 36 alin. (1) lit. a)
din Legea nr. 317/2004 privind Consiliul Superior al Magistraturii, precum și
ale art. 12 alin. (1) din Regulamentul privind organizarea și desfășurarea
concursului de admitere în magistratură,
având în vedere Hotărârea Consiliului Superior al Magistraturii nr. 262
din 14 decembrie 2004,
Președintele României

d e c r e t e a z ă:

Articol unic. — Se numește în funcția de judecător la Judecătoria
Brăila domnul Teodorescu Cristian Dragoș.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 33.

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 59 din
Legea nr. 303/2004 privind statutul magistraților, precum și ale art. 36
alin. (1) lit. g) din Legea nr. 317/2004 privind Consiliul Superior al
Magistraturii,
având în vedere Hotărârea Consiliului Superior al Magistraturii nr. 9
din 13 ianuarie 2005,
Președintele României

d e c r e t e a z ă:

Articol unic. — Doamna Oprea Liliana se numește în funcția de
judecător la Judecătoria Slatina.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 34.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 157/22.II.2005
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 59 din Legea nr. 303/2004 privind statutul magistraților, precum și ale
art. 36 alin. (1) lit. g) din Legea nr. 317/2004 privind Consiliul Superior al
Magistraturii,
având în vedere Hotărârea Consiliului Superior al Magistraturii nr. 9
din 13 ianuarie 2005,
Președintele României

d e c r e t e a z ă:

Articol unic. — Domnul Dumitrescu Paulică se numește în funcția de
judecător la Judecătoria Slatina.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 35.

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 59 din
Legea nr. 303/2004 privind statutul magistraților, precum și ale art. 36
alin. (1) lit. g) din Legea nr. 317/2004 privind Consiliul Superior al
Magistraturii,
având în vedere Hotărârea Consiliului Superior al Magistraturii nr. 265
din 14 decembrie 2004,
Președintele României

d e c r e t e a z ă:

Articol unic. — Domnul Barbu Silviu-Gabriel, procuror militar inspector
la Parchetul Militar de pe lângă Curtea Militară de Apel, se numește în
funcția de judecător la Tribunalul Brașov.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 36.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 157/22.II.2005

5

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 59 din
Legea nr. 303/2004 privind statutul magistraților, precum și ale art. 36
alin. (1) lit. g) din Legea nr. 317/2004 privind Consiliul Superior al
Magistraturii,
având în vedere Hotărârea Consiliului Superior al Magistraturii nr. 236
din 30 noiembrie 2004,
Președintele României

d e c r e t e a z ă:

Articol unic. — Doamna Pintea Mihaela, judecător la Judecătoria
Botoșani, se numește în funcția de procuror la Parchetul de pe lângă
Judecătoria Botoșani.
PREȘEDINTELE ROMÂNIEI

TRAIAN BĂSESCU

București, 17 februarie 2005.
Nr. 37.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 76
din 8 februarie 2005

referitoare la excepția de neconstituționalitate a dispozițiilor art. 148 alin. 1 lit. e) și h)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 148 alin. 1 lit. e) și h) din Codul de
procedură penală, excepție ridicată de Daniel Arsănache în
Dosarul nr. 6.979/C/2004 al Judecătoriei Arad.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public solicită respingerea excepției ca
neîntemeiată. Se arată că textul de lege criticat asigură
respectarea garanțiilor constituționale referitoare la
prezumția de nevinovăție, nefiind încălcate, astfel cum
susține autorul excepției, prevederile art. 23 alin. (11) din

Constituție și nici cele ale Convenției pentru apărarea
drepturilor omului și a libertăților fundamentale.
C U R T E A,

având în vedere actele și lucrările dosarului, reține următoarele:
Prin Încheierea din 8 octombrie 2004, pronunțată în
Dosarul nr. 6.979/C/2004, Judecătoria Arad a sesizat Curtea
Constituțională cu excepția de neconstituționalitate a
dispozițiilor art. 148 alin. 1 lit. e) și h) din Codul de
procedură penală. Excepția a fost ridicată de inculpatul
Daniel Arsănache, trimis în judecată, în stare de arest
preventiv, pentru săvârșirea, în condițiile concursului real de
infracțiuni prevăzute de art. 33 lit. a) din Codul penal, a
infracțiunii de ultraj prevăzute de art. 239 alin. 3 și 4 din
Codul penal și a infracțiunii de ultraj contra bunelor moravuri
și tulburarea liniștii publice, prevăzută de art. 321 alin. 1 din
Codul penal. Măsura arestării preventive a fost menținută de
instanță și în cursul judecății, constatându-se că temeiurile
avute în vedere la luarea acestei măsuri subzistă.
În motivarea excepției de neconstituționalitate se
susține, în esență, că dispozițiile art. 148 alin. 1 lit. e) și h)
din Codul de procedură penală, care prevăd condiția ca
inculpatul să fi săvârșit o infracțiune, încalcă dispozițiile
art. 23 alin. (11) din Constituție. În art. 17 alin. 1 din Codul

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 157/22.II.2005

penal se prevede că infracțiunea este fapta care prezintă
pericol social, săvârșită cu vinovăție și prevăzută de legea
penală. Or, stabilirea vinovăției se face numai după
judecarea faptei, printr-o hotărâre judecătorească definitivă.
De aceea, în opinia autorului excepției, dispozițiile legale
criticate sunt neconstituționale, deoarece, în temeiul lor,
inculpatul este presupus vinovat de săvârșirea unei
infracțiuni, încălcându-se astfel prezumția de nevinovăție.
De asemenea, se consideră că motivul prevăzut în
art. 148 alin. 1 lit. h) din Codul de procedură penală ca
îinculpatul să fi săvârșit o infracțiune“ contravine și
prevederilor art. 20 din Constituție, prin aceea că încalcă
art. 5 din Convenția pentru apărarea drepturilor omului și a
libertăților fundamentale, întrucât acest motiv nu este
prevăzut printre cazurile în care o persoană poate fi privată
de libertatea sa.
Judecătoria Arad consideră că prevederile art. 148
alin. 1 lit. e) și h) din Codul de procedură penală sunt
constituționale, deoarece nu contravin dispozițiilor art. 23
alin. (11) din Constituție, referitoare la prezumția de
nevinovăție, precum și, de asemenea, prin aplicarea art. 20
din Legea fundamentală, nici celor ale art. 5 pct. 1 lit. c)
din Convenția pentru apărarea drepturilor omului și a
libertăților fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul arată că excepția de neconstituționalitate a
dispozițiilor art. 148 alin. 1 lit. e) și h) din Codul de
procedură penală este neîntemeiată, având în vedere că
dispunerea măsurii arestării preventive este un mijloc menit
să faciliteze desfășurarea urmăririi penale și a procesului
penal în general. Așa fiind, este evident că înțelesul atribuit
art. 148 alin. 1 lit. e) și h) nu este acela că inculpatului i
se impută deja săvârșirea unei infracțiuni, fapt ce nu poate
fi stabilit decât prin hotărârea de condamnare rămasă
definitivă, ci că există probe sau indicii considerate
temeinice, în raport cu stadiul în care se află procesul
penal, despre săvârșirea unei infracțiuni, pentru ca, pe
acest temei, să se poată lua măsura arestării preventive.
Se mai menționează că însăși Convenția pentru apărarea
drepturilor omului și a libertăților fundamentale prevede la
art. 5 pct. 1 lit. c) situația în care persoana a fost arestată
sau reținută în vederea aducerii sale în fața autorității
judiciare competente îatunci când există motive verosimile de
a bănui că a săvârșit o infracțiune [...]“. În spiritul convenției,
prezumția de nevinovăție nu exclude arestarea preventivă.
În concluzie, Guvernul arată, în punctul său de vedere, că
garanțiile pe care Codul de procedură penală le prevede
pentru respectarea prezumției de nevinovăție sunt în
deplină concordanță atât cu prevederile constituționale, cât
și cu normele din Convenția pentru apărarea drepturilor
omului și a libertăților fundamentale.
Avocatul Poporului consideră că dispozițiile legale
criticate, stabilind condițiile și cazurile în care se dispune
arestarea inculpatului, nu contravin în nici un mod
reglementărilor art. 5 din Convenția pentru apărarea
drepturilor omului și a libertăților fundamentale, pentru ca
acestea din urmă să fie aplicate cu prioritate. În plus, măsura
arestării preventive este o restrângere a libertății persoanei,
permisă de Constituție prin art. 53, în scopul desfășurării
instrucției penale, iar condiția ca fapta imputată să fie
prevăzută de legea penală, ca o infracțiune de o anumită
gravitate, reprezintă tocmai o garanție împotriva luării arbitrare
a acestei măsuri. Totodată, arată că dispozițiile art. 148
alin. 1 lit. h) din Codul de procedură penală sunt în
concordanță și cu prevederile art. 23 alin. (11) din
Constituție, referitoare la prezumția de nevinovăție. În

concluzie, Avocatul Poporului consideră că excepția este
neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale art. 1
alin. (2) și ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 148 alin. 1 lit. e) și h) din Codul de
procedură penală, potrivit cărora: îMăsura arestării
inculpatului poate fi luată dacă sunt întrunite condițiile
prevăzute în art. 143 și numai în vreunul din următoarele
cazuri: [...] e) inculpatul a comis din nou o infracțiune ori din
datele existente rezultă necesitatea împiedicării săvârșirii unei
alte infracțiuni; h) inculpatul a săvârșit o infracțiune pentru care
legea prevede pedeapsa detențiunii pe viață alternativ cu
pedeapsa închisorii sau pedeapsa închisorii mai mare de 4 ani
și există probe certe că lăsarea sa în libertate prezintă un
pericol concret pentru ordinea publică.“
Autorul excepției consideră că aceste dispoziții legale
sunt neconstituționale în raport cu prevederile art. 23
alin. (11) din Constituție, potrivit cărora, îPână la rămânerea
definitivă a hotărârii judecătorești de condamnare, persoana
este considerată nevinovată“. Totodată, prevederile art. 148
alin. 1 lit. h) sunt considerate ca fiind contrare, prin
aplicarea art. 20 din Constituție, și dispozițiilor art. 5 pct. 1
din Convenția pentru apărarea drepturilor omului și a
libertăților fundamentale, care enumeră cazurile și condițiile
în care o persoană poate fi privată de libertate.
Examinând excepția de neconstituționalitate, Curtea
constată că aceasta este neîntemeiată, pentru
considerentele ce urmează:
1. În ceea ce privește contrarietatea dispozițiilor art. 148
alin. 1 lit. e) și h) din Codul de procedură penală cu
prevederile din Constituție privitoare la prezumția de
nevinovăție, autorul excepției de neconstituționalitate susține
că aceasta decurge din condiția cerută de lege pentru
luarea măsurii arestării inculpatului, aceea ca el să fi
săvârșit o infracțiune. Or, termenul îinfracțiune“ prevăzut în
acest text are înțelesul arătat în art. 17 alin. 1 din Codul
penal, acela de faptă care prezintă pericol social, săvârșită
cu vinovăție și prevăzută de legea penală. Cum stabilirea
vinovăției nu se poate face decât printr-o hotărâre de
condamnare definitivă, dispozițiile legale criticate, arată
autorul excepției, sunt neconstituționale, deoarece, pe baza
acestora, inculpatul este presupus vinovat de săvârșirea
unei infracțiuni, încălcându-se astfel prezumția de
nevinovăție.
Analizând această critică, Curtea constată că este
nefondată. Dispozițiile art. 148 din Codul de procedură
penală, care prevăd cazurile și condițiile în care poate fi
dispusă măsura arestării preventive, fiind incluse în titlul IV
al Părții generale a Codului de procedură penală, privitor
la măsurile preventive și alte măsuri procesuale, în
capitolul I intitulat îMăsurile preventive“, secțiunea IV,
denumită îArestarea preventivă“, dezvăluie natura juridică a
măsurii procesuale examinate, aceea de mijloc de
dinamizare a urmăririi penale și a procesului penal în
general. Din interpretarea rațională a dispozițiilor art. 148
alin. 1 lit. e) și h) din Codul de procedură penală nu
rezultă că inculpatului i se impută săvârșirea unei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 157/22.II.2005
infracțiuni, fapt care nu poate fi stabilit decât prin hotărâre
judecătorească de condamnare rămasă definitivă, ci că
există probe sau indicii considerate ca fiind temeinice, în
raport cu stadiul în care se află procesul penal, despre
săvârșirea unei infracțiuni. Folosirea în art. 148 alin. 1
lit. e) și h) din Codul de procedură penală a termenului
îinfracțiune“ în locul celui de îfaptă prevăzută de legea
penală“ are o semnificație pur tehnică, aceasta desemnând
încadrarea faptei, cu privire la care există probe sau indicii
temeinice că a fost săvârșită de inculpat, într-un anumit
text de lege, care prevede fapta ca infracțiune și o
sancționează cu o pedeapsă de o anumită gravitate. De
aceea, nu se poate susține că dispozițiile legale examinate
ar fi contrare prevederilor art. 23 alin. (11) din Constituție
privitoare la prezumția de nevinovăție.
2. În motivarea neconstituționalității dispozițiilor art. 148
alin. 1 lit. h) din Codul de procedură penală, se arată, de
asemenea, că acestea ar fi contrare unor prevederi ale
Convenției pentru apărarea drepturilor omului și a
libertăților fundamentale. În opinia autorului excepției
dispozițiile art. 148 alin. 1 lit. h) din Codul de procedură
penală trebuie înțelese și aplicate în corelație cu
prevederile art. 5 pct. 1 din Convenția pentru apărarea
drepturilor omului și a libertăților fundamentale, care
enumeră la lit. a)—f) cazurile și condițiile în care o
persoană poate fi privată de libertatea sa, în special cu
prevederile lit. c), conform cărora unul dintre cazurile în
care o persoană poate fi privată de libertate există îdacă a
fost arestat sau reținut în vederea aducerii sale în fața
autorităților judiciare competente, atunci când există motive
verosimile de a bănui că a săvârșit o infracțiune sau când
există motive temeinice de a crede în necesitatea de a-l
împiedica să săvârșească o infracțiune sau să fugă după
săvârșirea acesteia“. Autorul excepției de neconstituționalitate
susține că aceste dispoziții din Convenție, care sunt de
strictă interpretare, sunt încălcate de cele ale art. 148
alin. 1 lit. h) din Codul de procedură penală, care se
referă nu la simple îmotive verosimile de a bănui că a
săvârșit o infracțiune“, ci la condiția ca inculpatul să fi
săvârșit fapta cu forma de vinovăție cerută de lege pentru
existența infracțiunii. Se arată, totodată, că, întrucât
noțiunea de inculpat implică lipsa unei hotărâri judecătorești
de condamnare rămase definitive, măsura prelungirii
arestării preventive contravine Constituției, deoarece
echivalează cu o constatare a vinovăției, deși aceasta nu a
fost legal stabilită.
Analizând criticile de neconstituționalitate aduse și sub
aceste aspecte dispozițiilor art. 148 alin. 1 lit. h) din Codul
de procedură penală, Curtea constată că nici acestea nu
pot fi primite. Așa cum s-a arătat mai sus, pe baza
dispozițiilor legale criticate, inculpatul nu este considerat

7

vinovat de săvârșirea infracțiunii, ci se constată numai că
există probe sau indicii că inculpatul a săvârșit o
infracțiune de o anumită gravitate, temei suficient pentru a
se putea lua măsura arestării preventive ca mijloc pentru
desfășurarea normală a procesului penal, astfel cum se
prevede și în art. 5 pct. 1 lit. c) din Convenția pentru
apărarea drepturilor omului și a libertăților fundamentale.
Pe de altă parte, garanțiile procesuale pe care legea le
oferă inculpatului și, în special, dreptul acestuia de a se
plânge împotriva măsurii arestării preventive atestă
conformitatea dispozițiilor legale criticate cu prevederile
art. 23 alin. (2) din Constituție, care impun ca măsura
arestării preventive să se ia numai în cazurile și cu
procedura prevăzute de lege.
Curtea Constituțională a mai fost sesizată cu excepția
de neconstituționalitate a dispozițiilor art. 148 alin. 1 lit. h)
din Codul de procedură penală, în redactarea anterioară
modificărilor aduse prin Legea nr. 281/2003. Astfel, prin
Decizia nr. 26 din 15 februarie 2000, publicată în Monitorul
Oficial al României, Partea I, nr. 232 din 26 mai 2000, s-a
constatat că aceste dispoziții nu contravin prevederilor
constituționale privitoare la prezumția de nevinovăție, și nici
celor din Convenția pentru apărarea drepturilor omului și a
libertăților fundamentale, referitoare la libertatea persoanei.
Cu acest prilej s-a reținut că și în alte țări membre ale
Convenției pentru apărarea drepturilor omului și a
libertăților fundamentale se regăsesc prevederi
asemănătoare. De exemplu, în art. 144 din Codul de
procedură penală francez se prevede că îdetenția provizorie
poate fi ordonată sau prelungită în materie criminală și în
materie corecțională, dacă pedeapsa prevăzută de lege este
egală sau mai mare de un an închisoare în caz de delict
flagrant ori mai mare de doi ani închisoare în celelalte cazuri,
în situațiile în care detenția provizorie a persoanei puse sub
urmărire penală este unicul mijloc de a conserva probele sau
indiciile materiale sau de a împiedica fie o presiune asupra
martorilor sau victimelor, fie o concertare frauduloasă între
persoanele puse sub urmărire și complici. Măsura arestării
preventive se dispune și atunci când detenția este necesară
spre a proteja persoana în cauză, pentru a pune capăt
infracțiunii sau pentru a preveni săvârșirea din nou a acesteia,
precum și pentru a garanta menținerea persoanei respective la
dispoziția justiției sau pentru a apăra ordinea publică de
tulburarea cauzată prin infracțiune“.
Considerentele și soluția Deciziei nr. 26 din 15 februarie
2000 își păstrează valabilitatea și sunt aplicabile și în
prezenta cauză, constatându-se că nu au intervenit
elemente noi care să determine schimbarea jurisprudenței
sale în această materie.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 148 alin. 1 lit. e) și h) din Codul de procedură penală,
excepție ridicată de Daniel Arsănache în Dosarul nr. 6.979/C/2004 al Judecătoriei Arad.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 157/22.II.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind eliberarea de duplicate ale autorizațiilor emise de Autoritatea Națională
pentru Protecția Consumatorilor, distruse, pierdute sau furate
Având în vedere prevederile:
— Ordonanței de urgență a Guvernului nr. 2/2001 pentru stabilirea unor măsuri privind înființarea,
organizarea/reorganizarea sau funcționarea, după caz, a unor ministere, organe de specialitate ale administrației publice
centrale și instituții publice, aprobată cu modificări prin Legea nr. 233/2001, cu modificările ulterioare, coroborată cu
Ordonanța de urgență a Guvernului nr. 64/2003 pentru stabilirea unor măsuri privind înființarea, organizarea,
reorganizarea sau funcționarea unor structuri din cadrul aparatului de lucru al Guvernului, a ministerelor, a altor organe
de specialitate ale administrației publice centrale și a unor instituții publice, aprobată cu modificări prin Legea
nr. 194/2004, cu modificările ulterioare;
— Ordonanței de urgență a Guvernului nr. 190/2000 privind regimul metalelor prețioase, aliajelor acestora și
pietrelor prețioase în România, republicată, cu modificările ulterioare;
— Hotărârii Guvernului nr. 755/2003 privind organizarea și funcționarea Autorității Naționale pentru Protecția
Consumatorilor;
— Hotărârii Guvernului nr. 633/2003 privind înființarea pe lângă Autoritatea Națională pentru Protecția
Consumatorilor a unei activități finanțate integral din venituri proprii,
în temeiul art. 4 alin. (4) din Hotărârea Guvernului nr. 755/2003,
președintele Autorității Naționale pentru Protecția Consumatorilor emite următorul ordin:
Art. 1. — În cazul distrugerii, pierderii sau furtului
autorizației pentru efectuarea de operațiuni cu metale
prețioase, aliaje ale acestora și pietre prețioase, emisă de
Autoritatea Națională pentru Protecția Consumatorilor, se va
elibera un duplicat, la cererea persoanelor îndreptățite
interesate.
Art. 2. — În vederea eliberării duplicatului, pe lângă
cererea formulată în acest sens se vor depune la
Autoritatea Națională pentru Protecția Consumatorilor
următoarele documente:
a) în cazul autorizației distruse sau pierdute:
— dovada achitării anunțului de declarare a nulității
autorizației într-un cotidian de largă circulație;
b) în cazul autorizației furate:
— dovada achitării anunțului de declarare a nulității
autorizației, potrivit procedurii prevăzute la lit. a);

— copia certificată pentru conformitate de pe reclamația
făcută la poliție.
Art. 3. — Duplicatul va avea înscrise pe față mențiunea
îDuplicat“ și pe verso îDocument cu valoare de original“,
semnătura reprezentantului legal al Autorității Naționale
pentru Protecția Consumatorilor și ștampila rotundă.
Art. 4. — Pentru eliberarea duplicatului se percepe o
taxă în valoare de 500.000 lei.
Art. 5. — Prezentul ordin va fi dus la îndeplinire de
către Direcția pentru metale prețioase și pietre prețioase și
Direcția economică și resurse umane din cadrul Autorității
Naționale pentru Protecția Consumatorilor.
Art. 6. — Prezentul ordin se va publica în Monitorul
Oficial al României, Partea I.

Președintele Autorității Naționale pentru Protecția Consumatorilor,
Cătălin Florin Teodorescu
București, 11 februarie 2005.
Nr. 106.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 157/22.II.2005 conține 8 pagini.

Prețul de vânzare 5.500 lei

&JUYDGY|005297]
ISSN 1453—4495

PDF compression, OCR, web-optimization with CVISION's PdfCompressor

