PARTEA

Anul 173 (XVII) — Nr. 61

I

Marți, 18 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 539 din 7 decembrie 2004 referitoare la
excepția de neconstituționalitate a art. 911—916,
art. 66 alin. 2, art. 67 alin. 2 și 3, art. 68 alin. 1
și 2, art. 38518 alin. 1 și art. 356 alin. 1 lit. c) din
Codul de procedură penală......................................

1–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
10.

DECIZII

— Ordin al ministrului sănătății pentru aprobarea
derulării programelor și subprogramelor de sănătate
finanțate din bugetul de stat în anul 2005..............

ALE

CURȚII

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 539
din 7 decembrie 2004

referitoare la excepția de neconstituționalitate a art. 911—916, art. 66 alin. 2, art. 67 alin. 2 și 3,
art. 68 alin. 1 și 2, art. 38518 alin. 1 și art. 356 alin. 1 lit. c) din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 91 1 —91 6 , art. 66 alin. 2,
art. 67 alin. 2 și 3, art. 68 alin. 1 și 2, art. 38518 alin. 1 și
art. 356 alin. 1 lit. c) din Codul de procedură penală,
excepție ridicată de Ionel Cristian Șerban în Dosarul
nr. 5.829/2003 al Înaltei Curți de Casație și Justiție —
Secția penală.
La apelul nominal s-a prezentat autorul excepției.
Procedura de citare a fost legal îndeplinită.
Cauza fiind în stare de judecată, se dă cuvântul
autorului excepției, care solicită admiterea acesteia,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 61/18.I.2005

susținând oral motivele de neconstituționalitate a textului de
lege criticat, expuse în notele scrise depuse la dosar.
Reprezentantul Ministerului Public pune concluzii de
respingere a excepției de neconstituționalitate, considerând
că dispozițiile de lege criticate nu contravin prevederilor
constituționale și nici celor din actele internaționale invocate
de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 20 mai 2004, pronunțată în Dosarul
nr. 5.829/2003, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 91 1—916, art. 66
alin. 2, art. 67 alin. 2 și 3, art. 68 alin. 1 și 2, art. 38518 alin. 1
și art. 356 alin. 1 lit. c) din Codul de procedură penală.
Excepția a fost ridicată de inculpatul recurent Ionel Cristian
Șerban într-o cauză având ca obiect examinarea recursului
declarat împotriva Deciziei penale nr. 58 din 23 septembrie
2003, pronunțată de Curtea de Apel București, prin care
acesta a fost condamnat pentru săvârșirea infracțiunii
prevăzute de art. 257 alin. 1 din Codul penal (Traficul de
influență), cu referire la art. 7 din Legea nr. 78/2000 pentru
prevenirea, descoperirea și sancționarea faptelor de
corupție.
În motivarea excepției de neconstituționalitate se arată
că dispozițiile procedural penale criticate, referitoare la
interceptările și înregistrările audio sau video, concludența
și utilitatea probelor, limitele rejudecării după casare și
conținutul expunerii din cuprinsul hotărârilor judecătorești
contravin prevederilor art. 21 alin. (3), art. 23 alin. (11) și
art. 24 alin. (1) din Constituție, care reglementează dreptul
la un proces echitabil, prezumția de nevinovăție și,
respectiv, dreptul la apărare, precum și dispozițiilor art. 6
pct. 1 și 3 din Convenția pentru apărarea drepturilor omului
și a libertăților fundamantale, referitoare la dreptul la un
proces echitabil. În esență, critica de neconstituționalitate
vizează următoarele:
— textele art. 911—916 din Codul de procedură penală
nu conțin suficiente garanții în vederea asigurării
caracterului echitabil al procesului penal, încălcând, implicit,
principiul contradictorialității procesului penal și prezumția
de nevinovăție, prin faptul că înu prevăd, în mod explicit și
real, dreptul inculpatului de a lua cunoștință de conținutul
interceptărilor efectuate“, iar instanța de judecată nu este
obligată să verifice, ulterior interceptării, legalitatea
acestora;
— prevederile art. 66 alin. 2, art. 67 alin. 2 și 3 și
art. 68 alin. 1 și 2 din Codul de procedură penală sunt
neconstituționale întrucât dreptul la apărare recunoscut de
art. 24 din Legea fundamentală îdevine, practic, unul
teoretic și iluzoriu“ cât timp nu există o îsancțiune efectivă
în situația încălcării dreptului inculpatului de a demonstra
netemeinicia probelor acuzatoare, de a-i fi admise cererile
privind administrarea probelor, dacă acestea sunt
concludente și utile, precum și de înlăturare a probelor
obținute contrar art. 68 din Codul de procedură penală“;

— art. 38518 alin. 1 din Codul de procedură penală
încalcă dreptul la un proces echitabil prin faptul că textul
nu prevede îo sancțiune procesual penală a încălcării de
către instanța de rejudecare a dispozițiilor hotărârii instanței
de recurs“ și, prin urmare, pot exista încălcări arbitrare ale
dispozițiilor în cauză;
— dispozițiile art. 356 alin. 1 lit. c) din Codul de
procedură penală contravin prevederilor art. 21 alin. (3) și
art. 24 alin. (1) din Constituție, întrucât nu prevăd obligația
primei instanțe de a analiza apărările invocate de inculpat
și de a le respinge motivat în cazul nereținerii lor.
Înalta Curte de Casație și Justiție — Secția penală și-a
exprimat opinia în sensul netemeiniciei excepției de
neconstituționalitate, în raport cu textele invocate. În acest
sens arată că dispozițiile art. 91 1 —91 6 din Codul de
procedură penală nu sunt de natură a împiedica inculpatul
de a lua cunoștință de conținutul interceptărilor efectuate,
textele conținând garanții corespunzătoare pentru a se
asigura respectarea principiului contradictorialității și a
prezumției de nevinovăție. Art. 66 alin. 2, art. 67 alin. 2 și
3 și art. 68 alin. 1 și 2 din Codul de procedură penală
sunt constituționale în raport cu dispozițiile art. 21 alin. (3)
și art. 24 alin. (1) din Constituție, deoarece conțin
suficiente garanții în vederea asigurării unui proces echitabil
și a garantării dreptului la apărare, principiul liberei
aprecieri a probelor instituit prin art. 63 alin. 2 din Codul
de procedură penală dând posibilitatea instanțelor de a-și
întemeia convingerea pe analiza probelor administrate care
nu au o valoare prestabilită. Dispozițiile art. 38518 din
Codul de procedură penală nu contravin dreptului părților
la un proces echitabil, întrucât prin aceste prevederi legale
se asigură tocmai exercitarea dreptului la un proces
echitabil în condițiile legii. Dispozițiile art. 356 alin. 1 lit. c)
din Codul de procedură penală nu sunt neconstituționale,
ele garantând dreptul părții la un proces echitabil și la
apărare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât dispozițiile art. 911—916 din
Codul de procedură penală prevăd suficiente garanții
privind respectarea dreptului la un proces echitabil. Nu se
poate susține că inculpatul este împiedicat de a lua
cunoștință de conținutul interceptărilor efectuate, mai mult,
potrivit art. 913 alin. 5 din Codul de procedură penală,
instanța poate aproba, la cererea acestuia, consultarea
părților din înregistrare și din transcrierea integrală, care nu
au fost consemnate în procesul-verbal. Referitor la neconstituționalitatea prevederilor art. 66 alin. 2, art. 67 alin. 2 și art. 68
din Codul de procedură penală, Guvernul arată că acestea
sunt în deplină concordanță cu drepturile și libertățile
recunoscute de Legea fundamentală, asigurându-se
cerințele unui proces echitabil. În ceea ce privește
dispozițiile art. 38518 din Codul de procedură penală se
consideră că este firesc ca activitatea de rejudecare,
dispusă de instanța de recurs, să cunoască anumite limitări
rezultate din controlul judecătoresc efectuat de o instanță
superioară, în cadrul acestor limitări fiind și cea prevăzută

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 61/18.I.2005
de textul criticat. În sfârșit, se apreciază a fi neîntemeiată
și critica de neconstituționalitate a prevederilor art. 356
alin. 1 lit. c) din Codul de procedură penală, deoarece
acestea garantează tocmai dreptul la un proces echitabil și
asigură exercitarea dreptului la apărare.
Avocatul Poporului consideră că excepția este
nefondată. În acest sens arată că administrarea de către
instanța de judecată numai a acelor probe care sunt
concludente și utile rezolvării procesului penal nu poate fi
considerată o încălcare a dreptului la apărare și nici a
dreptului la un proces echitabil. De asemenea, se
apreciază că dispozițiile referitoare la limitele rejudecării în
cazul casării hotărârii de instanța de recurs contravin
dreptului oricărei persoane de a fi judecată în mod
echitabil, în mod public și într-un termen rezonabil de o
instanță independentă și imparțială, instituită de lege. În
ceea ce privește critica de neconstituționalitate a
prevederilor art. 911—916 din Codul de procedură penală,
Avocatul Poporului menționează că acestea nu îngrădesc
sub nici un aspect dreptul părților de a fi apărate, în tot
cursul procesului, de un avocat ales sau numit din oficiu și
nici de a beneficia de toate garanțiile unui proces echitabil.
În plus, consideră că critica autorului excepției vizează o
serie de lacune ale legii, ceea ce excedează controlului
Curții Constituționale.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 911—916,
art. 66 alin. 2, art. 67 alin. 2 și 3, art. 68 alin. 1 și 2,
art. 38518 alin. 1 și art. 356 alin. 1 lit. c) din Codul de
procedură penală, care au următorul conținut:
— Art. 911—916 (Interceptările și înregistrările audio sau
video — cu modificările aduse prin Legea nr. 281/2003,
publicată în Monitorul Oficial al României, Partea I, nr. 468
din 1 iulie 2003):
— Art. 911 (Condițiile și cazurile de interceptare și
înregistrare a convorbirilor sau comunicărilor): îInterceptările
și înregistrările pe bandă magnetică sau pe orice alt tip de
suport ale unor convorbiri ori comunicări se vor efectua cu
autorizarea motivată a instanței, la cererea procurorului, în
cazurile și în condițiile prevăzute de lege, dacă sunt date sau
indicii temeinice privind pregătirea sau săvârșirea unei
infracțiuni pentru care urmărirea penală se efectuează din
oficiu, iar interceptarea și înregistrarea se impun pentru aflarea
adevărului. Autorizația se dă de către președintele instanței

3

căreia i-ar reveni competența să judece cauza în primă
instanță, în camera de consiliu. Interceptarea și înregistrarea
convorbirilor se impun pentru aflarea adevărului, atunci când
stabilirea situației de fapt sau identificarea făptuitorului nu
poate fi realizată în baza altor probe.
Interceptarea și înregistrarea convorbirilor sau
comunicărilor pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de
stupefiante, trafic de arme, trafic de persoane, acte de
terorism, spălare a banilor, falsificare de monede sau alte
valori, în cazul infracțiunilor prevăzute de Legea nr. 78/2000
pentru prevenirea, descoperirea și sancționarea faptelor de
corupție ori al unor alte infracțiuni grave care nu pot fi
descoperite sau ai căror făptuitori nu pot fi identificați prin alte
mijloace ori în cazul infracțiunilor care se săvârșesc prin
mijloace de comunicare telefonică sau prin alte mijloace de
telecomunicații.
Autorizarea se dă pentru durata necesară înregistrării, până
la cel mult 30 de zile.
Autorizarea poate fi prelungită în aceleași condiții, pentru
motive temeinic justificate, fiecare prelungire neputând depăși
30 de zile. Durata maximă a înregistrărilor autorizate este de
4 luni.
Măsurile dispuse de instanță vor fi ridicate înainte de
expirarea duratei pentru care au fost autorizate, îndată ce au
încetat motivele care le-au justificat.
Înregistrările prevăzute în alin. 1 pot fi făcute și la cererea
motivată a persoanei vătămate privind comunicările ce-i sunt
adresate, cu autorizarea instanței de judecată.
Autorizarea interceptării și a înregistrării convorbirilor sau
comunicărilor se face prin încheiere motivată, care va
cuprinde: indiciile concrete și faptele care justifică măsura;
motivele pentru care măsura este indispensabilă aflării
adevărului; persoana, mijlocul de comunicare sau locul supus
supravegherii; perioada pentru care sunt autorizate
interceptarea și înregistrarea.“;
— Art. 912 (Organele care efectuează interceptarea
și înregistrarea): îProcurorul procedează personal la
interceptările și înregistrările prevăzute în art. 911 sau poate
dispune ca acestea să fie efectuate de organul de cercetare
penală. Persoanele care sunt chemate să dea concurs tehnic
la interceptări și înregistrări sunt obligate să păstreze secretul
operațiunii efectuate, încălcarea acestei obligații fiind pedepsită
potrivit Codului penal.
În caz de urgență, când întârzierea obținerii autorizării
prevăzute în art. 911 alin. 1 ar aduce grave prejudicii activității
de urmărire, procurorul poate dispune, cu titlu provizoriu, prin
ordonanță motivată, interceptarea și înregistrarea pe bandă
magnetică sau pe orice alt tip de suport a convorbirilor sau
comunicărilor, comunicând aceasta instanței imediat, dar nu
mai târziu de 24 de ore.
Instanța trebuie să se pronunțe în cel mult 24 de ore asupra
ordonanței procurorului și, dacă o confirmă și este necesar, va
dispune autorizarea pe mai departe a interceptării și
înregistrării, în condițiile art. 911 alin. 1—3. Dacă instanța nu
confirmă ordonanța procurorului, ea trebuie să dispună
încetarea, de îndată, a interceptărilor și înregistrărilor și
distrugerea celor efectuate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 61/18.I.2005

Instanța dispune, până la terminarea urmăririi penale,
aducerea la cunoștință, în scris, persoanelor ale căror
convorbiri sau comunicări au fost interceptate și înregistrate,
datele la care s-au efectuat acestea.“;
— Art. 91 3 (Certificarea înregistrărilor): îDespre
efectuarea interceptărilor și înregistrărilor menționate în art. 911
și 912, procurorul sau organul de cercetare penală întocmește
un proces-verbal în care se menționează autorizația dată de
instanță pentru efectuarea acestora, numărul sau numerele
posturilor telefonice între care s-au purtat convorbirile, numele
persoanelor care le-au purtat, dacă sunt cunoscute, data și ora
fiecărei convorbiri în parte și numărul de ordine al benzii
magnetice sau al oricărui alt tip de suport pe care se face
imprimarea.
Convorbirile înregistrate sunt redate integral în formă scrisă
și se atașează la procesul-verbal, cu certificarea pentru
autenticitate de către organul de cercetare penală, verificat și
contrasemnat de procurorul care efectuează sau
supraveghează urmărirea penală în cauză. În cazul în care
procurorul procedează la interceptări și înregistrări, certificarea
pentru autenticitate se face de către acesta, iar verificarea și
contrasemnarea, de către procurorul ierarhic superior.
Corespondențele în altă limbă decât cea română sunt
transcrise în limba română, prin intermediul unui interpret. La
procesul-verbal se atașează banda magnetică sau orice alt tip
de suport, care conține înregistrarea convorbirii, sigilată cu
sigiliul organului de urmărire penală.
Banda magnetică sau orice alt tip de suport cu înregistrarea
convorbirii, redarea scrisă a acesteia și procesul-verbal se
înaintează instanței care, după ce ascultă procurorul și părțile,
hotărăște care dintre informațiile culese prezintă interes în
cercetarea și soluționarea cauzei, încheind un proces-verbal în
acest sens. Convorbirile sau comunicările care conțin secrete
de stat sau profesionale nu se menționează în procesul-verbal.
Dacă săvârșirea unor infracțiuni are loc prin convorbiri sau
comunicări care conțin secrete de stat, consemnarea se face
în procese-verbale separate, iar dispozițiile art. 97 alin. 3 se
aplică în mod corespunzător.
Banda magnetică sau orice alt tip de suport, însoțită de
transcrierea integrală și copii de pe procesele-verbale, se
păstrează la grefa instanței, în locuri speciale, în plic sigilat.
Instanța poate aproba, la cererea motivată a inculpatului, a
părții civile sau a avocatului acestora, consultarea părților din
înregistrare și din transcrierea integrală, depuse la grefă, care
nu sunt consemnate în procesul-verbal.
Instanța dispune prin încheiere distrugerea înregistrărilor
care nu au fost folosite ca mijloace de probă în cauză. Celelalte
înregistrări vor fi păstrate până la arhivarea dosarului.
Înregistrarea convorbirilor dintre avocat și justițiabil nu poate
fi folosită ca mijloc de probă.“;
— Art. 914 (Alte înregistrări): îCondițiile și modalitățile
de efectuare a interceptărilor și înregistrărilor prevăzute în
art. 911—913 sunt aplicabile, în mod corespunzător, și în cazul
înregistrării de convorbiri efectuate prin alte mijloace de
telecomunicație, autorizate în condițiile legii.“;
— Art. 915 (Înregistrările de imagini): îDispozițiile
art. 91 1 și 91 2 se aplică în mod corespunzător și în cazul
înregistrării de imagini, iar procedura de certificare a acestora

este cea prevăzută în art. 913, cu excepția redării în formă
scrisă, după caz.“;
— Art. 91 6 (Verificarea mijloacelor de probă):
îMijloacele de probă prevăzute în prezenta secțiune pot fi
supuse expertizei tehnice la cererea procurorului, a părților sau
din oficiu.
Înregistrările prevăzute în prezenta secțiune, prezentate de
părți, pot servi ca mijloace de probă, dacă nu sunt interzise de
lege.“;
— Art. 66 alin. 2 (Dreptul de a proba lipsa de
temeinicie a probelor): îÎn cazul când există probe de
vinovăție, învinuitul sau inculpatul are dreptul să probeze lipsa
lor de temeinicie.“;
— Art. 67 alin. 2 și 3 (Concludența și utilitatea probei):
îCererea pentru administrarea unei probe nu poate fi respinsă,
dacă proba este concludentă și utilă.
Admiterea sau respingerea cererii se face motivat.”;
— Art. 68 alin. 1 și 2 (Interzicerea mijloacelor de
constrângere): îEste oprit a se întrebuința violențe, amenințări
ori alte mijloace de constrângere, precum și promisiuni sau
îndemnuri, în scopul de a se obține probe.
De asemenea, este oprit a determina o persoană să
săvârșească sau să continue săvârșirea unei fapte penale, în
scopul obținerii unei probe.“;
— Art. 38518 alin. 1 (Limitele rejudecării): îInstanța de
rejudecare trebuie să se conformeze hotărârii instanței de
recurs, în măsura în care situația de fapt rămâne cea avută în
vedere la soluționarea recursului.“;
— Art. 356 alin. 1 lit. c) (Conținutul expunerii):
îExpunerea trebuie să cuprindă: [...] c) analiza probelor care au
servit ca temei pentru soluționarea laturii penale a cauzei, cât
și a celor care au fost înlăturate, motivarea soluției cu privire la
latura civilă a cauzei, precum și analiza oricăror elemente de
fapt pe care se sprijină soluția dată în cauză.
În caz de condamnare, expunerea trebuie să mai cuprindă
fapta sau fiecare faptă reținută de instanță în sarcina
inculpatului, forma și gradul de vinovăție, circumstanțele
agravante sau atenuante, starea de recidivă, timpul ce se
deduce din pedeapsa pronunțată și actele din care rezultă
durata acesteia.
Dacă instanța reține în sarcina inculpatului numai o parte
din faptele ce formează obiectul învinuirii, se va arăta în
hotărâre pentru care anume fapte s-a pronunțat condamnarea
și pentru care încetarea procesului penal sau achitarea.“
Examinând excepția de neconstituționalitate, Curtea
constată că aceasta este neîntemeiată pentru următoarele
considerente:
I. Autorul excepției susține, în esență, că dispozițiile
art. 91 1 —91 6 din Codul de procedură penală sunt
constituționale deoarece nu conțin suficiente garanții în
vederea asigurării caracterului echitabil procesului penal, în
sensul prevăzut de art. 21 alin. (3) din Constituție și art. 6
pct. 1 din Convenția pentru apărarea drepturilor omului și a
libertăților fundamentale, precum și în vederea garantării
efective a dreptului la apărare, în sensul reglementat de
art. 24 alin. (1) din Constituție și art. 6 pct. 3 lit. b) și d)
din convenție. Astfel, se arată că dispozițiile art. 911—916
nu prevăd în mod explicit și real dreptul inculpatului de a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 61/18.I.2005
lua cunoștință despre conținutul interceptărilor efectuate și
nici obligativitatea instanței de a verifica, ulterior efectuării
interceptărilor, legalitatea acestora. Aceste lacune, mai
susține autorul excepției, sunt de natură să ducă la
încălcarea principiului contradictorialității și al prezumției de
nevinovăție [art. 23 alin. (11) din Legea fundamentală].
Din examinarea susținerilor autorului excepției de
neconstituționalitate, referitoare la lipsa garanțiilor
procedurale privind respectarea dreptului la un proces
echitabil, Curtea constată că acestea nu sunt întemeiate.
Textele legale criticate prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
consemnării și certificării autenticității convorbirilor
înregistrate, a redării integrale a acestora, iar eventuala
nerespectare a acestor reglementări nu constituie o
problemă de constituționalitate, ci una de aplicare, ceea ce
însă excedează competenței Curții Constituționale, întrucât,
potrivit alin. (3) al art. 2 din Legea nr. 47/1992, republicată,
îCurtea Constituțională se pronunța numai asupra
constituționalității actelor cu privire la care a fost sesizată [...]“.
Așa fiind, examinarea și soluționarea acestor aspecte sunt
de competența exclusivă a instanței de judecată învestite
cu soluționarea procesului penal.
De asemenea, este neîntemeiată și susținerea privind
imposibilitatea inculpatului de a lua cunoștință despre
conținutul interceptărilor efectuate, deoarece, potrivit
dispozițiilor art. 913 alin. 5 din Codul de procedură penală,
instanța poate aproba, la cererea acestuia, consultarea
părților din înregistrare și din transcrierea integrală, care nu
au fost consemnate în procesul-verbal, asigurându-se
respectarea principiului contradictorialității și al prezumției
de nevinovăție.
De altfel, legislația procedurală penală română asigură
controlul prin justiție și în acest domeniu. Instanța de
judecată căreia i se prezintă ca mijloace de probă
înregistrări ale convorbirilor sau înregistrări de imagini are
datoria să examineze valabilitatea acestora sub toate
aspectele legalității și temeiniciei autorizării și efectuării
înregistrărilor.
Totodată, din conținutul dispozițiilor art. 911—916 din Codul
de procedură penală se constată că din modul de redactare
a acestora nu se poate reține că a fost încălcat dreptul la
apărare prevăzut de art. 24 din Legea fundamentală.
În lumina dispozițiilor art. 11 și 20 din Constituție se
constată, de asemenea, că dispozițiile legale criticate nu
încalcă nici prevederile actelor internaționale aplicabile în
materie.
Este de observat că, în cadrul preocupărilor pentru
perfecționarea legislației, inclusiv sub aspectul realizării reformei
procedurii penale, dispozițiile art. 911—916 din Codul de
procedură penală au fost modificate prin Legea nr. 281/2003,
publicată în Monitorul Oficial al României, Partea I, nr. 468 din
1 iulie 2003, tocmai în scopul punerii de acord a reglementărilor
interne cu reglementările internaționale pertinente.

5

În legătură cu constituționalitatea prevederilor art. 911—915
din Codul de procedură penală, în redactarea anterioară
modificărilor aduse prin Legea nr. 281/2003, Curtea
Constituțională s-a mai pronunțat prin Decizia nr. 21 din
3 februarie 2000, publicată în Monitorul Oficial al României,
Partea I, nr. 159 din 17 aprilie 2000, reținând că acestea
nu încalcă dispozițiile constituționale privind drepturile și
libertățile fundamentale ale cetățenilor, fiind în concordanță
și cu prevederile Convenției pentru apărarea drepturilor
omului și a libertăților fundamentale. Prin aceeași decizie
s-a constatat, de asemenea, că dispozițiile menționate
respectă condițiile stabilite de Constituție pentru
restrângerea exercițiului unor drepturi.
II. În ceea ce privește cea de-a doua critică de
neconstituționalitate referitoare la prevederile art. 66 alin. 2,
art. 67 alin. 2 și 3 și art. 68 alin. 1 și 2 din Codul de
procedură penală, nu se poate reține nici un aspect de
neconstituționalitate, deoarece consacrarea prin aceste
texte a dreptului de a proba lipsa de temeinicie a probelor
de vinovăție, de admitere a cererilor privind administrarea
de probe, dacă acestea sunt concludente și utile, precum
și de interzicere a mijloacelor de constrângere în scopul de
a se obține probe, nu reprezintă și nici nu poate fi
considerată o încălcare a dreptului inculpatului de a se
apăra. Este obligația constituțională a instanțelor
judecătorești de a realiza justiția, obligație prevăzută la
art. 125 alin. (1) din Legea fundamentală, în cadrul căreia
se situează administrarea numai a acelor probe care sunt
de natură să ducă la descoperirea adevărului. În același
timp nu trebuie confundată îcererea pentru administrarea
unei probe“, pe care o poate face oricare dintre părți, cu
îadministrarea probei“, care se face numai de către
instanța de judecată.
III. Dispozițiile art. 38518 alin. 1 din Codul de procedură
penală, referitoare la limitele rejudecării în cazul casării
hotărârii de instanța de recurs, nu pot fi considerate că ar
leza dreptul la un proces echitabil. Astfel, scopul recursului
constă tocmai în asigurarea unui control judecătoresc al
legalității și al aflării adevărului în judecarea și soluționarea
cauzelor penale de prima instanță și de instanța de apel,
aspect de natură să contribuie la îndeplinirea exigențelor
care condiționează într-o societate democratică procesul
echitabil.
IV. Privitor la pretinsa neconstituționalitate a prevederilor
art. 356 alin. 1 lit. c) din Codul de procedură penală,
aceasta este, de asemenea, neîntemeiată. Cuprinderea
expunerii privitoare la analiza probelor care au servit ca
temei pentru soluționarea laturii penale a cauzei, cât și a
celor care au fost înlăturate, motivarea soluției cu privire la
latura civilă a cauzei, precum și analiza oricăror elemente
de fapt pe care se sprijină soluția dată în cauză în
conținutul hotărârii judecătorești garantează tocmai dreptul
la un proces echitabil și asigură exercitarea dreptului la
apărare.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 61/18.I.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911—916, art. 66 alin. 2, art. 67 alin. 2 și 3, art. 68
alin. 1 și 2, art. 38518 alin. 1 și art. 356 alin. 1 lit. c) din Codul de procedură penală, excepție ridicată de Ionel Cristian
Șerban în Dosarul nr. 5.829/2003 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea derulării programelor și subprogramelor de sănătate finanțate din bugetul de stat
în anul 2005
În temeiul Legii nr. 100/1998 privind asistența de sănătate publică, al Legii bugetului de stat pe anul 2005
nr. 511/2004, al Hotărârii Guvernului nr. 743/2003 privind organizarea și funcționarea Ministerului Sănătății, cu modificările
și completările ulterioare,
văzând Referatul de aprobare nr. 341/12 ianuarie 2005,
ministrul sănătății emite urmărorul ordin:
Art. 1. — (1) Se aprobă derularea programelor și
subprogramelor de sănătate finanțate din bugetul de stat
prin Ministerul Sănătății în anul 2005.
(2) Se aprobă Normele metodologice de organizare,
finanțare și monitorizare a programelor și subprogramelor
de sănătate finanțate din bugetul de stat, raportarea și
controlul indicatorilor specifici în anul 2005, cuprinse în
anexa nr. I.
I. Prevederi referitoare la programe, subprograme și
intervenții finanțate din bugetul de stat
Art. 2. — (1) Programele, subprogramele și intervențiile
de sănătate finanțate din bugetul de stat, gestionate de
Ministerul Sănătății, obiectivele și activitățile aferente,
indicatorii fizici, de eficiență și de rezultate sunt cuprinși în
anexa nr. II pct. II/1—II/4.
(2) Din sumele aprobate pentru Programul de
administrație sanitară și politici de sănătate se efectuează
cheltuieli de personal, materiale și servicii, subvenții pentru
instituții publice, transferuri, cheltuieli de capital, rambursări

de credite, plăți de dobânzi și comisioane la credite,
aferente Ministerului Sănătății și unor unități sanitare.
(3) În cadrul Programului de sănătate a femeii și
copilului, modificarea sumelor în cadrul obiectivelor
intervențiilor de sănătate se poate realiza la nivelul direcției
de sănătate publică teritoriale, fără acordul direcției
coordonatoare din Ministerul Sănătății, în limita a 10% din
totalul fondurilor alocate obiectivului la care se diminuează
prevederile inițiale.
(4) Unitățile sanitare prin care se derulează programele,
subprogramele și intervențiile de sănătate finanțate din
bugetul de stat sunt nominalizate în anexa nr. III pct. 1.
Art. 3. — (1) Ministerul Sănătății, prin direcțiile
coordonatoare de programe, contractează în sistem direct
cu unitățile din coordonarea sau de sub autoritatea sa
realizarea unor studii, activități de formare a personalului
medical, campanii de informare, educare, comunicare (IEC)
și alte activități prevăzute în programele de sănătate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 61/18.I.2005
(2) Direcțiile coordonatoare de programe, la încheierea
contractelor cu instituțiile menționate la alin. (1), vor preciza
activitățile, sumele aferente fiecărei activități din contract,
termenele și modul de raportare și valorificare a rezultatelor
acestora.
Art. 4. — (1) Coordonatorii naționali de programe de
sănătate sunt directorii direcțiilor de specialitate din
Ministerul Sănătății, iar subprogramele sunt coordonate de
directori tehnici desemnați.
(2) Coordonatorii locali sunt: responsabilii de
subprograme de sănătate, medicii-inspectori de asistență a
mamei și copilului din cadrul direcțiilor de sănătate publică
județene și a municipiului București, alți responsabili
județeni, nominalizați prin decizie de către conducerea
direcției de sănătate publică teritoriale.
(3) Coordonatorii naționali și coordonatorii locali din
cadrul direcțiilor de sănătate publică pot propune ministrului
sănătății măsuri de sistare a finanțării subprogramelor sau
intervențiilor de sănătate în situația în care instituțiile cu
responsabilități nu îndeplinesc atribuțiile ce le revin în
derularea acestora.
Art. 5. — Sumele aferente finanțării programelor de
sănătate gestionate de Ministerul Sănătății se alocă lunar
direcțiilor de sănătate publică teritoriale, instituțiilor
subordonate și, pe bază contractuală, instituțiilor aflate în
coordonarea sau sub autoritatea sa, după caz.
Art. 6. — Realizarea indicatorilor specifici programelor
de sănătate, prevăzuți și aprobați prin legea bugetară
anuală, se raportează de către coordonatorii naționali
potrivit normelor legale și este supusă controlului organelor
abilitate în acest sens.
Art. 7. — (1) Pentru realizarea unor activități specifice
programelor de sănătate, din fondurile alocate de la
titlul 38 îTransferuri“ unitățile sanitare pot finanța și
cheltuieli de personal aferente personalului care urmează
să fie încadrat cu contract individual de muncă pe durată
determinată sau cu timp parțial de muncă, potrivit legii.
(2) Activitățile pentru care se utilizează personalul
prevăzut la alin. (1) sunt următoarele:
a) coordonarea și implementarea subprogramelor de
sănătate, precum și a celor destinate grupurilor cu risc
crescut de îmbolnăvire, grupurilor sociale minoritare sau
dezavantajate din punct de vedere al condițiilor economicosociale;
b) educarea pentru sănătate pe grupe de populație cu
risc de îmbolnăvire;
c) promovarea sănătății femeii și a copilului la nivel
comunitar, prin asistenți medicali și mediatori sanitari;
d) efectuarea screeningului pentru grupele de populație
incluse în program sau subprogram, după caz;
e) formarea personalului;
f) informarea, educarea și acordarea de consultații în
probleme specifice privind promovarea unui comportament
sănătos;
g) realizarea lucrărilor legate de sistemul informațional
clinic și logistic al rețelei;
h) primirea, centralizarea și raportarea datelor pentru
monitorizarea activităților și indicatorilor programelor,
precum și a calității managementului;

7

i) coordonarea centrelor de consiliere pentru renunțarea
la fumat;
j) logistica aprovizionării și distribuirii contraceptivelor, a
preparatelor de fier și calciu pentru gravide și copii prin
rețeaua de asistență medicală ambulatorie, primară sau
direct către grupuri de populație vulnerabile, a
medicamentelor, recoltarea produselor patologice,
depistarea contacților de boli transmisibile;
k) coordonarea activității de transplant de organe și
țesuturi;
l) realizarea lucrărilor de secretariat în cadrul comisiilor
de specialitate ale Ministerului Sănătății, legate de
implementarea programelor și, respectiv, a subprogramelor
de sănătate.
Art. 8. — (1) În sumele prevăzute pentru finanțarea
programelor și, respectiv, a subprogramelor de sănătate se
cuprind și cheltuielile ocazionate de monitorizarea și
controlul acestora.
(2) În cadrul Programului de prevenire și control al
bolilor netransmisibile se cuprind și cheltuielile pentru:
a) organizarea transportului în cazuri speciale și cu
aeronave;
b) autosanitarele achiziționate prin licitație publică la
nivel național, potrivit prevederilor Ordonanței de urgență a
Guvernului nr. 121/2004 privind unele măsuri pentru
eficientizarea activității din domeniul sănătății;
c) transportul de organe și transportul personalului
specializat pentru transplant de organe;
d) realizarea infrastructurii necesare operării și hangarării
elicopterelor, potrivit dispozițiilor legale.
(3) Indicatorii Programului de sănătate a femeii și
copilului se raportează Unității de management al
programelor de sănătate a femeii și copilului, unitate
finanțată din fondurile alocate acestui program, care
asigură coordonarea tehnică a acestuia, potrivit Ordinului
ministrului sănătății nr. 109/2002 pentru aprobarea
structurilor de coordonare, monitorizare și evaluare a
programelor de sănătate a femeii și copilului.
Art. 9. — Contraceptivele achiziționate prin licitație la
nivel național de către Institutul de Sănătate Publică
București din fondurile alocate Programului de sănătate a
femeii și copilului se acordă fără plată prin cabinetele de
planificare familială, prin cabinetele medicilor de familie
incluși în program următoarelor categorii de persoane:
șomere, eleve și studente, persoane care fac parte din
familii beneficiare de ajutor social, femei cu domiciliul stabil
în mediul rural, femei care efectuează un avort la cerere,
într-o unitate sanitară publică, precum și alte persoane fără
venituri care dau declarație pe propria răspundere în acest
sens.
Art. 10. — Din Programul de administrație sanitară și
politici de sănătate se asigură și fondurile necesare pentru:
a) înlocuirea pieselor de schimb la aparatura medicală
de înaltă performanță din dotarea instituțiilor sanitare
publice;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 61/18.I.2005

b) dezvoltarea asistenței medicale primare în zone
defavorizate medical, din mediul rural, prin acordarea de
stimulente medicilor de familie, în condițiile legii;
c) monitorizarea performanței unităților sanitare cu paturi
din România;
d) proiectul îEvaluarea costurilor spitalicești la nivel de
pacient”;
e) studiul-pilot îPolitici în domeniul sănătății mintale”.
Activitățile menționate la lit. c), d) și e) fac obiectul
contractului încheiat între Ministerul Sănătății și Institutul
Național de Cercetare-Dezvoltare în Sănătate București.
Art. 11. — Modificarea sumelor aferente subprogramelor
de sănătate, a structurii și indicatorilor, pe parcursul
finanțării acestora, în funcție de necesități, se efectuează
de către direcțiile coordonatoare, la propunerea
fundamentată a ordonatorilor de credite, pe baza referatului

aprobat de ministrul sănătății sau de înlocuitorii acestuia,
după caz, cu respectarea prevederilor legale.
II. Dispoziții finale
Art. 12. — Pe parcursul execuției se pot aproba, prin
ordin al ministrului sănătății, subprograme noi de sănătate,
finanțate prin redistribuire de fonduri bugetare, în condițiile
legii.
Art. 13. — Direcțiile generale și direcțiile de specialitate
din Ministerul Sănătății, direcțiile de sănătate publică,
instituțiile publice implicate, precum și unitățile sanitare vor
duce la îndeplinire prevederile prezentului ordin.
Art. 14. — Anexele nr. I—III*) fac parte integrantă din
prezentul ordin.
Art. 15. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 12 ianuarie 2005.
Nr. 10.
*) Anexele nr. I—III se publică ulterior în Monitorul Oficial al României, Partea I, nr. 61 bis în afara abonamentului, care poate fi achiziționat
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 61/18.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

