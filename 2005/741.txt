PARTEA

Anul 173 (XVII) — Nr. 741

I

LEGI, DECRETE, HOTĂRÂRI ȘI ALTE ACTE

Luni, 15 august 2005

SUMAR

Nr.

Pagina
DECIZII ALE CURȚII CONSTITUȚIONALE

Nr.
908.

Decizia nr. 316 din 14 iunie 2005 referitoare la excepția
de neconstituționalitate a prevederilor art. 9 lit. b)
și d) din Legea nr. 156/2000 privind protecția
cetățenilor români care lucrează în străinătate ......

1–4

HOTĂRÂRI ALE GUVERNULUI ROMÂNIEI
906.
907.

— Hotărâre privind acordarea unui ajutor umanitar
de urgență pentru județul Galați..............................

4–5

— Hotărâre privind acordarea unui ajutor umanitar
de urgență pentru județul Suceava .........................

5

DECIZII

ALE

167.

CURȚII

Pagina
— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2005, pentru finanțarea cheltuielilor aferente
organizării și desfășurării Festivalului Național de
Teatru îI.L. Caragiale“...............................................

6

ACTE ALE OFICIULUI ROMÂN PENTRU
DREPTURILE DE AUTOR
— Decizie pentru publicarea în Monitorul Oficial al
României, Partea I, a remunerațiilor stabilite în
sumă fixă, prevăzute în Hotărârea Guvernului
nr. 769/1999, modificate pe baza indicelui de
inflație, stabilit la nivel național................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 316
din 14 iunie 2005

referitoare la excepția de neconstituționalitate a prevederilor art. 9 lit. b) și d)
din Legea nr. 156/2000 privind protecția cetățenilor români care lucrează în străinătate
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 9 lit. b) și d) din Legea nr. 156/2000
privind protecția cetățenilor români care lucrează în
străinătate, astfel cum a fost modificată prin Ordonanța
Guvernului nr. 43/2002, excepție ridicată de Societatea
Comercială îNadosim M“ — S.R.L. din București în Dosarul
nr. 11.292/2004 al Judecătoriei Sectorului 6 București.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public. Acesta pune

2

MONITORUL OFICIAL AL ROMÂNIEI, PARTEA I, Nr. 741/15.VIII.2005

concluzii de respingere ca neîntemeiată a excepției de
neconstituționalitate. Consideră că prevederile art. 9 lit. b)
din Legea nr. 156/2000 sunt conforme prevederilor
constituționale ale art. 16 și ale art. 41 alin. (1), întrucât
alegerea liberă a profesiei și a locului de muncă presupune
și îndeplinirea unor condiții de competență și experiență
specifice. În ceea ce privește dispozițiile art. 9 lit. d) din
Legea nr. 156/2000, arată că acestea dau expresie
prevederilor art. 135 alin. (2) lit. a) din Constituție. Astfel,
contractele încheiate de agenții de ocupare a forței de
muncă cu persoane fizice și organizații patronale din
străinătate este necesar să cuprindă oferte ferme de locuri
de muncă, deoarece aceste clauze contractuale urmează
să fie incluse în contractele individuale de muncă încheiate
între cetățenii români și angajatorii străini. În lipsa acestora,
contractele individuale de muncă ar fi lipsite de elementele
lor esențiale.
C U R T E A,

având în vedere actele și lucrările dosarului, constată
următoarele:
Prin Încheierea din 20 decembrie 2004, pronunțată în
Dosarul nr. 11.292/2004, Judecătoria Sectorului 6
București a sesizat Curtea Constituțională cu excepția de
neconstituționalitate a prevederilor art. 9 lit. b) și d) din
Legea nr. 156/2000 privind protecția cetățenilor români
care lucrează în străinătate, astfel cum a fost modificată
prin Ordonanța Guvernului nr. 43/2002.
Excepția de neconstituționalitate a fost ridicată de
contestatoarea Societatea Comercială îNadosim M“ —
S.R.L. din București într-o cauză civilă având ca obiect
anularea procesului-verbal de constatare a unei
contravenții, întocmit de un inspector din cadrul
Inspectoratului Teritorial de Muncă București.
În motivarea excepției de neconstituționalitate autorul
acesteia susține că art. 9 lit. b) din Legea nr. 156/2000,
astfel cum a fost modificată prin Ordonanța Guvernului
nr. 43/2002, încalcă principiul egalității în drepturi a
cetățenilor, statuat de art. 16 din Constituție, întrucât
creează o discriminare — în ceea ce privește angajarea —
între persoanele care au experiență în domeniul forței de
muncă și cele care nu au o astfel de experiență. Textul de
lege criticat îblochează accesul la angajare pe
considerentul experienței“ și îpune angajatorul în situația de
a încălca dreptul constituțional al persoanei constând în
libertatea alegerii locului de muncă“, fiind astfel contrar art.
41 alin. (1) din Constituție. Referitor la art. 9 lit. d) din
Legea nr. 156/2000, astfel cum a fost modificată prin
Ordonanța Guvernului nr. 43/2002, susține că încalcă
dispozițiile art. 135 alin. (2) lit. a) din Constituție, care
impune statului obligația de a asigura libertatea comerțului
și crearea cadrului favorabil pentru valorificarea tuturor
factorilor de producție, deoarece îblochează accesul la
activitatea de mediere de preexistența unor contracte“.
Judecătoria Sectorului 6 București apreciază că
excepția de neconstituționalitate a art. 9 lit. b) din Legea
nr. 156/2000, astfel cum a fost modificată prin Ordonanța
Guvernului nr. 43/2002, este întemeiată, întrucât acest text
este contrar prevederilor art. 16 și art. 41 alin. (1) din
Constituție. Prin textul criticat îse creează o discriminare
între persoanele care au experiență în domeniul forței de
muncă și cele care nu au experiență în acest domeniu și
se blochează accesul la angajare pe considerentul
experienței“; îlegiuitorul nu a stabilit ce se înțelege prin
personal cu experiență în domeniul forței de muncă, astfel
încât măsura restrângerii alegerii locului de muncă poate fi
aplicată în mod discriminatoriu“. Exprimându-și opinia

asupra excepției de neconstituționalitate a art. 9 lit. d) din
Legea nr. 156/2000, instanța consideră că aceasta este
neîntemeiată, dispozițiile de lege criticate fiind conforme cu
prevederile art. 135 alin. (2) lit. a) din Constituție. Textul
de lege ce face obiectul excepției de neconstituționalitate
înu contravine principiilor economiei de piață și nici
obligațiilor statului în acest domeniu, prin aceste dispoziții
urmărindu-se protecția socială a muncii“; îdacă nu ar exista
contracte care să conțină oferte ferme de locuri de muncă,
agentul de ocupare a forței de muncă nu ar putea asigura
includerea elementelor cu caracter minimal în contractul
individual de muncă încheiat între angajatorul străin și
angajatul cetățean român“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților consideră că excepția
de neconstituționalitate este neîntemeiată. În susținerea
acestei opinii, arată că art. 9 lit. b) din Legea nr. 156/2000
nu creează discriminare între persoanele care au
experiență și cele care nu au experiență în domeniul forței
de muncă, îîntrucât principiul egalității cetățenilor în fața
legii nu presupune uniformitate, ci faptul că la situații
diferite trebuie aplicat un tratament juridic diferențiat, care,
în speță, este fundamentat pe desfășurarea, de către
agenții de ocupare a forței de muncă, a activității de
mediere a angajării cetățenilor români în străinătate“. Textul
nu este contrar nici prevederilor art. 41 alin. (1) din
Constituție, îîntrucât dreptul la muncă nu este îngrădit în
situația în care specificul activității desfășurate impune
obligativitatea experienței, astfel cum a fost statuată de
legiuitor în virtutea atribuțiilor sale“. În ceea ce privește
excepția de neconstituționalitate a art. 9 lit. d) din Legea
nr. 156/2000, apreciază că nici aceasta nu este întemeiată.
Textul de lege criticat îvizează protecția socială a muncii,
necontravenind principiilor economiei de piață și nici
obligațiilor pe care statul le are în acest domeniu“, iar
inexistența unor contracte care să conțină oferte ferme de
locuri de muncă îar conduce la imposibilitatea agentului de
ocupare a forței de muncă de a include în contract
elementele prevăzute de legiuitor la art. 10 din Legea
nr. 156/2000“.
Guvernul apreciază că excepția de neconstituționalitate
a prevederilor art. 9 lit. b) și d) din Legea nr. 156/2000
privind protecția cetățenilor români care lucrează în
străinătate este neîntemeiată. Legea nr. 156/2000 a fost
adoptată îpentru a oferi o protecție socială corespunzătoare
cetățenilor români care lucrează în străinătate și pentru a
reglementa activitatea agenților de ocupare a forței de
muncă“. În cuprinsul legii s-au stabilit anumite condiții pe
care trebuie să le îndeplinească agenții de ocupare a forței
de muncă pentru a putea media angajarea cetățenilor
români în străinătate, condiții ce înu contravin principiilor
economiei de piață și nici obligațiilor statului în acest
domeniu, prin acest act normativ urmărindu-se protecția
socială a muncii“. Guvernul susține că, îdacă nu ar exista
contracte care să conțină oferte ferme de locuri de muncă,
agentul de ocupare a forței de muncă nu ar putea asigura
includerea elementelor cu caracter minimal în contractul
individual de muncă încheiat între angajatorul străin și
angajatul cetățean român“. Ținând seama de complexitatea
activității pe care o desfășoară cei ce se ocupă de
plasarea forței de muncă, cerința referitoare la existența
experienței în domeniul forței de muncă este justificată,

MONITORUL OFICIAL AL ROMÂNIEI, PARTEA I, Nr. 741/15.VIII.2005
astfel încât nu se încalcă nici principiul egalității în drepturi
a cetățenilor și nici dreptul la muncă al acestora. Prin
adoptarea Ordonanței Guvernului nr. 43/2002 pentru
modificarea Legii nr. 156/2000 privind protecția cetățenilor
români care lucrează în străinătate îa fost asigurată o mai
bună conștientizare și responsabilizare a agenților de
ocupare a forței de muncă în stăinătate pentru ca serviciile
de mediere pe care le desfășoară să fie realizate în mod
eficient și operativ“.
Avocatul Poporului și-a exprimat opinia în sensul
respingerii excepției de neconstituționalitate ca
neîntemeiată. Dispozițiile art. 9 lit. b) din Legea
nr. 156/2000, astfel cum a fost modificată prin Ordonanța
Guvernului nr. 43/2002, îprin condiționarea încadrării unei
persoane într-o anumită muncă, de o anumită experiență
profesională“ nu îngrădesc dreptul la muncă. Precizează că
prevederile art. 41 alin. (1) din Constituție înu pot fi
interpretate în sensul că orice persoană, oricând, poate
opta pentru exercitarea unei profesii ori a unei meserii sau
pentru alegerea oricărui loc de muncă, fără a avea
pregătirea și calificarea corespunzătoare“. În punctul de
vedere se arată că nu poate fi reținută nici critica de
neconstituționalitate a art. 9 lit. b) din Legea nr. 156/2000
prin raportare la art. 16 din Constituție, deoarece îexigența
experienței profesionale în vederea încadrării în muncă nu
este de natură discriminatorie între cetățeni, întrucât
principiul egalității și nediscriminării nu are semnificația
instituirii unei uniformități, ci permite ca în situații diferite să
se aplice un tratament juridic diferit când acesta se justifică
în mod rațional și obiectiv“. În ceea ce privește excepția
de neconstituționalitate a art. 9 lit. d) din lege, aceasta nu
este întemeiată, întrucât îcondiționarea prin textul legal
criticat a preexistenței unor contracte care conțin oferte
ferme pentru locuri de muncă pentru desfășurarea activității
de mediere a angajării cetățenilor români în stăinătate nu
este de natură să contravină libertății comerțului, ci asigură
protecția concurenței loiale și creează cadrul favorabil
pentru valorificarea tuturor factorilor de producție“.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 9 lit. b) și d) din Legea nr. 156/2000
privind protecția cetățenilor români care lucrează în
străinătate, publicată în Monitorul Oficial al României,
Partea I, nr. 364 din 4 august 2000, astfel cu a fost
modificată prin Ordonanța Guvernului nr. 43/2002, publicată
în Monitorul Oficial al României, Partea I, nr. 578 din
5 august 2002, aprobată și modificată prin Legea
nr. 592/2002, publicată în Monitorul Oficial al României,
Partea I, nr. 808 din 7 noiembrie 2002. Cuprinsul textelor
de lege criticate este următorul:
— Art. 9 lit. b) și d): îAgenții de ocupare a forței de
muncă pot desfășura activitatea de mediere a angajării

3

cetățenilor români în străinătate dacă îndeplinesc următoarele
condiții:
(...)
b) au încadrat în muncă personal cu experiență în domeniul
forței de muncă;
(...)
d) au încheiat cu persoane juridice, persoane fizice și
organizații patronale din străinătate, după caz, contracte care
conțin oferte ferme de locuri de muncă;“.
În opinia autorului excepției de neconstituționalitate,
textele de lege criticate contravin dispozițiilor constituționale
ale art. 16, ale art. 41 alin. (1) și ale art. 135 alin. (2)
lit. a). Din motivarea excepției însă, în ceea ce privește
art. 16 din Constituție, rezultă că autorul acesteia își
raportează critica doar la prevederile alin. (1) al acestui
articol. Cuprinsul textelor constituționale invocate este
următorul:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.
Examinând excepția de neconstituționalitate ridicată,
Curtea reține următoarele:
Legea nr. 156/2000 privind protecția cetățenilor români
care lucrează în străinătate impune agenților de ocupare a
forței de muncă îndeplinirea condițiilor prevăzute la art. 9,
necesare pentru desfășurarea activității de mediere a
angajării cetățenilor români în străinătate. Potrivit
susținerilor autorului excepției, condiția stabilită la art. 9
lit. b) privind încadrarea de personal cu experiență în
domeniul forței de muncă este neconstituțională prin aceea
că, pe de o parte, creează o discriminare la angajare între
cetățenii care au experiența cerută și cei care nu au
dobândit o asemenea experiență, iar pe de altă parte,
îngrădește libertatea alegerii locului de muncă. Curtea
constată că, în realitate, dispoziția de lege criticată nu
instituie nici privilegii, nici discriminări între cetățeni, astfel
încât nu se poate susține că ar încălca principiul
constituțional al egalității în drepturi a cetățenilor, consacrat
prin art. 16 alin. (1) din Constituție, tratamentul egal
impunându-se doar pentru cetățenii aflați în situații identice.
Sub acest aspect Curtea Constituțională a reținut în mod
constant că principiul egalității nu înseamnă uniformitate,
așa încât, dacă la situații egale trebuie să corespundă un
tratament egal, la situații diferite tratamentul juridic nu
poate fi decât diferit. În plus, așa după cum Curtea
Constituțională a statuat, de exemplu în Decizia nr. 233 din
25 mai 2004, publicată în Monitorul Oficial al României,
Partea I, nr. 603 din 5 iulie 2004, îLibertatea alegerii
profesiei, a meseriei și a locului de muncă nu înseamnă
că orice persoană, oricând și în orice condiții, poate
exercita profesia sau meseria pe care o dorește. Alegerea
profesiei și a meseriei presupune, înainte de toate,
pregătirea și calificarea corespunzătoare în vederea
exercitării acestora“. Din această perspectivă, nici prin
raportare la prevederile art. 41 alin. (1) din Constituție nu
se poate susține că este neconstituțională condiționarea
instituită prin dispozițiile art. 9 lit. b) din Legea nr. 156/2000.
În legătură cu neconstituționalitatea art. 9 lit. d) din
Legea nr. 156/2000 Curtea constată că obligația agenților
de ocupare a forței de muncă de a încheia cu persoane
juridice, persoane fizice și organizații patronale din
străinătate contracte care conțin oferte ferme de locuri de
muncă se justifică prin scopul însuși al Legii nr. 156/2000,

4

MONITORUL OFICIAL AL ROMÂNIEI, PARTEA I, Nr. 741/15.VIII.2005

acela de a asigura protecția cetățenilor români care
lucrează în străinătate.
Așa fiind, nu pot fi reținute susținerile autorului excepției
în sensul cărora aceste prevederi sunt contrare art. 135
alin. (2) lit. a) din Constituție. Curtea observă că textul de

lege criticat dispune chiar în sensul prevederii
constituționale invocate, dând astfel expresie preocupării
statului privind asigurarea protecției concurenței loiale și
crearea cadrului favorabil pentru valorificarea tuturor
factorilor de producție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 lit. b) și d) din Legea nr. 156/2000 privind protecția
cetățenilor români care lucrează în străinătate, excepție ridicată de Societatea Comercială îNadosim M“ — S.R.L. din
București în Dosarul nr. 11.292/2004 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru județul Galați
În temeiul prevederilor art. 108 din Constituția României, republicată, și ale art. 8 alin. 5 din Legea nr. 82/1992
privind rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 380.000 lei (RON), constând în 100 tone
motorină și 5 tone ulei de motor necesare funcționării
utilajelor din zonele afectate de inundații, în vederea creării
condițiilor revenirii populației sinistrate la o viață normală în
localitățile din județul Galați.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de Instituția Prefectului Județului Galați.
(2) Reîntregirea stocului de motorină cu cantitatea de
100 tone se va face în anul 2006, finanțarea fiind asigurată
din bugetul aprobat Administrației Naționale a Rezervelor
de Stat.

Art. 3. — (1) Transportul produselor până la locul
indicat de Instituția Prefectului Județului Galați se va
efectua în regim de urgență cu mijloace auto
specializate ale unor societăți comerciale angajate de
Administrația Națională a Rezervelor de Stat sau pe
calea ferată.
(2) Cheltuielile legate de ambalarea, încărcarea și
transportul produselor se suportă de Administrația Națională
a Rezervelor de Stat, în limita bugetului aprobat.
(3) Distribuirea produselor se va face prin grija Instituției
Prefectului Județului Galați, prin persoane anume
împuternicite.
(4) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituția Prefectului Județului Galați va
justifica distribuirea produselor scoase din rezervele de stat

MONITORUL OFICIAL AL ROMÂNIEI, PARTEA I, Nr. 741/15.VIII.2005
în condițiile prezentei hotărâri, conform prevederilor art. 7
din Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.

5

(2) Documentele justificative privind distribuirea vor fi
păstrate la sediul Instituției Prefectului Județului Galați în
vederea punerii lor la dispoziție organelor de control
abilitate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Ionel Popescu
București, 11 august 2005.
Nr. 906.
GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru județul Suceava
În temeiul prevederilor art. 108 din Constituția României, republicată, și ale art. 8 alin. 5 din Legea nr. 82/1992
privind rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 72.000 lei (RON), constând în 20 tone
motorină necesară executării lucrărilor urgente în vederea
revenirii la o viață normală a persoanelor sinistrate din
județul Suceava, ale căror case și curți au fost inundate.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitatea de motorină
aprobată a fi scoasă din rezervele de stat potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de Instituția Prefectului Județului Suceava.
(2) Reîntregirea stocului de motorină cu cantitatea de
20 tone se va face în anul 2006, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produsului până la locul indicat
de Instituția Prefectului Județului Suceava se va efectua în
regim de urgență cu mijloace auto specializate ale unor

societăți comerciale angajate de Administrația Națională a
Rezervelor de Stat sau pe calea ferată.
(2) Cheltuielile legate de manipularea, încărcarea și
transportul produselor se suportă de Administrația Națională
a Rezervelor de Stat, în limita bugetului aprobat.
(3) Distribuirea produselor se va face prin grija Instituției
Prefectului Județului Suceava, prin persoane anume
împuternicite.
(4) Schimbarea, sub orice formă, a destinației produsului
acordat ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituția Prefectului Județului Suceava va
justifica distribuirea produsului scos din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Instituției Prefectului Județului Suceava în
vederea punerii lor la dispoziție organelor de control
abilitate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Ionel Popescu
București, 11 august 2005.
Nr. 907.

6

MONITORUL OFICIAL AL ROMÂNIEI, PARTEA I, Nr. 741/15.VIII.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2005, pentru finanțarea cheltuielilor aferente organizării
și desfășurării Festivalului Național de Teatru îI.L. Caragiale“
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, și al art. 2 din Ordonanța Guvernului nr. 51/1998 privind îmbunătățirea sistemului de
finanțare a programelor și proiectelor culturale, aprobată cu modificări și completări prin Legea nr. 245/2001,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Culturii și Cultelor pe anul 2005, la capitolul 59.01
îCultură, religie și acțiuni privind activitatea sportivă și de
tineret“, titlul 38 îTransferuri“, cu suma de 600 mii lei
(RON), din Fondul de rezervă bugetară la dispoziția
Guvernului, prevăzut în bugetul de stat pe anul 2005,
pentru finanțarea cheltuielilor aferente organizării și
desfășurării, în perioada 6—13 noiembrie 2005, a
Festivalului Național de Teatru îI.L. Caragiale“.
(2) Suma prevăzută la alin. (1) va fi utilizată pentru
finanțarea cheltuielilor de transport intern și internațional, a
cheltuielilor privind onorariile, cazarea și diurnele, precum și
a cheltuielilor de producție.

Art. 2. — Finanțarea se face pe bază de contract
încheiat între Ministerul Culturii și Cultelor și Uniunea
Teatrală din România — UNITER, cu plata în avans, în
cuantum de 180 mii lei (RON), pentru organizarea acțiunii
prevăzute la art. 1.
Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2005.
Art. 4. — Ministerul Culturii și Cultelor și organele
abilitate de lege vor controla modul de utilizare a sumelor
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 11 august 2005.
Nr. 908.

ACTE
PENTRU

ALE

OFICIULUI

DREPTURILE

ROMÂN

DE

AUTOR

OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a remunerațiilor stabilite în sumă fixă,
prevăzute în Hotărârea Guvernului nr. 769/1999, modificate pe baza indicelui de inflație,
stabilit la nivel național
Având în vedere dispozițiile art. 1314 din Legea nr. 8/1996 privind dreptul de autor și drepturile conexe, cu
modificările și completările ulterioare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, remunerațiile stabilite în sumă fixă, prevăzute în
Hotărârea Guvernului nr. 769/1999 pentru aprobarea
metodologiilor privind utilizarea repertoriului de opere

muzicale al organismelor de gestiune colectivă a
drepturilor de autor și a tabelelor cuprinzând drepturile
patrimoniale cuvenite autorilor, modificate pe baza
indicelui de inflație, stabilit la nivel național, prevăzute în

7

MONITORUL OFICIAL AL ROMÂNIEI, PARTEA I, Nr. 741/15.VIII.2005
anexele nr. 1 și 2 care fac parte integrantă din prezenta
decizie.

Art. 2. — Prezenta decizie intră în vigoare la data
publicării în Monitorul Oficial al României, Partea I.

p. Directorul general al Oficiului Român pentru Drepturile de Autor,
Eugen Vasiliu
București, 8 august 2005.
Nr. 167.
ANEXA Nr. 1
TABELUL

cuprinzând remunerațiile datorate pentru utilizarea operelor muzicale în scop ambiental
Utilizatori

Remunerații
actualizate cu indicele inflației
113,8% aferent perioadei
1 ianuarie 2004 — 30 iunie 2005
(RON)

A. Unități de alimentație publică (restaurante, baruri, berării, birturi, cofetării, pizzerii,
plăcintării, fast-food și orice asemenea unități) și săli de jocuri*) (remunerații/lună)
1. În orașe sau în stațiuni balneoclimaterice:
a) cu suprafața de până la 100 m2, sau în spații deschise
b) cu suprafața cuprinsă între 100—200 m2
c) cu suprafața cuprinsă între 200—500 m2
d) cu suprafața de peste 500 m2 (supermarket)
2. În comune și în sate:
a) cu suprafața până la 50 m2
b) cu suprafața de peste 50 m2
B. Unități comerciale sau de prestări cu activitate continuă**) (remunerații/lună)
1. În orașe sau în stațiuni balneoclimaterice:
a) cu suprafața de până la 100 m2 sau în spații deschise
b) cu suprafața cuprinsă între 100—200 m2
c) cu suprafața cuprinsă între 200—500 m2
d) cu suprafața de peste 500 m2
2. În comune și în sate:
a) cu suprafața de până la 50 m2
b) cu suprafața de peste 50 m2
C. Evenimente ocazionale (remunerații/manifestație)
a) Petreceri cu muzică (nunți cu dar și alte asemenea petreceri organizate de către particulari)
b) Petreceri organizate în cadrul unor colocvii, simpozioane, congrese, vernisaje, lansări
de carte sau de disc și alte reuniuni profesionale similare
D. Târguri și expoziții***) (remunerații/zi)
1. Târguri, iarmaroace, talciocuri în aer liber
2. Târguri sau expoziții de prezentare a produselor agroalimentare, industriale sau a bunurilor
de larg consum:
a) în spații cu suprafața de până la 500 m2
b) în spații cu suprafața de peste 500 m2
3. Expoziții de artă, știință, carte și altele asemenea:
a) în spații cu suprafața de până la 200 m2
b) în spații cu suprafața de peste 200 m
4. Standuri mobile, vehicule publicitare activând în spații publice
E. Sport și agrement (remunerații/lună)
1. Piscine, plaje, ștranduri, pârtii pentru schi
2. Patinoare deschise publicului
3. Școli de dans, centre de sănătate și de gimnastică aerobică
4. Săli de sport, patinoare și piscine de antrenament sportiv
5. Parcuri de distracție, orășele și sate de vacanță
6. Orășele ale copiilor, serbări, alte activități dedicate copiilor
F. Turism****) (remunerații/lună)
1. Hoteluri până la categoria 3 stele, situate în stațiuni balneoclimaterice:
a) cu capacitate de cazare mică
b) cu capacitate de cazare medie (31—100 camere)
c) cu capacitate de cazare mare
2. Hoteluri până la categoria 3 stele inclusiv, situate în orașe:
a) cu capacitate de cazare mică
b) cu capacitate de cazare medie (31—100 camere)
c) cu capacitate de cazare mare
3. Hoteluri de categoria 4 stele sau superioare

36
54
72
108
18
27
18
36
54
72
18
29
18
72
36
54
72
4
11
18
18
36
36
18
54
36
18
36
54
22
36
65
143

*) În calculul suprafețelor vor fi luate în considerare spațiile comerciale utile, inclusiv ringurile de dans. Dacă același spațiu este utilizat
pentru mai multe activități, remunerațiile reprezentând drepturile patrimoniale ale autorilor de opere muzicale se vor plăti pentru fiecare activitate în parte.
Cumulul remunerațiilor plătite nu va depăși 10% din valoarea încasărilor brute ale utilizatorului.
**) În calculul suprafețelor vor fi luate în considerare spațiile comerciale utile.
***) Remunerațiile aplicabile pentru târgurile și expozițiile organizate în afara orașelor sau în comune și sate vor fi reduse cu 40% față de
cele indicate în tabel.
****) Remunerațiile prevăzute pentru unitățile de cazare se percep numai în cazul existenței echipamentelor radio-tv în camere.

8

MONITORUL OFICIAL AL ROMÂNIEI, PARTEA I, Nr. 741/15.VIII.2005
Remunerații
actualizate cu indicele inflației
113,8% aferent perioadei
1 ianuarie 2004 — 30 iunie 2005
(RON)

Utilizatori

4. Unități de cazare montane, moteluri, cabane, amenajamente cu căsuțe de vacanță, campinguri
5. Unități de cazare agroturistice, popasuri turistice, pensiuni
G. Transporturi*****) (remunerații/mijloc de transport/lună)
1. Transporturi rutiere de pasageri cu:
a) autobuze, troleibuze, tramvaie
b) microbuze și taxiuri
c) autocare în transport intern și internațional
d) vehicule de agrement (atelaje, trenulețe, remorci, platforme)
2. Transporturi feroviare cu:
a) trenuri de pasageri în trafic intern
b) trenuri de pasageri în trafic internațional
c) vagoane-restaurant sau bar în trafic intern
d) vagoane-restaurant sau bar în trafic internațional
3. Transporturi aeriene de pasageri:
a) zboruri interne
b) zboruri continentale
c) zboruri transcontinentale
4. Transporturi pe apă de pasageri:
a) ambarcațiuni de agrement pe lacuri
b) transporturi fluviale și maritime
5. Transport pe cablu de pasageri cu:
a) telecabine
b) ascensoare
H. Spații de așteptare (remunerații/lună)
1. Aeroporturi:
a) interne
b) internaționale
2. Gări și stații de metrou (pentru fiecare stație):
a) în București și în municipii reședință de județ
b) în orașe
c) săli de așteptare clasa I
3. Autogări

18
18
11
18
54
18
54
72
54
72
54
108
215
18
54
18
4
36
72
36
29
22
18

*****) La transportul de pasageri aerian sumele forfetare sunt aplicabile pentru fiecare cursă în parte, dar numai în cazul aeronavelor dotate
cu echipament de ascultare pentru pasageri. Pentru mijloacele de transport neutilizate mai mult de 20 de zile lunar nu se plătesc remunerații. La
transporturile de pasageri rutiere, feroviare și pe apă sumele sunt datorate numai pentru mijloacele de transport dotate cu echipament specific (difuzare,
amplificare, ascultare, după caz).
ANEXA Nr. 2
(Tabelul nr. IV din anexa nr. 3
la Hotărârea Guvernului nr. 769/1999)
T A B E L U L Nr. IV

privind remunerațiile reprezentând drepturile patrimoniale de autor pentru utilizarea operelor muzicale
în cadrul manifestărilor ocazionale și remunerațiile minimale pentru utilizarea operelor muzicale
în cadrul manifestărilor ocazionale
Procentul
pentru calculul
remunerației

Manifestările ocazionale

1. Parade stradale cu caracter festiv
2. Parade stradale cu caracter publicitar sau electoral
3. Muzică transmisă prin difuzoare, parade ori fanfare care deschid
sau însoțesc manifestări sportive
4. Spectacole de stradă istorice, de sunet și lumină, artificii etc.
5. Concursuri sportive în spații publice (alergări, carting, auto-moto, ciclism etc.)

1%
3%
0,1%
1%
0,1%

Remunerații actualizate
cu indicele inflației
113,8% aferent perioadei
1 ianuarie 2004 — 30 iunie 2005
(RON)

36/ora
72/ora
Valoarea a 11 bilete
31/ora
31/ora

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 741/15.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047266]
ISSN 1453—4495

