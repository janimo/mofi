PARTEA

Anul 173 (XVII) — Nr. 544

I

LEGI, DECRETE, HOTĂRÂRI ȘI ALTE ACTE

Luni, 27 iunie 2005

SUMAR
Nr.

Pagina

Nr.

DECIZII ALE CURȚII CONSTITUȚIONALE

rezervele proprii, aflate în administrarea
Ministerului de Interne, aprobat prin Hotărârea
Guvernului nr. 81/2003 .............................................

Decizia nr. 203 din 14 aprilie 2005 referitoare la excepția
de neconstituționalitate a dispozițiilor art. 37
alin. (4) din Legea energiei electrice nr. 318/2003

1–3

Decizia nr. 247 din 10 mai 2005 referitoare la excepția
de neconstituționalitate a dispozițiilor art. 134
alin. (1) din Legea nr. 31/1990 privind societățile
comerciale ..................................................................

4–5

— Hotărâre pentru modificarea și completarea
Regulamentului privind organizarea și desfășurarea
procedurilor pentru valorificarea bunurilor scoase
din funcțiune, precum și a celor scoase din

DECIZII

ALE

565.

566.

HOTĂRÂRI ALE GUVERNULUI ROMÂNIEI
542.

Pagina

CURȚII

6

— Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al comunei Podari și în administrarea Consiliului
Local al Comunei Podari, județul Dolj ....................

7

— Hotărâre privind transmiterea unui teren arabil
din domeniul public al statului și din administrarea
Ministerului Administrației și Internelor în domeniul
public al municipiului Giurgiu și în administrarea
Consiliului Local al Municipiului Giurgiu ..................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 203
din 14 aprilie 2005

referitoare la excepția de neconstituționalitate a dispozițiilor art. 37 alin. (4)
din Legea energiei electrice nr. 318/2003
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 37 alin. (4) din Legea energiei electrice

nr. 318/2003, excepție ridicată de Viorel Domuța și Iuliana
Domuța în Dosarul nr. 3.754/2004 al Judecătoriei Alba Iulia.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. Se arată că
prevederile legale criticate au mai fost supuse controlului
de constituționalitate. Prin mai multe decizii Curtea a
respins excepția de neconstituționalitate a dispozițiilor
art. 37 alin. (4) din Legea nr. 318/2003. Totodată, se
consideră că hotărârile Guvernului, menționate de autorii
excepției, nu sunt de natură să determine reconsiderarea
jurisprudenței Curții Constituționale.

2

MONITORUL OFICIAL AL ROMÂNIEI, PARTEA I, Nr. 544/27.VI.2005
C U R T E A,

având în vedere actele și lucrările dosarului, constată
următoarele:
Prin Încheierea din 14 octombrie 2004, pronunțată în
Dosarul nr. 3.754/2004, Judecătoria Alba Iulia a sesizat
Curtea Constituțională cu excepția de neconstituționalitate
a dispozițiilor art. 37 alin. (4) din Legea nr. 318/2003,
excepție ridicată de Viorel Domuța și Iuliana Domuța într-o
cauză având ca obiect soluționarea acțiunii civile formulate
de autorii excepției privind strămutarea unor stâlpi de înaltă
tensiune situați pe terenul acestora.
În motivarea excepției de neconstituționalitate se
susține că îart. 37 alin. (4) din Legea nr. 318/2003, care
prevede că terenurile pe care se situează rețelele electrice
de distribuție existente la intrarea în vigoare a prezentei
legi sunt și rămân în proprietatea publică a statului“,
contravine dispozițiilor art. 44 alin. (2) teza întâi și ale
art. 154 alin. (1) din Constituție.
Autorii excepției arată că dreptul lor de proprietate
asupra terenului în litigiu pe care se află stâlpii de înaltă
tensiune îeste înscris în cartea funciară, fiind un drept real
tabular garantat de prevederile art. 11 pct. 1 din Decretullege nr. 115/1938“. Totodată, consideră că îîn cazul de
față terenul în litigiu nu a fost niciodată trecut în
proprietatea statului în vreuna din modalitățile prevăzute de
Constituția României sau de legea organică la care se
face trimitere în art. 136 alin. (3) din Constituție“. De
asemenea, menționează că, îîn mod abuziv, în perioada
guvernării comuniste, au fost construite rețele de transport
ale energiei electrice pe terenurile altor persoane fizice sau
juridice decât cele proprietatea statului, fără ca aceste
terenuri să fi fost trecute în proprietatea statului în mod
legal“.
Deși, se arată în continuare, îCurtea Constituțională s-a
pronunțat prin mai multe decizii (nr. 167 din 1 aprilie 2004;
nr. 438 din 17 mai 2004; nr. 168 din 1 aprilie 2004;
nr. 390 din 3 mai 2004) în sensul că dispozițiile art. 37
alin. (4) din Legea nr. 318/2003 ar fi constituționale, având
în vedere și faptul că bunurile proprietate publică sunt
declarate ca fiind inalienabile, insesizabile și
imprescriptibile, aceste soluții nu-și mai mențin valabilitatea
în cazul de față, deoarece au apărut împrejurări noi, care
pot
determina
schimbarea
jurisprudenței
Curții
Constituționale în această materie“. Astfel, prin Hotărârea
nr. 531 din 7 aprilie 2004, publicată în Monitorul Oficial al
României, Partea I, nr. 350 din 21 aprilie 2004, Guvernul
îa aprobat Strategia de privatizare a S.C. Filiala de
distribuție și furnizare a energiei electrice Electrica Moldova —
S.A. și a S.C. Filiala de distribuție și furnizare a energiei
electrice Electrica Oltenia — S.A.“. De asemenea, prin
Hotărârea nr. 1.000 din 25 iunie 2004, publicată în
Monitorul Oficial al României, Partea I, nr. 629 din 10 iulie
2004, Guvernul îa adoptat măsuri pentru derularea și
finalizarea privatizării și modificarea și completarea
Strategiei de privatizare a societăților comerciale filiale de
distribuție și furnizare a energiei electrice Electrica
Dobrogea — S.A. și Electrica Banat — S.A. Este avută în
vedere și privatizarea pârâtei S.C. Electrica Transilvania
Sud — S.A.“. În opinia autorilor excepției, privatizarea
acestor societăți comerciale presupune trecerea terenurilor
pe care sunt situate rețelele electrice de distribuție din
domeniul public în domeniul privat al statului.
Judecătoria Alba Iulia consideră că excepția de
neconstituționalitate este întemeiată. Se arată că, potrivit
art. 44 alin. (5) din Constituție, îpentru lucrări de interes
general, autoritatea publică poate folosi subsolul oricărei
proprietăți imobiliare, cu obligația de a despăgubi
proprietarul pentru daunele aduse solului, plantațiilor sau
construcțiilor, precum și pentru alte daune imputabile
autorității“. Instanța mai arată că pârâta nu este o
autoritate publică, cu atât mai mult în prezent când se

derulează procesul de privatizare a fostei îElectrica“ —
S.A.
Instanța consideră, de asemenea, că îrețelele electrice
și stâlpii de înaltă tensiune nu se încadrează în înșiruirea
limitativă de bunuri care constituie obiect al proprietății
publice [art. 136 alin. (3) din Constituția României],
beneficiind de regimul juridic al proprietății private în
aceleași condiții cu reclamanții“.
Având în vedere aceste considerente, instanța apreciază
că textul de lege criticat încalcă dispozițiile art. 44 și 136
din Constituție, îîntrucât aduce atingere exercitării
atributelor dreptului de proprietate, echivalând cu o
adevărată expropriere, însă fără o dreaptă și prealabilă
despăgubire, conform art. 44 alin. (3) din Constituția
României“.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere se arată că îdispozițiile legale criticate sunt
cuprinse în art. 37 privind «Distribuția energiei electrice»
care reglementează și modul de utilizare a terenurilor
afectate serviciului public de furnizare a energiei electrice,
proprietate publică sau privată, indiferent de titular, luând
în considerare necesitatea desfășurării normale a serviciului
public respectiv, pe de o parte, și protejarea proprietății
private a terenurilor afectate acestuia, pe de altă parte,
prevăzându-se expres, în art. 16 alin. (6) al aceleiași legi,
că «Dreptul de uz și de servitute asupra terenurilor
proprietate privată, restrângerea sau încetarea unor
activități prevăzute la alin. (2) se stabilesc și se exercită
cu respectarea principiului echității, a dreptului de
proprietate și a legislației în vigoare»“.
Se apreciază, în punctul de vedere formulat, că
reglementările criticate nu încalcă art. 44 alin. (2) din
Constituție, îîntrucât proprietatea privată este garantată și
ocrotită în mod egal de lege, indiferent de titular, dar în
alin. (7) al art. 44 se prevede că «Dreptul de proprietate
obligă la respectarea sarcinilor privind protecția mediului și
asigurarea bunei vecinătăți, precum și la respectarea
celorlalte sarcini care, potrivit legii sau obiceiului, revin
proprietarului»“. Mai mult decât atât, se arată în continuare,
dispozițiile criticate îse încadrează în măsurile necesare
pentru îndeplinirea obligațiilor statului referitoare la
«protejarea intereselor naționale în activitatea economică,
financiară și valutară» prevăzute de art. 135 alin. (2) lit. b)
din Constituție, republicată, în asigurarea realizării
serviciului public de furnizare a energiei electrice“.
Guvernul precizează că dispozițiile criticate au mai fost
supuse controlului de constituționalitate exercitat de către
Curtea Constituțională. Sunt menționate în acest sens
Decizia nr. 72 din 26 februarie 2004 și Decizia nr. 284 din
1 iulie 2004, prin care Curtea a respins excepții de
neconstituționalitate având același obiect.
Avocatul Poporului consideră că prevederile criticate
sunt constituționale.
În motivarea acestui punct de vedere se apreciază că
art. 37 alin. (4) din Legea nr. 318/2003 îse aplică tuturor
celor aflați în situația prevăzută în ipoteza normei legale,
indiferent de titularul dreptului de proprietate, și nu
afectează caracterul inviolabil al proprietății private, fiind
conform cu art. 44 alin. (2) și art. 136 alin. (5) din
Constituție“. În acest sens este menționată jurisprudența
Curții Constituționale prin care s-a reținut că dispozițiile
criticate înu consacră trecerea în proprietatea statului a
terenurilor pe care se află rețele electrice de distribuție, ci
prevăd că acestea sunt și rămân în proprietatea publică a
statului, instituind astfel un fine de neprimire a cererilor de
retrocedare. Reglementarea legală în cauză nu relevă nici
o contradicție cu alin. (3) al art. 44 din Constituție, ci,
dimpotrivă, este în deplină concordanță cu art. 136 alin. (2)
și alin. (4) din Legea fundamentală, potrivit căruia
proprietatea publică aparține statului și unităților

MONITORUL OFICIAL AL ROMÂNIEI, PARTEA I, Nr. 544/27.VI.2005
administrativ-teritoriale și este inalienabilă (deciziile
nr. 72/2004, nr. 167/2004 și nr. 168/2004)“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 37 alin. (4) din Legea energiei electrice
nr. 318/2003, publicată în Monitorul Oficial al României,
Partea I, nr. 511 din 16 iulie 2003, care au următorul
conținut:
— Art. 37 alin. (4): îTerenurile pe care se situează
rețelele electrice de distribuție existente la intrarea în vigoare a
prezentei legi sunt și rămân în proprietatea publică a statului.“
Autorii excepției de neconstituționalitate susțin că
dispozițiile legale criticate încalcă prevederile art. 44
alin. (2) teza întâi și ale art. 154 alin. (1) din Constituție.
Textele constituționale invocate în susținerea excepției
au următorul cuprins:
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 154 alin. (1): îLegile și toate celelalte acte
normative rămân în vigoare, în măsura în care ele nu contravin
prezentei Constituții.“
Analizând excepția de neconstituționalitate, Curtea
constată că dispozițiile legale criticate au mai format obiect
al controlului de constituționalitate, inclusiv prin raportare la
aceleași texte constituționale invocate și în cauza de față.
Curtea Constituțională a respins excepții de
neconstituționalitate cu același obiect prin mai multe decizii,
dintre care menționăm: Decizia nr. 167 din 1 aprilie 2004,
publicată în Monitorul Oficial al României, Partea I, nr. 438
din 17 mai 2004; Decizia nr. 168 din 1 aprilie 2004,
publicată în Monitorul Oficial al României, Partea I, nr. 390
din 3 mai 2004; Decizia nr. 203 din 29 aprilie 2004,
publicată în Monitorul Oficial al României, Partea I, nr. 549
din 21 iunie 2004; Decizia nr. 280 din 29 iunie 2004,
publicată în Monitorul Oficial al României, Partea I, nr. 851
din 16 septembrie 2004; Decizia nr. 284 din 1 iulie 2004,
publicată în Monitorul Oficial al României, Partea I, nr. 882
din 27 septembrie 2004.
Prin Decizia nr. 280/2004 Curtea a constatat că nu sunt
încălcate prevederile art. 44 alin. (2) teza întâi și ale
art. 154 alin. (1) din Constituție. În considerentele deciziei

3

s-a reținut că îtextul legal criticat nu dispune exproprierea
și nici transferul dreptului de proprietate în vreun alt mod,
ci doar constată că «terenurile pe care se situează rețelele
electrice existente la intrarea în vigoare a prezentei legi
sunt și rămân în proprietatea publică a statului». Această
prevedere se justifică prin dispozițiile art. 136 alin. (3) din
Constituție, republicată, potrivit cărora fac obiectul exclusiv
al proprietății publice «(...) și alte bunuri stabilite de legea
organică». Dispozițiile atacate dau expresie și prevederilor
constituționale cuprinse în alin. (2) și (4) ale aceluiași
articol, potrivit cărora proprietatea publică aparține statului
sau unităților administrativ-teritoriale și este inalienabilă“.
De asemenea, prin decizia menționată s-a reținut că,
îprin Decizia nr. 72 din 26 februarie 2004, publicată în
Monitorul Oficial al României, Partea I, nr. 249 din
22 martie 2004, Curtea a constatat, de asemenea, că,
potrivit jurisprudenței Curții Europene a Drepturilor Omului,
se lasă statului o marjă mare de apreciere, în funcție de
nevoia reală a comunității în adoptarea măsurii de privare
de proprietate. Astfel, în cauza «James și alții împotriva
Regatului Unit al Marii Britanii și Irlandei», 1986, Curtea
Europeană a statuat că nu poate fi vorba despre o
încălcare a dispozițiilor Convenției pentru apărarea
drepturilor omului și a libertăților fundamentale, dacă
privarea de proprietate a fost făcută într-un anumit context
politic, economic sau social, dacă răspunde unei «utilități
publice», așa cum prevede art. 1 din Protocolul nr. 1 la
convenție, aparținând chiar și unei categorii mai restrânse
de persoane, deci și în situația în care colectivitatea în
ansamblul ei nu utilizează sau nu profită ea însăși de bun.
În vederea realizării scopului ei legitim, măsura privativă de
proprietate trebuie însă să păstreze un echilibru just între
exigențele interesului general al comunității și apărarea
drepturilor fundamentale ale individului. Mai mult, ea trebuie
să aibă loc în condițiile prevăzute de legea internă, care
este necesar să fie accesibilă, publică și previzibilă, și să
cuprindă o procedură clară de aplicare. Or, în această
materie, legea română respectă exigențele impuse de
prevederile Convenției pentru apărarea drepturilor omului și
a libertăților fundamentale“.
Soluțiile pronunțate prin deciziile menționate, precum și
considerentele care au stat la baza acestora își mențin
valabilitatea și în cauza de față, neintervenind elemente noi
de natură să modifice jurisprudența Curții.
În ceea ce privește susținerea autorilor excepției că
adoptarea ulterioară a două hotărâri ale Guvernului din
anul 2004 privind aprobarea strategiei de privatizare a unor
societăți comerciale de distribuție și furnizare a energiei
electrice ar fi de natură să ducă la reconsiderarea
jurisprudenței Curții Constituționale cu privire la aprecierea
constituționalității textului de lege criticat, Curtea reține că
este neîntemeiată. În conținutul textelor celor două hotărâri
ale Guvernului — nr. 531/2004 și nr. 1.000/2004, nu se
fac referiri la situația juridică a terenurilor prevăzute de
dispozițiile legale criticate.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 37 alin. (4) din Legea energiei electrice nr. 318/2003,
excepție ridicată de Viorel Domuța și Iuliana Domuța în Dosarul nr. 3.754/2004 al Judecătoriei Alba Iulia.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

4

MONITORUL OFICIAL AL ROMÂNIEI, PARTEA I, Nr. 544/27.VI.2005
CURTEA CONSTITUȚIONALĂ

D E C I Z I A Nr. 247
din 10 mai 2005

referitoare la excepția de neconstituționalitate a dispozițiilor art. 134 alin. (1)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 133 alin. (1) din Legea nr. 31/1990
privind societățile comerciale, excepție ridicată de
Societatea Comercială îMetex“ — S.A. din Galați în
Dosarul nr. 647/COM/2004 al Tribunalului Galați — Secția
comercială.
La apelul nominal răspunde avocatul Corina Boacșă,
pentru partea Ibram Acsen. Lipsește autorul excepției, față
de care procedura de citare este legal îndeplinită.
Cauza fiind în stare de judecată, avocatul solicită
respingerea excepției de neconstituționalitate ca
neîntemeiată. În acest sens arată că dispoziția de lege
criticată se referă la posibilitatea retragerii din societate,
acesta fiind un drept recunoscut de lege pentru acționarii
care nu sunt de acord cu hotărârea adunării generale, fără
ca textul criticat să încalce vreo dispoziție constituțională.
Retragerea acționarilor din societatea comercială nu
afectează în nici un fel drepturile acesteia și nici nu
contravine dispozițiilor constituționale invocate de autorul
excepției.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Arată că dispozițiile de lege criticate nu
instituie o situație discriminatorie, așa cum susține autorul
excepției, ci se aplică tuturor celor aflați în ipoteza normei
legale.
C U R T E A,

având în vedere actele și lucrările dosarului, reține
următoarele:
Prin Încheierea din 11 octombrie 2004, pronunțată în
Dosarul nr. 647/COM/2004, Tribunalul Galați — Secția
comercială a sesizat Curtea Constituțională cu excepția de
neconstituționalitate a dispozițiilor art. 133 alin. (1) din
Legea nr. 31/1990 privind societățile comerciale, excepție
ridicată de Societatea Comercială îMetex“ — S.A. din
Galați.
În motivarea excepției de neconstituționalitate, autorul
acesteia susține că dispozițiile legale criticate creează o
situație discriminatorie prin care anumiți asociați ai societății
comerciale, invocând anumite motive, pot să se retragă de
la obligațiile asumate prin contractul de societate.
Tribunalul Galați — Secția comercială apreciază că
excepția de neconstituționalitate este neîntemeiată. În acest
sens, arată că dreptul de retragere al acționarului din

societatea comercială în cazul în care nu este de acord cu
hotărârile luate de adunarea generală cu privire la mutarea
sediului reprezintă o excepție de la regula potrivit căreia
voința socială este rezultatul voinței majorității acționarilor și
se impune acționarilor minoritari care au votat împotrivă
sau s-au abținut, precum și de la principiul conform căruia
transferul acțiunilor este liber, acționarii nemulțumiți de
funcționarea societății comerciale putând să o părăsească
în orice moment doresc, prin înstrăinarea acțiunilor pe care
le posedă.
Astfel, dispozițiile legale menționate conferă acționarilor
minoritari mijlocul de a se apăra împotriva hotărârilor
adunării generale legal adoptate, care însă le afectează
unele drepturi.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
invocată este neîntemeiată. În acest sens, arată că este de
esența contractului de societate exprimarea consimțământului părților în vederea constituirii societății, iar actul
constitutiv al societății comerciale pe acțiuni este chiar
expresia acestei voințe concordante a acționarilor și este
firesc ca atunci când acesta urmează a fi schimbat să fie
cerut votul tuturor acționarilor. Sediul societății este unul
dintre elementele esențiale de identificare a societăților
comerciale pe acțiuni, iar în cazul în care el urmează să
fie schimbat, este necesar să existe un nou acord de
voință al tuturor acționarilor. Dispoziția de lege criticată
reglementează posibilitatea oferită acționarilor care nu sunt
de acord cu modificarea actului constitutiv al societății
comerciale pe acțiuni de a se retrage din aceasta.
Avocatul Poporului arată că din examinarea încheierii
de sesizare a Curții Constituționale se constată lipsa opiniei
instanței de judecată cu privire la excepția de
neconstituționalitate a prevederilor art. 133 alin. (1) din
Legea nr. 31/1990 față de art. 16 alin. (1) din Constituție.
Or, potrivit art. 29 alin. (4) din Legea nr. 47/1992,
republicată, sesizarea Curții Constituționale se dispune de
către instanța în fața căreia s-a ridicat excepția de
neconstituționalitate, printr-o încheiere ce va cuprinde opinia
instanței asupra excepției și punctele de vedere ale părților,
însoțite de dovezile depuse de acestea. În consecință,
consideră că instanța de contencios constituțional nu este
legal sesizată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la

MONITORUL OFICIAL AL ROMÂNIEI, PARTEA I, Nr. 544/27.VI.2005
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
În legătură cu sesizarea Curții Constituționale, în punctul
de vedere trimis de Avocatul Poporului se arată că instanța
de judecată nu și-a exprimat opinia cu privire la excepția
de neconstituționalitate, acest fapt conducând la
nelegalitatea sesizării Curții, potrivit dispozițiilor art. 29
alin. (4) din Legea nr. 47/1992. Curtea constată că
Tribunalul Galați — Secția comercială și-a exprimat opinia
în chiar încheierea de sesizare a instanței de contencios
constituțional. De altfel, Curtea s-a pronunțat asupra
acestui aspect, iar prin Decizia nr. 47 din 5 martie 1997,
publicată în Monitorul Oficial al României, Partea I, nr. 146
din 10 aprilie 1998, a statuat că lipsa opiniei instanței
judecătorești din încheierile de sesizare nu poate opri
Curtea să judece cauzele ce i-au fost deduse, deoarece
încălcarea de către instanță a obligației de a-și exprima
opinia nu poate paraliza exercitarea dreptului conferit de
Constituție autorilor excepției de a o invoca și, în mod
corelativ, de a primi soluția rezultată din controlul legii de
către Curtea Constituțională. De principiu, exercițiul unui
drept constituțional nu poate fi împiedicat de neîndeplinirea
unei obligații în sarcina unei autorități publice, chiar dacă
aceasta este o instanță judecătorească.
Tribunalul Galați — Secția comercială a sesizat Curtea
Constituțională cu excepția de neconstituționalitate a
dispozițiilor art. 133 alin. (1) din Legea nr. 31/1990, text
modificat prin Legea nr. 161/2003, publicată în Monitorul
Oficial al României, Partea I, nr. 279 din 21 aprilie 2003.
Legea nr. 31/1990 privind societățile comerciale a fost
republicată în Monitorul Oficial al României, Partea I,
nr. 1.066 din 17 noiembrie 2004, dându-li-se textelor o
nouă numerotare, art. 133 alin. (1) devenind art. 134
alin. (1). Astfel, Curtea Constituțională urmează să se
pronunțe asupra excepției de neconstituționalitate a
dispozițiilor art. 134 alin. (1) din Legea nr. 31/1990 privind
societățile comerciale, republicată.
Textul de lege criticat are următorul conținut:
— Art. 134 alin. (1): îAcționarii care nu sunt de acord cu
hotărârile luate de adunarea generală cu privire la schimbarea
obiectului principal de activitate, la mutarea sediului sau la
forma societății au dreptul de a se retrage din societate și de a
obține de la societate contravaloarea acțiunilor pe care le
posedă, la valoarea medie determinată de către un expert

5

autorizat, prin folosirea a cel puțin două metode de evaluare
recunoscute de standardele europene de evaluare (EVS).“
Autorul excepției de neconstituționalitate susține că prin
dispozițiile legale criticate sunt încălcate prevederile art. 16
alin. (1) din Constituția României, ce au următorul conținut:
îCetățenii sunt egali în fața legii și a autorităților publice, fără
privilegii și fără discriminări.“
Examinând excepția de neconstituționalitate, Curtea
constată că obiectul principal de activitate, sediul sau
forma societății reprezintă elemente esențiale ale actului
constitutiv al acesteia, pentru care acționarii și-au exprimat
consimțământul, acesta fiind expresia voinței concordante a
acestora. În cazul în care vreunul dintre elementele
esențiale ale actului constitutiv al societății urmează să fie
modificat, este necesar să existe un nou acord de voință
al tuturor acționarilor, prin dispozițiile de lege criticate
conferindu-se acționarilor minoritari mijlocul de a se apăra
împotriva hotărârilor adunării generale, care le afectează
unele elemente esențiale. Astfel, acționarii care nu sunt de
acord cu hotărârile adunării generale extraordinare se pot
retrage din societate. Acționarul nu are dreptul să se
retragă ori de câte ori adunarea generală adoptă o
hotărâre cu care acesta nu este de acord, ci numai atunci
când adunarea extraordinară ia hotărâri privind identificarea
societății, și anume schimbarea obiectului principal de
activitate, mutarea sediului sau schimbarea formei societății,
acestea fiind elemente esențiale pentru intrarea acționarului
în societate, așa încât schimbarea lor îl îndreptățește să
se retragă. Dreptul de retragere al acționarilor din societate
reprezintă o excepție de la regula potrivit căreia voința
socială este rezultanta voinței majorității acționarilor și se
impune acționarilor minoritari care au votat împotrivă ori
s-au abținut, fără să se încalce dispozițiile art. 16 alin. (1)
din Constituție.
De asemenea, Curtea constată că acționarii societății se
află în situații diferite, întrucât unii au votat împotriva
hotărârii adunării generale, iar ceilalți au fost de acord cu
aceasta, votând în consecință. Dispozițiile de lege criticate
nu instituie o situație discriminatorie, așa cum susține
autorul excepției, ci ele se aplică tuturor acționarilor aflați în
ipoteza normei legale, și anume cei care au votat
împotrivă.
Faptul că se pot retrage numai acționarii care au votat
împotriva hotărârii adunării generale, iar nu și cei care au
fost de acord cu aceasta, nu încalcă principiul egalității
instituit de art. 16 din Constituție, fiind de neimaginat de
altfel ca aceștia din urmă să nu fie de acord cu hotărârile
luate, avându-se în vedere că au votat pentru.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 134 alin. (1) din Legea nr. 31/1990 privind societățile
comerciale, excepție ridicată de Societatea Comercială îMetex“ — S.A. în Dosarul nr. 647/COM/2004 al Tribunalului
Galați — Secția comercială.
Definitivă și general obligatorie.
Pronunțată în ședința publică din 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 544/27.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Regulamentului privind organizarea și desfășurarea
procedurilor pentru valorificarea bunurilor scoase din funcțiune,
precum și a celor scoase din rezervele proprii, aflate în administrarea Ministerului de Interne,
aprobat prin Hotărârea Guvernului nr. 81/2003
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Regulamentul privind organizarea și
desfășurarea procedurilor pentru valorificarea bunurilor
scoase din funcțiune, precum și a celor scoase din
rezervele proprii, aflate în administrarea Ministerului de
Interne, aprobat prin Hotărârea Guvernului nr. 81/2003,
publicată în Monitorul Oficial al României, Partea I, nr. 99
din 18 februarie 2003, se modifică și se completează după
cum urmează:
1. Articolul 8 se abrogă.
2. Alineatul (1) al articolului 9 va avea următorul
cuprins:
îArt. 9. — (1) Bunurile care urmează să fie valorificate,
atât la intern, cât și la extern, prin procedurile prevăzute la
art. 6 se evaluează de o comisie numită de către
ordonatorul de credite în a cărui administrare nemijlocită se
află acestea.“
3. La capitolul III, după articolul 41 al secțiunii a 3-a se
introduce o nouă secțiune, secțiunea a 4-a, cuprinzând
articolele 411—413, cu următorul conținut:
îSECȚIUNEA a 4-a
Transmiterea fără plată

Art. 411. — (1) Bunurile care nu au fost valorificate prin
procedurile prevăzute la art. 6 pot fi transmise fără plată la
alte instituții publice.
(2) Publicitatea în vederea transmiterii fără plată a
bunurilor scoase din funcțiune se realizează de către

ordonatorul de credite care are în administrare respectivele
bunuri.
Art. 41 2. — (1) Solicitările de preluare fără plată a
bunurilor scoase din funcțiune se adresează direct
ordonatorului de credite care le administrează.
(2) Solicitările de preluare fără plată a bunurilor scoase
din funcțiune, emise de autoritățile administrației publice
locale, avizate de prefect, vor fi însoțite de hotărârea
consiliului local sau a consiliului județean, după caz, din
care să reiasă necesitatea și destinația bunurilor respective.
(3) Cererile se analizează și se aprobă de ordonatorul
de credite, în ordinea depunerii lor.
Art. 413. — După realizarea efectivă a transmiterii fără
plată a mijloacelor fixe, ordonatorul de credite care le-a
preluat are obligația să le introducă în evidența contabilă
și, în termen de 15 zile de la recepție, să remită
transmițătorului o copie a actului de luare în evidență, pe a
cărui bază acesta le scoate din evidență.“
4. Articolul 44 va avea următorul cuprins:
îArt. 44. — Veniturile realizate din valorificarea bunurilor
potrivit prezentului regulament au destinația prevăzută de
dispozițiile legale în vigoare.“
Art. II. — În cuprinsul Hotărârii Guvernului nr. 81/2003
pentru aprobarea Regulamentului privind organizarea și
desfășurarea procedurilor pentru valorificarea bunurilor
scoase din funcțiune, precum și a celor scoase din
rezervele proprii, aflate în administrarea Ministerului de
Interne, denumirea îMinisterul de Interne“ se înlocuiește cu
îMinisterul Administrației și Internelor“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 9 iunie 2005.
Nr. 542.

7

MONITORUL OFICIAL AL ROMÂNIEI, PARTEA I, Nr. 544/27.VI.2005
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului
și din administrarea Ministerului Apărării Naționale în domeniul public al comunei Podari
și în administrarea Consiliului Local al Comunei Podari, județul Dolj
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al comunei Podari și în administrarea
Consiliului Local al Comunei Podari, județul Dolj.

Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ion Mircea Plângu,
secretar de stat
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Ionel Popescu
București, 15 iunie 2005.
Nr. 565.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al comunei Podari și în administrarea Consiliului Local al Comunei Podari, județul Dolj

Locul unde este
situat imobilul
care se transmite

Persoana juridică
de la care se
transmite imobilul

Persoana juridică
la care se
transmite imobilul

Comuna Podari,
județul Dolj

Statul român,
Ministerul
Apărării
Naționale

Comuna Podari,
județul Dolj,
Consiliul Local
al Comunei Podari

Codul de clasificare
din inventarul bunurilor
aflate în administrarea
Ministerului Apărării
Naționale, care
alcătuiesc domeniul
public al statului

— cod 8.29.09
— nr. M.F. 103.902

Caracteristicile tehnice ale imobilului

— imobil 3102
— suprafața construită = 169,16 m 2
— suprafața desfășurată = 206,63 m2

GUVERNUL ROMÂNIEI

HOTĂRÂRE
privind transmiterea unui teren arabil din domeniul public al statului
și din administrarea Ministerului Administrației și Internelor în domeniul public
al municipiului Giurgiu și în administrarea Consiliului Local al Municipiului Giurgiu
În temeiul art. 108 din Constituția României, republicată, precum și al art. 9 alin. (1) și al art. 12 alin. (1) și (2)
din Legea nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren arabil în
suprafață de 110.000 m2, identificat potrivit anexei care

face parte integrantă din prezenta hotărâre, din domeniul
public al statului și din administrarea Ministerului

8

MONITORUL OFICIAL AL ROMÂNIEI, PARTEA I, Nr. 544/27.VI.2005

Administrației și Internelor în domeniul public al municipiului
Giurgiu și în administrarea Consiliului Local al Municipiului
Giurgiu, în scopul construirii de locuințe destinate tinerilor
căsătoriți.

Art. 2. — Predarea-preluarea terenului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Ionel Popescu
București, 15 iunie 2005.
Nr. 566.
ANEXĂ
DATELE DE IDENTIFICARE

a terenului arabil care se transmite din domeniul public al statului
și din administrarea Ministerului Administrației și Internelor în domeniul public al municipiului Giurgiu
și în administrarea Consiliului Local al Municipiului Giurgiu
Locul unde este
situat terenul
care se transmite

Comuna Stănești,
județul Giurgiu

Persoana juridică
de la care se
transmite terenul

Statul român,
Ministerul
Administrației
și Internelor

Persoana juridică
la care se
transmite terenul

Caracteristicile tehnice
ale terenului

Municipiul Giurgiu,
Consiliul Local
al Municipiului
Giurgiu

Nr. M.F.P. 65.414
Teren arabil, T195, parcela A-1276
Suprafața = 110.000 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 544/27.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032699]
ISSN 1453—4495

