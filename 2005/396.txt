Anul 173 (XVII) — Nr. 396

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 11 mai 2005

SUMAR
Nr.

Pagina

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
612. — Ordin al ministrului administrației și internelor
privind atribuțiile și funcționarea Comisiei
interimare pentru managerii publici, înființată în
temeiul art. 21 alin. (2) din Ordonanța de urgență
a Guvernului nr. 56/2004 privind crearea statutului
special al funcționarului public denumit manager
public, aprobată cu modificări și completări prin
Legea nr. 452/2004, cu modificările și completările
ulterioare ....................................................................
1.012. — Ordin al președintelui
Funcționarilor
Publici
Regulamentului-cadru pentru
de promovare în clasă a

Pagina
încadrați pe funcții publice cu nivel de studii
inferior, care absolvesc o formă de învățământ
superior de lungă sau scurtă durată în specialitatea
în care își desfășoară activitatea ...........................

4–6

ACTE ALE CASEI NAȚIONALE DE ASIGURĂRI
DE SĂNĂTATE
140.
1–4

Agenției Naționale a
privind
aprobarea
organizarea examenului
funcționarilor publici,

— Decizie pentru aprobarea modalităților unitare
de aplicare a Procedurii de restituire a sumelor de
la Fondul național unic de asigurări sociale de
sănătate, precum și de acordare a dobânzilor
cuvenite contribuabililor, ale căror contribuții se
colectează de către casele de asigurări de
sănătate, pentru sumele restituite cu depășirea
termenului legal .........................................................

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind atribuțiile și funcționarea Comisiei interimare pentru managerii publici,
înființată în temeiul art. 21 alin. (2) din Ordonanța de urgență a Guvernului nr. 56/2004
privind crearea statutului special al funcționarului public denumit manager public,
aprobată cu modificări și completări prin Legea nr. 452/2004, cu modificările
și completările ulterioare
Având în vedere prevederile art. 20 alin. (2) și ale art. 21 alin. (2) din Ordonanța de urgență a Guvernului
nr. 56/2004 privind crearea statutului special al funcționarului public denumit manager public, aprobată cu modificări și
completări prin Legea nr. 452/2004, cu modificările și completările ulterioare, precum și prevederile art. II alin. (2) din
Ordonanța de urgență a Guvernului nr. 6/2005,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările ulterioare,
ministrul administrației și internelor emite următorul ordin:
Art. 1. — Comisia interimară pentru managerii publici,
denumită în continuare Comisia interimară, înființată în
temeiul art. 21 alin. (2) din Ordonanța de urgență a
Guvernului nr. 56/2004 privind crearea statutului special al
funcționarului public denumit manager public, aprobată cu

modificări și completări prin Legea nr. 452/2004, cu
modificările și completările ulterioare, denumită în continuare
Ordonanța, urmărește respectarea interesului public și asigură
transparența, imparțialitatea, reprezentativitatea și obiectivitatea
în exercitarea, ca organism independent, a atribuțiilor ce

2

MONITORUL OFICIAL AL ROMÂNIEI, PARTEA I, Nr. 396/11.V.2005

decurg din prevederile Ordonanței, ale art. II din Ordonanța
de urgență a Guvernului nr. 6/2005 pentru modificarea și
completarea Ordonanței de urgență a Guvernului nr. 56/2004
privind crearea statutului special al funcționarului public
denumit manager public, precum și din prezentul ordin.
Art. 2. — (1) Componența și structura Comisiei interimare
sunt stabilite prin ordin al ministrului administrației și
internelor, avându-se în vedere reprezentarea următoarelor
categorii: autorități și instituții publice, organizații
neguvernamentale și instituții de învățământ superior,
organizații mass-media.
(2) Pe durata proiectelor PHARE din domeniul reformei
funcției publice din administrația publică se asigură
reprezentarea în Comisia interimară și a categoriei experților
din state membre ale Uniunii Europene.
Art. 3. — (1) Calitatea de membru al Comisiei interimare
se poate pierde în următoarele condiții:
a) la solicitarea scrisă a persoanei;
b) de drept, în caz de deces sau de pierdere a
capacității civile a persoanei;
c) condamnarea definitivă pentru fapte penale care îl fac
incompatibil cu această calitate;
d) existența unui conflict de interese;
e) pierderea funcției în virtutea căreia a fost nominalizat;
f) neexercitarea sau exercitarea în mod necorespunzător
a atribuțiilor și responsabilităților ce îi revin;
g) producerea, cu rea-credință, de prejudicii morale sau
materiale Comisiei interimare prin activitatea proprie,
indiferent dacă activitatea în cauză are sau nu are legătură
cu calitatea de membru al acesteia;
h) nerespectarea hotărârilor Comisiei interimare;
i) incapacitate pe motiv medical, ce îl împiedică să
participe la ședințele Comisiei interimare;
j) alte incompatibilități prevăzute de lege;
k) la propunerea echipelor de asistență tehnică ale
proiectelor din domeniul reformei funcției publice din
administrația publică, finanțate prin Programul PHARE, pe
durata acestor proiecte.
(2) Încadrarea în unul dintre cazurile prevăzute la alin. (1)
lit. c)—i) se analizează și se hotărăște în ședință de către
Comisia interimară.
(3) În cazul prevăzut la alin. (1) lit. c) Comisia interimară
poate propune suspendarea din funcția de membru a persoanei
în cauză, începând cu data începerii urmăririi penale până la
rămânerea definitivă și irevocabilă a hotărârii judecătorești.
(4) Comisia interimară hotărăște, în situațiile prevăzute la
alin. (2) și (3), fără votul membrului în cauză, care în acest
caz nu are drept de vot.
Art. 4. — Președintele, prim-vicepreședintele și
vicepreședintele Comisiei interimare sunt aleși de către
membrii acesteia, din rândul lor, pe categoriile prevăzute la
art. 2 alin. (1).
Art. 5. — În situația pierderii calității de membru potrivit
art. 3, sunt aplicabile prevederile art. 2 și, după caz, ale art. 4.
Art. 6. — (1) La ședințele Comisiei interimare poate
participa, fără drept de vot, un număr de maximum
15 observatori, care au dreptul de a interveni în cazul
constatării unor neregularități sau vicii în aplicarea
procedurilor aprobate.
(2) Observatorii prevăzuți la alin. (1) sunt propuși și
invitați, înainte sau la data ședinței, de către echipele de
asistență tehnică ale proiectelor din domeniul reformei funcției
publice din administrația publică, finanțate prin Programul
PHARE, cu acordul Comisiei interimare.
Art. 7. — (1) Comisia interimară are următoarele atribuții
principale privind mecanismul de gestionare a funcției publice
de manager public:
a) de monitorizare: informare periodică privind respectarea
procedurilor de gestionare a funcției publice de manager
public, prevăzute la art. 22 alin. (2) lit. a) din Ordonanță,
denumite în continuare procese, în raport cu obiectivele
inițiale stabilite pentru procesele respective;

b) de supraveghere: inspecție și urmărire a tuturor
proceselor prevăzute la lit. a), în ansamblul lor, pentru a
observa dacă autoritățile și instituțiile publice responsabile,
precum și, după caz, echipele de asistență tehnică ale
proiectelor din domeniul administrației publice finanțate prin
Programul PHARE aplică procedurile stabilite pentru
implementarea corespunzătoare a acestor procese, denumite
în continuare proceduri;
c) de evaluare: analizare și aprobare a rezultatelor
aplicării procedurilor de evaluare și, după caz, elaborare de
propuneri de îmbunătățire a procedurilor de către autoritățile
și instituțiile publice responsabile;
d) de asigurare, raportare și publicare a măsurilor luate
pentru garantarea transparenței, imparțialității și obiectivității
procedurilor folosite în exercitarea atribuțiilor sale;
e) de a decide în domeniile sale de competență:
confirmare finală a rezultatelor aplicării întocmai a
procedurilor stabilite pentru situațiile respective, stabilirea
treptei profesionale de încadrare ca manager public, stabilirea
clasamentului final al absolvenților;
f) de urmărire a aplicării procedurilor Programului PHARE
privind selectarea, constituirea și funcționarea grupurilor de
experți și de alți specialiști în domeniul evaluării;
g) de a confirma, pentru absolvenții proiectului prevăzut la
art. 21 alin. (1) din Ordonanță, componenta îStagiari 2003—
2004“, la propunerea secretariatului Comisiei interimare,
atribuțiile și responsabilitățile generale și cele specifice
minimale ce vor fi avute în vedere până la aprobarea lor
prin normele metodologice prevăzute la art. 22 alin. (2) din
Ordonanță, la întocmirea fișei posturilor respective de
manager public.
(2) În exercitarea atribuțiilor prevăzute la alin. (1), Comisia
interimară:
a) aprobă regulamentul propriu de organizare și
funcționare, la propunerea echipelor de asistență tehnică;
b) urmărește aplicarea și, după caz, aprobă procedurile
privind constituirea și funcționarea grupurilor de experți și de
alți specialiști în domeniile sale de competență;
c) pentru fundamentarea deciziilor sale, poate solicita, prin
intermediul secretariatului Comisiei interimare, prestarea, pe
bază de contract, a serviciilor de asistență tehnică,
consultanță, expertiză de specialitate, a altor servicii
necesare, de către personalități recunoscute în domeniu și
de la alți prestatori de asemenea servicii, de înaltă calificare;
d) propune autorităților și instituțiilor publice, precum și
altor structuri implicate în procesul respectiv, reanalizarea
măsurilor care nu respectă prevederile Ordonanței sau ale
procedurilor stabilite;
e) recomandă efectuarea de modificări ale procedurilor
sau poate cere autorităților ori instituțiilor publice sau altor
structuri interesate propuneri de îmbunătățire a procedurilor;
f) face propuneri în legătură cu încadrarea în unul dintre
cazurile prevăzute la art. 3 alin. (1) lit. c)—i), respectiv cu
suspendarea din calitatea de membru a unei persoane, în
cazul prevăzut la art. 3 alin. (1) lit. c);
g) soluționează contestațiile în situațiile prevăzute în
Ordonanță și în prezentul ordin;
h) își dă acordul cu privire la participarea la lucrările
Comisiei interimare a observatorilor prevăzuți la art. 6;
i) asigură accesul la toate informațiile de interes public;
j) poate colabora cu alte organizații pentru exercitarea
atribuțiilor proprii;
k) elaborează raportul său de activitate, pe care îl
prezintă conducerii Ministerului Administrației și Internelor și
publicului.
(3) Comisia interimară îndeplinește orice alte atribuții ce
decurg din aplicarea prevederilor Ordonanței și ale
prezentului ordin.
(4) Comisia interimară, în exercitarea atribuțiilor din
domeniul său de competență, adoptă hotărâri, emite decizii
și acordă avize consultative sau recomandări.
(5) Comisia interimară are dreptul de a solicita de la
Institutul Național de Administrație, Agenția Națională a

MONITORUL OFICIAL AL ROMÂNIEI, PARTEA I, Nr. 396/11.V.2005
Funcționarilor Publici, Ministerul Administrației și Internelor,
precum și de la celelalte autorități și instituții publice, centrale
și locale, ori structuri interesate datele și informațiile
necesare realizării atribuțiilor sale.
(6) În cazul în care se constată neregularități, în funcție
de gravitate, Comisia interimară le semnalează succesiv
secretariatului Comisiei interimare, autorității ori instituției
publice interesate, respectiv le aduce la cunoștință opiniei
publice.
Art. 8. — (1) Pentru îndeplinirea atribuțiilor sale, Comisia
interimară își desfășoară activitatea în ședință statutar
constituită, precum și în cadrul prevăzut de alin. (5).
(2) Comisia interimară se întrunește în ședință ori de câte
ori este necesar, la propunerea președintelui, a secretariatului
Comisiei interimare sau a cel puțin jumătate din numărul
membrilor săi.
(3) Cvorumul de ședință al Comisiei interimare este:
a) cel puțin 5 membri, fiind necesară prezența cel puțin a
unui membru din cadrul fiecăreia dintre categoriile prevăzute
la art. 2 alin. (1), în vederea îndeplinirii atribuțiilor prevăzute
la art. 7 alin. (1) lit. a), b), d), f) și g), alin. (2) lit. b), c), d),
e), h) și i) și alin. (3);
b) cel puțin 9 membri, fiind necesară prezența cel puțin a
unui membru din cadrul fiecăreia dintre categoriile prevăzute
la art. 2 alin. (1), în vederea îndeplinirii atribuțiilor prevăzute
la art. 3 alin. (2), art. 7 alin. (1) lit. c) și e) și alin. (2) lit. a),
g), f) și k).
(4) La ședințele Comisiei interimare este obligatorie
participarea președintelui sau, în lipsa acestuia, a primvicepreședintelui, respectiv a vicepreședintelui, precum și a
unui reprezentant al secretariatului Comisiei interimare. Pe
durata proiectelor PHARE din domeniul reformei funcției
publice din administrația publică, este obligatorie și prezența
cel puțin a unui membru din categoria prevăzută la art. 2
alin. (2).
(5) Comisia interimară își poate desfășura activitatea și
poate lua hotărâri, în vederea îndeplinirii atribuțiilor prevăzute
la alin. (3) lit. a), precum și la art. 7 alin. (2) lit. g) și k) și
fără a fi întrunită în ședință, cu îndeplinirea cumulativă a
următoarelor condiții:
a) secretariatul să solicite, în scris sau prin alt mijloc care
asigură dovada transmiterii (fax, e-mail, scrisoare
recomandată cu confirmare de primire etc.), tuturor
persoanelor care au calitatea de membru al Comisiei
interimare exprimarea votului;
b) secretariatul să precizeze, în solicitarea prevăzută la
lit. a), data până la care acest vot trebuie să îi fie comunicat
în scris sau prin alt mijloc care asigură dovada transmiterii;
c) numărul voturilor exprimate să fie de minimum 5, cu
excepția situației prevăzute la art. 7 alin. (2) lit. g), când
acest număr trebuie să fie de minimum 7.
(6) Comisia interimară hotărăște cu votul a jumătate plus
unu din numărul membrilor prezenți, în cazul întrunirii în
ședință, respectiv din numărul voturilor valabil exprimate în
termenul stabilit, în cazul prevăzut la alin. (5); abținerile nu
se iau în calculul numărului de voturi exprimate.
(7) Prin excepție de la prevederile alin. (6), o hotărâre nu
poate fi adoptată dacă toți reprezentanții din cadrul uneia
dintre categoriile prevăzute la art. 2 alin. (1) își exprimă, în
scris și motivat, dreptul de veto.
(8) Pentru adoptarea anumitor hotărâri, unul sau mai mulți
membri ai Comisiei interimare pot solicita procedura de vot
secret. Hotărârea privind utilizarea procedurii de vot secret
se adoptă cu majoritatea simplă a celor prezenți.
Art. 9. — Evaluarea finală a absolvenților realizată de
Comisia interimară constă în analizarea și aprobarea
rezultatelor obținute în urma calculării mediei proporționale,
potrivit ponderii stabilite de către aceasta, dintre:
a) rezultatele evaluării de la absolvirea programelor de
formare prevăzute la art. 21 alin. (2) din Ordonanță; și
b) rezultatele evaluării ce se efectuează de către experți
și de către alți specialiști, desemnați în condițiile art. 7
alin. (1) lit. f) sau, după caz, alin. (2) lit. b).

3

Art. 10. — (1) Rezultatele evaluării prevăzute la art. 9
lit. b), rezultatele evaluării finale, inclusiv încadrarea în trepte
profesionale a absolvenților prevăzuți la art. 21 alin. (1) din
Ordonanță și clasamentul final, decise de Comisia interimară,
pot fi contestate de cei nemulțumiți, în termen de 3 zile de
la data aducerii la cunoștință publică a rezultatelor.
(2) Rezultatele contestațiilor se stabilesc și se comunică
celor în cauză, în termen de maximum 5 zile de la
depunerea lor, și se aduc la cunoștință publică.
Art. 11. — În cazurile prevăzute la art. 7 alin. (1) lit. d) și
la art. 10, aducerea la cunoștință publică constă în afișarea la
sediul secretariatului Comisiei interimare și în publicarea pe
pagina de Internet a Proiectului tinerilor profesioniști — YPS.
Art. 12. — Comisia interimară înaintează Agenției
Naționale a Funcționarilor Publici, în termen de 3 zile de la
rămânerea lui definitivă, clasamentul final al absolvenților,
precum și încadrarea acestora în trepte profesionale, în
vederea întocmirii, cu contrasemnătura Comisiei interimare, în
condițiile art. 12 alin. (2) din Ordonanță, coroborat cu art. II
alin. (3) din Ordonanța de urgență a Guvernului nr. 6/2005,
a schemei de repartizare a absolvenților pe funcțiile publice
de manager public.
Art. 13. — Membrii Comisiei interimare din categoriile
prevăzute la art. 2 alin. (1), pentru activitatea desfășurată
corespunzător prevederilor prezentului ordin, pot primi, potrivit
reglementărilor în vigoare, indemnizații de ședință.
Art. 14. — (1) Secretariatul Comisiei interimare are
următoarele atribuții principale:
a) elaborează propuneri de completare sau de modificare
a regulamentului de funcționare și organizare al Comisiei
interimare;
b) elaborează proiectele de hotărâri, decizii, avize
consultative, precum și, după caz, de recomandări ale
Comisiei interimare și ia măsuri în vederea asigurării
implementării acestora;
c) desfășoară activități ce decurg din exercitarea
atribuțiilor de monitorizare și supraveghere ale Comisiei
interimare;
d) primește și înregistrează contestațiile prevăzute la
art. 10 alin. (1), pe care le analizează și, după ce încearcă
rezolvarea lor pe cale amiabilă, face propuneri corespunzătoare
Comisiei interimare pentru soluționare;
e) actualizează pagina de Internet a Proiectului tinerilor
profesioniști — YPS, precum și pe cea a Ministerului
Administrației și Internelor, referitoare la managerii publici;
f) efectuează actele procedurale și respectă procedura
stabilită de organizare și desfășurare a ședințelor și de
adoptare a hotărârilor Comisiei interimare;
g) pregătește ședințele Comisiei interimare: întocmește
ordinea de zi a ședinței, pregătește documentele, convoacă
membrii Comisiei interimare și, după caz, observatorii
independenți, comunică ordinea de zi și materialele de ședință,
stabilește și pregătește locația de desfășurare a ședinței;
h) asigură întocmirea procesului-verbal al fiecărei ședințe
în registrul Comisiei interimare, care se păstrează și se
arhivează în conformitate cu prevederile în vigoare;
i) asigură redactarea hotărârilor Comisiei interimare;
j) arhivează hotărârile Comisiei interimare, precum și
celelalte documente care au stat la baza fundamentării
acestor hotărâri;
k) asigură aducerea la cunoștință publică, precum și,
după caz, a autorităților și instituțiilor publice interesate a
documentelor și hotărârilor Comisiei interimare de interes
public, precum și a altor informații similare;
l) estimează necesitățile financiare ale Comisiei interimare
și cele proprii și întocmește rapoartele financiare privind
efectuarea cheltuielilor.
(2) Secretariatul Comisiei interimare mai îndeplinește, pe
lângă atribuțiile prevăzute la alin. (1), respectiv la art. 7
alin. (1) lit. g), și alte atribuții și responsabilități stabilite de
Comisia interimară, la propunerea echipelor de asistență
tehnică ale proiectelor PHARE, prevăzute la art. 20 alin. (2)
din Ordonanță.

4

MONITORUL OFICIAL AL ROMÂNIEI, PARTEA I, Nr. 396/11.V.2005

Art. 15. — Secretariatul ședințelor Comisiei interimare se
asigură de către un secretar de ședință, respectiv de către
secretarul adjunct al acestuia, desemnat de Comisia
interimară, la propunerea secretariatului acesteia.
Art. 16. — Institutul Național de Administrație și Unitatea
Centrală pentru Reforma Administrației Publice vor propune
măsuri corespunzătoare pentru a asigura continuitatea
implementării procedurilor de evaluare finală a absolvenților
la programele de formare derulate cu asistența tehnică din
partea proiectelor PHARE, menționate la art. 20 alin. (1) din
Ordonanță, după terminarea acestora.

Art. 17. — Secretarul de stat pentru reforma administrației
publice, secretarul de stat pentru integrare europeană și
relații internaționale și secretarul de stat pentru relația cu
Parlamentul, președintele Agenției Naționale a Funcționarilor
Publici, directorul general al Institutului Național de
Administrație și directorul general al Unității Centrale pentru
Reforma Administrației Publice, precum și membrii Comisiei
interimare vor duce la îndeplinire prevederile prezentului
ordin.
Art. 18. — Prezentul ordin se publică în Monitorul Oficial
al României, Partea I.

Ministrul administrației și internelor,
Vasile Blaga
București, 22 aprilie 2005.
Nr. 612.
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ A FUNCȚIONARILOR PUBLICI

ORDIN
privind aprobarea Regulamentului-cadru pentru organizarea examenului de promovare în clasă
a funcționarilor publici, încadrați pe funcții publice cu nivel de studii inferior, care absolvesc
o formă de învățământ superior de lungă sau de scurtă durată în specialitatea
în care își desfășoară activitatea
Având în vedere prevederile art. 20 alin. (1) lit. d) din Legea nr. 188/1999 privind Statutul funcționarilor publici,
republicată, cu modificările ulterioare, ale art. 12 alin. (2) și (3) din Ordonanța de urgență a Guvernului nr. 92/2004 privind
reglementarea drepturilor salariale și a altor drepturi ale funcționarilor publici pentru anul 2005, aprobată cu modificări și
completări prin Legea nr. 76/2005,
în temeiul art. 19 alin. (2) din Legea nr. 188/1999, republicată, cu modificările ulterioare,
președintele Agenției Naționale a Funcționarilor Publici emite pezentul ordin.
Art. 1. — Se aprobă Regulamentul-cadru pentru publice cu nivel de studii inferior, care absolvesc în cursul
organizarea examenului de promovare în clasă a anului 2005 o formă de învățământ superior de lungă sau de
funcționarilor publici, încadrați pe funcții publice cu nivel de scurtă durată în specialitatea în care își desfășoară
studii inferior, care absolvesc o formă de învățământ superior activitatea, publicat în Monitorul Oficial al României, Partea I,
de lungă sau de scurtă durată în specialitatea în care își nr. 191 din 7 martie 2005.
desfășoară activitatea, prevăzut în anexa care face parte
(2) Examenele de promovare aflate în desfășurare la data
integrantă din prezentul ordin.
intrării în vigoare a prezentului ordin se vor finaliza potrivit
Art. 2. — (1) La data intrării în vigoare a prezentului
ordin se abrogă Ordinul președintelui Agenției Naționale a prevederilor Ordinului președintelui Agenției Naționale a
Funcționarilor Publici nr. 207/2005 privind aprobarea Funcționarilor Publici nr. 207/2005.
Art. 3. — Prezentul ordin se publică în Monitorul Oficial al
Regulamentului-cadru pentru organizarea examenului de
promovare în clasă a funcționarilor publici, încadrați pe funcții României, Partea I.
Președintele Agenției Naționale a Funcționarilor Publici,
József Birtalan
București, 22 aprilie 2005.
Nr. 1.012.
ANEXĂ

REGULAMENT-CADRU
pentru organizarea examenului de promovare în clasă a funcționarilor publici, încadrați pe funcții publice
cu nivel de studii inferior, care absolvesc o formă de învățământ superior de lungă sau de scurtă durată
în specialitatea în care își desfășoară activitatea
SECȚIUNEA 1
Activități premergătoare desfășurării examenului

Art. 1. — (1) La examenul de promovare în clasă a
funcționarilor publici pot participa funcționarii publici încadrați
pe funcții publice cu nivel de studii inferior, care au absolvit
o formă de învățământ superior de lungă sau de scurtă
durată în specialitatea în care își desfășoară activitatea.
(2) Examenul de promovare în clasă se organizează de
către autoritatea sau instituția publică în care își desfășoară
activitatea funcționarii publici, în condițiile prezentului
regulament-cadru.
(3) Cu cel puțin 30 de zile înainte de data organizării
examenului de promovare în clasă, conducătorul autorității

sau instituției publice organizatoare a acestuia are obligația
de a emite un act administrativ prin care stabilește:
a) componența comisiei de examen;
b) data susținerii examenului;
c) bibliografia, pe baza propunerilor compartimentelor în
care își desfășoară activitatea funcționarii publici care
participă la examen.
(4) Compartimentul de resurse umane are obligația să
afișeze la sediul autorității sau instituției publice, cu 30 de
zile înainte de data organizării examenului de promovare în
clasă, data, ora, locul desfășurării acestuia și bibliografia.
(5) În cazul în care, din motive obiective, nu se pot
respecta data și ora desfășurării examenului de promovare în

MONITORUL OFICIAL AL ROMÂNIEI, PARTEA I, Nr. 396/11.V.2005
clasă, compartimentul de resurse umane are obligația de a
afișa la sediul autorității sau instituției publice modificările
intervenite în desfășurarea acestuia.
Art. 2. — Funcționarii publici încadrați pe funcții publice
cu nivel de studii inferior, care au absolvit o formă de
învățământ superior de lungă sau de scurtă durată în
specialitatea în care își desfășoară activitatea, trebuie să
prezinte diploma de absolvire sau, după caz, adeverința care
să ateste absolvirea unei forme de învățământ superior de
lungă ori de scurtă durată, precum și o cerere de înscriere
la examenul de promovare în clasă, în termen de 10 zile de
la data afișării.
SECȚIUNEA a 2-a
Atribuțiile membrilor și secretarului comisiei de examen

Art. 3. — (1) Examenul de promovare în clasă constă în
3 etape, după cum urmează:
a) verificarea îndeplinirii condițiilor prevăzute la art. 1
alin. (1) și la art. 2;
b) proba scrisă;
c) interviul.
(2) În aplicarea prevederilor alin. (1) lit. a), comisia de
examen va verifica îndeplinirea următoarelor condiții:
a) funcționarul public să fi absolvit o formă de învățământ
superior de lungă sau de scurtă durată;
b) funcționarul public să fi absolvit o formă de învățământ
superior de lungă sau de scurtă durată în specialitatea în
care își desfășoară activitatea;
c) funcționarul public să fi depus cererea de înscriere la
examenul de promovare în clasă, în termen de 10 zile de la
data afișării.
(3) Pot participa la probele prevăzute la alin. (1) lit. b)
și c) funcționarii publici admiși de comisia de examen, în
condițiile prezentului regulament-cadru.
Art. 4. — (1) Probele prevăzute la art. 3 alin. (1) lit. b)
și c) se notează cu puncte de la 1 la 100.
(2) Proba scrisă constă în redactarea unei lucrări sau în
rezolvarea unor teste-grilă în prezența comisiei de examen.
(3) Promovarea fiecărei probe se face ca urmare a
obținerii punctajului minim de 50 de puncte. Promovarea
probei scrise este obligatorie pentru susținerea interviului.
Punctajul final necesar pentru promovarea examenului este
de minimum 100 de puncte și se obține prin cumularea
punctajului obținut la fiecare dintre probele prevăzute.
Art. 5. — (1) Comisia de examen este formată din 3
funcționari publici, dintre care cel puțin unul deține o funcție
publică de clasa I.
(2) Președintele comisiei de examen este desemnat din
rândul membrilor, prin actul administrativ de constituire a
comisiei.
(3) Fiecare comisie de examen are un secretar de
comisie, funcționar public din cadrul compartimentului de
resurse umane sau cu atribuții în acest domeniu, prevăzute
în fișa postului, desemnat prin actul administrativ de
constituire a comisiei.
(4) Nu pot fi membri în comisia de examen persoanele
care au calitatea de soț, soție, rudă sau afin până la gradul
al IV-lea inclusiv cu oricare dintre candidați.
(5) Situația de incompatibilitate poate fi sesizată de
persoana în cauză, de oricare dintre candidați, de
conducătorul autorității sau instituției publice organizatoare a
examenului de promovare în clasă sau de către orice altă
persoană interesată. În acest caz conducătorul autorității sau
instituției publice, potrivit prevederilor prezentului regulamentcadru, va constata situația de incompatibilitate și va lua
măsuri de înlocuire, în termen de două zile de la data
sesizării, a membrului respectiv cu o altă persoană care să
îndeplinească condițiile cerute.
Art. 6. — Comisiile de examen au următoarele atribuții
principale:
a) verifică îndeplinirea condițiilor prevăzute la art. 1 alin. (1)
și la art. 2 și afișează la sediu, cu mențiunea îAdmis" sau

5

îRespins", lista funcționarilor publici care pot participa la examen,
cu maximum 5 zile înainte de data organizării acestuia;
b) stabilesc subiectele pentru proba scrisă;
c) stabilesc planul interviului și realizează interviul;
d) notează fiecare probă a examenului;
e) transmit compartimentelor de resurse umane, prin
secretarul comisiei, rezultatele examenului, pentru a fi
comunicate candidaților.
Art. 7. — Secretarul comisiei de examen are următoarele
atribuții principale:
a) veghează la respectarea procedurii de organizare și
desfășurare a examenului;
b) întocmește, redactează și semnează alături de comisia
de examen întreaga documentație privind activitatea specifică
a acesteia;
c) asigură transmiterea rezultatelor examenului compartimentelor
de resurse umane, pentru a fi comunicate candidaților;
d) îndeplinește orice sarcini specifice necesare pentru
buna desfășurare a examenului.
SECȚIUNEA a 3-a
Procedura de desfășurare a examenului

Art. 8. — (1) Subiectele pentru proba scrisă se stabilesc
pe baza bibliografiei afișate, astfel încât să reflecte capacitatea
de analiză și sinteză a candidatului, în concordanță cu
specialitatea în care funcționarul public își desfășoară
activitatea, respectiv cu studiile superioare absolvite.
(2) Comisia de examen stabilește două seturi de subiecte
pentru proba scrisă și punctajele ce vor fi acordate pentru fiecare
subiect, înainte cu două ore de începerea acestei probe.
(3) Seturile de subiecte se semnează de membrii și de
secretarul comisiei de examen.
(4) Durata probei scrise se stabilește de comisia de
examen în funcție de gradul de dificultate și complexitate al
subiectelor, dar nu poate depăși 3 ore.
(5) Ieșirea din sală pe durata desfășurării examenului
atrage eliminarea din examen, cu excepția situațiilor de
urgență din care funcționarii publici pot fi însoțiți de unul
dintre membrii comisiei de examen sau de persoanele care
asigură supravegherea.
(6) La ora stabilită pentru începerea probei scrise comisia
de examen prezintă candidatului seturile de subiecte și îl
invită să extragă un plic cu subiectele de examen.
(7) În încăperea în care are loc examenul, pe toată
perioada derulării acestuia, inclusiv a formalităților prealabile
și a celor ulterioare finalizării probei, candidaților nu le este
permisă deținerea sau folosirea vreunei surse de consultare
ori a telefoanelor mobile sau a altor mijloace de comunicare
la distanță. Nerespectarea acestor dispoziții atrage eliminarea
candidatului din proba de examen.
Art. 9. — (1) Interviul se susține, de regulă, în aceeași
zi, dar nu mai târziu de 3 zile lucrătoare de la data susținerii
probei scrise.
(2) Fiecare membru al comisiei de examen poate adresa
întrebări candidatului. Nu se pot adresa întrebări referitoare
la opiniile politice ale candidatului, activitatea sindicală,
religie, etnie, sex, stare materială și origine socială.
(3) Întrebările și răspunsurile la interviu se consemnează
în anexa la procesul-verbal întocmit de secretarul comisiei de
examen, semnată de membrii comisiei și de candidat.
Art. 10. — (1) La finalizarea examenului de promovare în
clasă se întocmește un proces-verbal care conține modul de
desfășurare a celor două probe și rezultatele obținute de
candidați, semnat de membrii și de secretarul comisiei de
examen.
(2) Candidatul are acces, la solicitarea sa, la lucrarea
individuală redactată în cadrul probei scrise a examenului.
SECȚIUNEA a 4-a
Notarea probelor și comunicarea rezultatelor

Art. 11. — (1) Notarea probei scrise și a interviului se
face, de regulă, în termen de 24 de ore, dar nu mai târziu
de 3 zile de la data susținerii probelor.

6

MONITORUL OFICIAL AL ROMÂNIEI, PARTEA I, Nr. 396/11.V.2005

(2) Acordarea punctajului pentru fiecare probă se face pe
baza mediei aritmetice a punctajelor acordate de fiecare
membru al comisiei de examen.
(3) Se consideră admis la examenul de promovare în
clasă funcționarul public care a obținut punctajul minim
necesar promovării.
(4) Punctajele obținute, cu mențiunea îAdmis“ sau
îRespins“, se comunică candidaților prin afișare la sediul
autorității sau instituției organizatoare a examenului de
promovare în clasă, în termen de 3 zile de la susținerea
interviului.
Art. 12. — Funcționarul public nemulțumit de rezultatul
examenului de promovare în clasă se poate adresa instanței
de contencios administrativ, în condițiile legii.
Art. 13. — Funcționarii publici declarați respinși se pot
prezenta la următorul examen de promovare în clasă
organizat de autoritatea sau instituția publică.

Art. 14. — (1) Autoritatea sau instituția publică
organizatoare a examenului de promovare în clasă are
obligația de a transmite Agenției Naționale a Funcționarilor
Publici rezultatele acestuia și solicitarea de transformare a
posturilor pentru funcționarii publici admiși, în conformitate cu
prevederile art. 12 alin. (2) din Ordonanța de urgență a
Guvernului nr. 92/2004 privind reglementarea drepturilor
salariale și a altor drepturi ale funcționarilor publici pentru
anul 2005, aprobată cu modificări și completări prin Legea
nr. 76/2005.
(2) După primirea avizului de transformare a posturilor
conducătorul autorității sau instituției publice are obligația de
a emite, în termen de 10 zile lucrătoare, actul administrativ
de numire în funcția publică, cu respectarea prevederilor
art. 12 alin. (3) din Ordonanța de urgență a Guvernului
nr. 92/2004, aprobată cu modificări și completări prin Legea
nr. 76/2005.

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

DECIZIE
pentru aprobarea modalităților unitare de aplicare a Procedurii de restituire a sumelor
de la Fondul național unic de asigurări sociale de sănătate, precum și de acordare a dobânzilor
cuvenite contribuabililor, ale căror contribuții se colectează de către casele de asigurări
de sănătate, pentru sumele restituite cu depășirea termenului legal
Având în vedere:
— Legea nr. 571/2003 privind Codul fiscal, cu modificările și completările ulterioare;
— Ordonanța de urgență a Guvernului nr. 150/2002 privind organizarea și funcționarea sistemului de asigurări sociale
de sănătate, cu modificările și completările ulterioare;
— Ordonanța Guvernului nr. 86/2003 privind reglementarea unor măsuri în materie financiar-fiscală, aprobată cu
modificări și completări prin Legea nr. 609/2003, cu modificările și completările ulterioare;
— Ordonanța Guvernului nr. 92/2003 privind Codul de procedură fiscală, republicată, cu modificările ulterioare;
— Ordinul ministrului finanțelor publice nr. 1.899/2004 pentru aprobarea Procedurii de restituire și de rambursare a
sumelor de la buget, precum și de acordare a dobânzilor cuvenite contribuabililor pentru sumele restituite sau rambursate cu
depășirea termenului legal;
— Referatul de aprobare al Direcției generale economice nr. DGA/III/282/2005,
în temeiul art. 77 alin. (2) din Ordonanța de urgență a Guvernului nr. 150/2002, cu modificările și completările
ulterioare, și al art. 16 alin. (3) din Statutul Casei Naționale de Asigurări de Sănătate, aprobat prin Decizia președintelui
Casei Naționale de Asigurări de Sănătate nr. 47/2004, cu modificările ulterioare,
președintele Casei Naționale de Asigurări de Sănătate emite următoarea decizie:
Art. 1. — Se aprobă modalitățile unitare de aplicare a
Procedurii de restituire a sumelor de la Fondul național unic
de asigurări sociale de sănătate, precum și de acordare a
dobânzilor cuvenite contribuabililor, ale căror contribuții se
colectează de către casele de asigurări de sănătate, pentru
sumele restituite cu depășirea termenului legal, prevăzute în
anexa care face parte integrantă din prezenta decizie.
Art. 2. — Direcțiile de specialitate din cadrul Casei
Naționale de Asigurări de Sănătate și ale caselor de

asigurări de sănătate județene, respectiv a municipiului
București, Casa Asigurărilor de Sănătate a Ministerului
Transporturilor, Construcțiilor și Turismului, Casa Asigurărilor
de Sănătate a Apărării, Ordinii Publice, Siguranței Naționale
și Autorității Judecătorești vor duce la îndeplinire prevederile
prezentei decizii.
Art. 3. — Prezenta decizie se publică în Monitorul Oficial
al României, Partea I.

p. Președintele Casei Naționale de Asigurări de Sănătate,
Vasile Ciurchea
București, 21 aprilie 2005.
Nr. 140.
ANEXĂ

MODALITĂȚI UNITARE
de aplicare a Procedurii de restituire a sumelor de la Fondul național unic de asigurări sociale de sănătate,
precum și de acordare a dobânzilor cuvenite contribuabililor, ale căror contribuții se colectează
de către casele de asigurări de sănătate, pentru sumele restituite cu depășirea termenului legal
CAPITOLUL I
Procedura de restituire a sumelor de la Fondul național unic
de asigurări sociale de sănătate
1. Sumele care se restituie contribuabililor de la Fondul
național unic de asigurări sociale de sănătate (FNUASS) sunt

cele prevăzute la art. 112 alin. (1) lit. a)—d), f) și h) din
Ordonanța Guvernului nr. 92/2003 privind Codul de procedură
fiscală, republicată, cu modificările ulterioare.
2. Restituirea se efectuează la cererea contribuabilului, în
termen de 45 de zile de la data depunerii și înregistrării
acesteia la casa de asigurări de sănătate unde figurează

MONITORUL OFICIAL AL ROMÂNIEI, PARTEA I, Nr. 396/11.V.2005
înscris asiguratul, căreia îi revine competența de administrare
a creanțelor la FNUASS, denumită în continuare casa de
asigurări de sănătate.
3. (1) Cererea de restituire trebuie să fie depusă în cadrul
termenului legal de prescripție a dreptului de a cere restituirea,
respectiv în termen de 5 ani de la data de 1 ianuarie a anului
următor celui în care a luat naștere dreptul la restituire, să
cuprindă codul numeric personal al contribuabilului, suma și
natura creanței solicitate a fi restituită, precum și documentele
necesare din care să rezulte că aceasta nu este datorată
FNUASS.
(2) Cererea de restituire va fi însoțită de copii de pe
documentele din care să rezulte că suma a fost plătită la
FNUASS, pentru sumele plătite fără existența unui titlu de
creanță, precum și de copii legalizate de pe hotărârile
definitive și irevocabile sau de pe decizii ale organelor
jurisdicționale ori administrative, după caz, pentru sumele
stabilite prin acestea.
4. (1) După primirea cererii de restituire casa de asigurări
de sănătate va efectua verificarea acesteia, a documentației
anexate și a datelor din evidența pe plătitori.
(2) În cazul în care casa de asigurări de sănătate
consideră că mai sunt necesare anumite documente relevante
soluționării cererii, va solicita contribuabilului în scris
prezentarea acestora.
(3) Termenul de 45 de zile prevăzut pentru soluționarea
cererilor de restituire se prelungește cu perioada cuprinsă între
data la care s-a comunicat contribuabilului solicitarea de
informații suplimentare relevante soluționării acesteia și data
înregistrării primirii acestor informații la casa de asigurări de
sănătate.
5. În cazul în care, după primirea documentației complete
înaintate de contribuabil și verificarea datelor din evidența pe
plătitori, casa de asigurări de sănătate constată existența unor
obligații restante către FNUASS ale contribuabilului care a
depus cerere de restituire, sumele solicitate se vor restitui
numai după compensarea acestor obligații restante.
6. (1) În cazul în care suma de restituit este mai mare
decât suma reprezentând obligațiile fiscale restante ale
contribuabilului, casa de asigurări de sănătate va efectua
compensarea până la concurența acestor obligații, iar diferența
rezultată o va restitui acestuia.
(2) Pentru restituirea diferenței de sumă rămase după
efectuarea compensării, în condițiile legii, casa de asigurări de
sănătate va întocmi în 3 exemplare decizia de restituire,
conform modelului prezentat în anexa care face parte
integrantă din prezenta procedură. Decizia de restituire se
aprobă de președintele — director general al casei de
asigurări de sănătate.
(3) În baza deciziei de restituire aprobate, casa de
asigurări de sănătate va întocmi nota de restituire în
3 exemplare.
(4) Casa de asigurări de sănătate efectuează restituirea,
înscrie pe cele 3 exemplare ale notei de restituire data la care
s-a efectuat această operațiune și își reține două exemplare
pentru contabilitate și compartimentul evidența pe plătitor.
(5) Casa de asigurări de sănătate înregistrează operațiunea
de restituire în evidența pe plătitor, își reține două exemplare
ale deciziei de restituire și notei de restituire, iar celălalt
exemplar al fiecăruia dintre aceste documente îl transmite
contribuabilului o dată cu înștiințarea de efectuare a operațiunii
de compensare și/sau de restituire, în termen de 7 zile de la
data înregistrării acestor operațiuni în evidențele proprii.
(6) Casa de asigurări de sănătate va întocmi un dosar
complet pentru operațiunea de restituire, care va cuprinde:
— cererea contribuabilului;
— documentația care a stat la baza acesteia;
— copia fișei contribuabilului din evidența analitică pe
plătitori pentru veniturile care au făcut obiectul operațiunii de
compensare, dacă este cazul;
— nota de compensare și/sau nota de restituire, după caz.

7

CAPITOLUL II
Procedura de acordare a dobânzilor cuvenite
contribuabililor, ale căror contribuții se colectează de către
casele de asigurări de sănătate, pentru sumele restituite cu
depășirea termenului legal
1. Pentru sumele nerestituite în termenul prevăzut de
art. 199 alin. (1) și (2) din Ordonanța Guvernului nr. 92/2003,
republicată, cu modificările ulterioare, după caz, contribuabilul
are dreptul la dobândă conform dispozițiilor art. 119 din
aceeași ordonanță.
2. Dobânda se calculează începând cu ziua imediat
următoare expirării termenului prevăzut la cap. I pct. 2 sau a
celui prevăzut la cap. I pct. 4 alin. (3), după caz, până în
ziua înregistrării, inclusiv, a operațiunii de compensare și/sau a
operațiunii de restituire a eventualelor diferențe rămase după
efectuarea compensării.
3. Dobânda se calculează de către casa de asigurări de
sănătate numai asupra sumei care a fost aprobată a fi
restituită, după efectuarea operațiunii de compensare, care se
înmulțește cu numărul de zile determinate conform pct. 2 și
cu nivelul dobânzii prevăzute la art. 115 alin. (5) din
Ordonanța Guvernului nr. 92/2003, republicată, cu modificările
ulterioare.
4. Plata dobânzii cuvenite contribuabilului se va face numai
în baza cererii exprese depuse de acesta la casa de asigurări
de sănătate.
Cererea va cuprinde următoarele elemente:
— datele de identificare a contribuabilului;
— specificarea cererii la care se referă solicitarea de
dobânzi, cu indicarea numărului și a datei de înregistrare la
casa de asigurări de sănătate competentă (eventual data
poștei, în cazul depunerii prin poștă);
— suma solicitată la restituire.
5. Cererea de plată a dobânzii se soluționează de casa de
asigurări de sănătate în termenul prevăzut la art. 199 din
Ordonanța Guvernului nr. 92/2003, republicată, cu modificările
ulterioare.
6. (1) După primirea cererii de plată a dobânzii, casa de
asigurări de sănătate va verifica de îndată îndeplinirea
condițiilor prevăzute la art. 199 alin. (1) și (2) sau a
termenului prevăzut la art. 112 alin. (2) din Ordonanța
Guvernului nr. 92/2003, republicată, cu modificările ulterioare,
după caz, respectiv termenul în care a fost soluționată cererea
de restituire, pentru a cărei întârziere peste termenul legal
contribuabilul solicită dobânda.
(2) Dacă se constată că cererea de restituire a fost
soluționată în termenul legal, inclusiv în cazul prelungirii
acestui termen cu perioada prevăzută la art. 199 alin. (2) din
Ordonanța Guvernului nr. 92/2003, republicată, cu modificările
ulterioare, după caz, casa de asigurări de sănătate înștiințează
contribuabilul despre respingerea cererii de acordare a
dobânzii, cu menționarea motivelor care au stat la baza
acestei respingeri.
(3) În cazul în care se constată că cererea formulată de
contribuabil pentru plata dobânzii este întemeiată, casa de
asigurări de sănătate va întocmi de îndată procesul-verbal
privind calculul dobânzilor cuvenite contribuabilului. Procesulverbal va fi însoțit de un referat avizat de președintele —
director general al casei de asigurări de sănătate, care va
cuprinde motivația depășirii termenului legal de soluționare a
cererii de restituire.
7. Procesul-verbal privind calculul dobânzilor cuvenite
contribuabilului se încheie în 3 exemplare și se aprobă de
președintele — director general al casei de asigurări de sănătate.
Casa de asigurări de sănătate își reține două exemplare ale
procesului-verbal, înaintând câte un exemplar compartimentului cu
atribuții de colectare și compartimentului de evidență pe plătitori,
iar al treilea exemplar îl comunică contribuabilului.
8. (1) Dacă contribuabilul înregistrează la data plății
dobânzilor obligații restante la FNUASS, sumele reprezentând
dobânzi cuvenite acestuia se vor plăti numai după efectuarea
compensării acestor obligații.

8

MONITORUL OFICIAL AL ROMÂNIEI, PARTEA I, Nr. 396/11.V.2005

(2) În cazul în care suma reprezentând dobânda cuvenită
contribuabilului este mai mică decât obligațiile restante ale
acestuia, se efectuează compensarea până la concurența
sumei reprezentând dobânda, conform art. 112 alin. (5) din
Ordonanța Guvernului nr. 92/2003, republicată, cu modificările
ulterioare. Casa de asigurări de sănătate întocmește în
3 exemplare nota de compensare privind efectuarea acestei
operațiuni, care va avea circuitul și destinația prevăzute la
cap. I pct. 6 alin. (4) și (5).
(3) Atunci când suma reprezentând dobânda cuvenită
contribuabilului este mai mare decât suma reprezentând
obligațiile restante ale acestuia se efectuează compensarea
până la concurența obligațiilor restante, diferența rezultată
restituindu-se acestuia potrivit dispozițiilor art. 112 alin. (6) din
Ordonanța Guvernului nr. 92/2003, republicată, cu modificările
ulterioare. În această situație se întocmește nota de restituire
în 3 exemplare, circuitul și distribuirea acestui document fiind
aceleași cu cele ale notei de compensare.
9. Dacă contribuabilul nu are obligații restante la FNUASS
și nu a solicitat compensarea cu obligații fiscale viitoare, casa
de asigurări de sănătate restituie acestuia suma reprezentând
dobânda cuvenită.
10. Procesul-verbal privind calculul accesoriilor, împreună
cu un exemplar al notei de compensare și/sau al notei de

restituire, după caz, se comunică contribuabilului de către
casa de asigurări de sănătate.
11. Pentru fiecare cerere de solicitare a dobânzilor se va
întocmi un dosar care se va arhiva la dosarul contribuabilului
și va cuprinde:
— cererea de acordare a dobânzilor, depusă de contribuabil;
— referatul cuprinzând motivația depășirii termenului legal
de soluționare a solicitării de restituire sau rambursare;
— procesul-verbal privind calculul dobânzilor cuvenite
contribuabilului;
— nota de compensare și/sau nota de restituire a
dobânzilor;
— orice alte date necesare soluționării cererii de acordare
a dobânzilor.
12. Dobânzile cuvenite contribuabilului se suportă din
același buget și cont de venit bugetar din care s-au făcut
compensarea și/sau restituirea, după caz, a sumei pentru care
s-a solicitat plata dobânzii.
13. În evidența analitică pe plătitor, în baza procesuluiverbal privind calculul dobânzilor cuvenite contribuabilului,
suma datorată acestuia se va înregistra pe credit ca
suprasolvire.
14. Compensarea și/sau plata dobânzilor se operează în
roșu, pe credit, în baza notei de compensare și/sau a notei
de restituire.
ANEXĂ
la procedură

Casa Națională de Asigurări de Sănătate
C.A.S. .......................................................

Aprobat/data
Președinte-director general
...........................................
(Semnătura)
L.S.

Str. ................................. nr. ..................
Localitatea ...............................................
Nr. ........................./data .........................
DECIZIE DE RESTITUIRE

a sumelor de la FNUASS ......................................
Către:
Numele asiguratului ............................................,. cu domiciliul în localitatea .........................., str. ............... nr. ......, bl. ...,
sc. ..., ap. ..., sectorul/județul .............................
Cod numeric personal .....................................
În baza art. 112 din Ordonanța Guvernului nr. 92/2003 privind Codul de procedură fiscală, republicată, cu modificările
ulterioare, și a Cererii de restituire nr. ............................. din data ......................... s-a stabilit cuantumul sumei de restituit astfel:
— suma solicitată la restituire: .................. lei;
— suma compensată, în conformitate cu prevederile art. 111 din Ordonanța Guvernului nr. 92/2003, republicată, cu
modificările ulterioare: ............... lei;
— suma aprobată pentru restituire: .................. lei.
Împotriva prezentului înscris cel interesat poate formula contestație la casa de asigurări de sănătate, în conformitate cu
prevederile art. 174 din Ordonanța Guvernului nr. 92/2003, republicată, cu modificările ulterioare, în termenul prevăzut de
art. 176 din același act normativ.
Verificat,
(funcția)
Numele și prenumele ......................................
Data ..................................................................
Semnătura ........................................................

Întocmit,
(funcția)
Numele și prenumele ......................................
Data ..................................................................
Semnătura ........................................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 396/11.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016491]
ISSN 1453—4495

