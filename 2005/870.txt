PARTEA

Anul 173 (XVII) — Nr. 870

I

LEGI, DECRETE, HOTĂRÂRI ȘI ALTE ACTE

Miercuri, 28 septembrie 2005

SUMAR

Pagina

Nr.

Pagina

DECIZII ALE CURȚII CONSTITUȚIONALE

DECIZII ALE PRIMULUI-MINISTRU

Decizia nr. 433 din 13 septembrie 2005 referitoare la
excepția de neconstituționalitate a dispozițiilor
art. 40 din Codul de procedură penală ..................
Decizia nr. 444 din 15 septembrie 2005 referitoare la
excepția de neconstituționalitate a dispozițiilor art. 12
alin. (1) lit. b) și alin. (2) din Legea nr. 346/2004
privind stimularea înființării și dezvoltării întreprinderilor
mici și mijlocii ............................................................

DECIZII

ALE

449.

— Decizie privind promovarea temporară a
doamnei Cristina Ecaterina Corut în funcția publică
de secretar general adjunct al Ministerului
Integrării Europene ....................................................

7

450.

— Decizie pentru eliberarea domnului Răzvan
Nicolae Țîru din funcția de președinte al Autorității
Naționale Sanitare Veterinare și pentru Siguranța
Alimentelor .................................................................

8

1–3

4–7

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 433
din 13 septembrie 2005

referitoare la excepția de neconstituționalitate a dispozițiilor art. 40
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 40 din Codul de procedură
penală, excepție ridicată de Traian Rece în Dosarul
nr. 1.244/2004 al Înaltei Curți de Casație și Justiție —
Secția penală.
La apelul nominal se prezintă, pentru autorul excepției,
apărătorul ales, domnul avocat Mircea Stănculescu, precum
și consilierul juridic, doamna Oana Scrobotă, pentru partea
Ministerul Finanțelor Publice — Agenția Națională de
Administrare Fiscală, constatându-se lipsa celorlalte părți,
față de care procedura de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 870/28.IX.2005

Reprezentantul autorului excepției arată că un
parlamentar nu poate fi trimis în judecată fără încuviințarea
Camerei din care face parte. Prin urmare, nu se poate
concepe ca un act, fie el și procedural, să se poată aplica
diferit unor persoane aflate în aceeași situație juridică —
de fost sau actual parlamentar. De asemenea, noțiunea de
lege din art. 126 alin. (2) din Constituție include și Legea
fundamentală și de aceea nu se poate deroga printr-un act
normativ de rang inferior, cum ar fi Codul de procedură
penală, de la dispozițiile constituționale referitoare la
drepturile și libertățile fundamentale. În final, în
considerarea motivării existente la dosar, apărătorul
autorului excepției solicită admiterea acesteia.
Reprezentantul părții Ministerul Finanțelor Publice —
Agenția Națională de Administrare Fiscală solicită
respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece, considerând că ipoteza art. 72
alin. (2) din Constituție vizează calitatea de parlamentar din
momentul desfășurării procesului penal, art. 40 din Codul
de procedură penală ilustrează la nivel de lege organică
ipoteza constituțională. De asemenea, textul legal criticat se
aplică tuturor persoanelor aflate în aceeași situație juridică.
C U R T E A,

având în vedere actele și lucrările dosarului, constată
următoarele:
Prin Încheierea din 21 februarie 2005, pronunțată în
Dosarul nr. 1.244/2004, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 40 din Codul de
procedură penală.
Excepția a fost ridicată de inculpatul Traian Rece în
dosarul cu numărul de mai sus, având ca obiect
soluționarea unei cauze penale.
În motivarea excepției de neconstituționalitate autorul
acesteia susține că dispozițiile legale criticate aduc atingere
prevederilor constituționale ale art. 72 alin. (2), deoarece,
de vreme ce Legea fundamentală stabilește în mod univoc
că Înalta Curte de Casație și Justiție este competentă să
judece cauzele cu inculpați senatori ori deputați, nu se
poate deroga prin lege de la această reglementare în
funcție de pierderea calității. Deci, singurul moment în care
contează calitatea de parlamentar, pentru stabilirea
competenței, este cel al trimiterii în judecată, și competența
astfel determinată ar fi trebuit să rămână valabilă în tot
cursul judecății chiar dacă inculpatul a pierdut acea calitate.
Autorul excepției mai arată că art. 40 din Codul de
procedură penală încalcă și prevederile constituționale ale
art. 126 alin. (2), deoarece inculpatul, printr-un simplu act
de voință, poate deroga de la norma fundamentală potrivit
căreia îCompetența instanțelor judecătorești și procedura de
judecată sunt stabilite numai prin lege“. Or, în ipoteza în
care inculpatul (senator, deputat, magistrat etc.) este trimis
în judecată potrivit procedurii speciale referitoare la
competența ratione personae, iar mai apoi acesta
demisionează din funcția deținută, ar trebui ca, potrivit
textului legal criticat — dacă nu este cazul situațiilor
prevăzute de art. 40 alin. 1 lit. a) și b) din Codul de
procedură penală —, instanța să constate că, față de lipsa

calității astfel generată, nu mai este competentă și să
trimită dosarul instanței competente, potrivit celorlalte reguli
privitoare la materie. Prin urmare, s-ar ajunge la situația
nelegală și neconstituțională ca, în cursul judecății,
competența de soluționare a cauzei să nu fie stabilită de
lege, ci să fie lăsată la latitudinea inculpatului. Tot același
rezultat s-ar produce și în cazul în care, în cursul judecății,
inculpatul ar fi destituit din funcția respectivă, pentru că, în
această situație, competența de judecată ar fi stabilită de
autoritatea care a luat măsura respectivă.
De asemenea, dispozițiile legale criticate aduc atingere
și prevederilor art. 16 din Constituție referitoare la
egalitatea cetățenilor în fața legii și a autorităților publice,
întrucât se poate ajunge la situația în care două persoane
care au fost trimise în judecată la aceeași dată să fie
judecate, din motive independente, de instanțe diferite.
Astfel, în ipoteza în care, spre finele mandatului, doi
parlamentari au fost trimiși în judecată dar, din motive
obiective, față de unul dintre aceștia s-a pronunțat o
hotărâre judecătorească, ar urma ca acesta din urmă să
fie în continuare judecat de instanță potrivit regulii speciale,
iar celălalt de instanța competentă potrivit dreptului comun.
Înalta Curte de Casație și Justiție — Secția penală
opinează că excepția de neconstituționalitate este
neîntemeiată, deoarece dispozițiile legale criticate nu numai
că nu contravin Constituției, dar au în vedere noua
reglementare privind imunitatea parlamentară.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece dispozițiile legale criticate
vizează competența ratione personae în cazul schimbării
calității inculpatului intervenite în timpul judecății. Prin
art. 72 din Constituție au fost reglementate două categorii
de măsuri de protecție a deputaților și senatorilor, pe
durata exercitării mandatului, și din interpretarea acestui
text rezultă că prevederile care stabilesc competența Înaltei
Curți de Casație și Justiție de a-i judeca pe parlamentari
reprezintă o continuare a tezei ce reglementează activitățile
procesuale pentru care deputatul sau senatorul beneficiază
de imunitate, precum și procedura ridicării acesteia. Rezultă
că ar fi lipsit de rațiune să se admită că legiuitorul
constituant a urmărit asigurarea unei judecăți imparțiale
numai pentru cei ce se află în curs de judecată în
perioada exercitării mandatului, în temeiul unor acțiuni
judiciare pornite anterior.
Nu se poate susține că dispozițiile legale criticate aduc
atingere principiului egalității în drepturi, întrucât, în
realitate, ceea ce se protejează prin art. 72 din Constituție
nu este persoana fizică, ci mandatul pe care această
persoană îl deține.
Avocatul Poporului consideră că excepția de
neconstituționalitate este neîntemeiată, deoarece imunitatea
parlamentară reprezintă un mijloc de protecție a
parlamentarului împotriva pericolului de a fi supus
represiunii penale ori contravenționale în mod abuziv sau
șicanator, ca urmare a atitudinii sale politice, asigurându-i
independența, sub aspect juridic, în exercitarea mandatului
încredințat de corpul electoral. Ca urmare, imunitatea

MONITORUL OFICIAL AL ROMÂNIEI, PARTEA I, Nr. 870/28.IX.2005
parlamentară este o garanție constituțională a mandatului
reprezentativ, deci a opțiunii electoratului prin votul căruia
acest mandat a fost încredințat. De asemenea, faptul că
dobândirea calității de senator sau deputat după săvârșirea
infracțiunii determină, potrivit art. 40 alin. 2 din Codul de
procedură penală, schimbarea competenței reprezintă o
concretizare a dispozițiilor constituționale referitoare la
imunitatea parlamentară.
În plus, prevederile legale criticate referitoare la
competența instanței de judecată în caz de schimbare a
calității inculpatului sunt norme procedurale și reprezintă
opțiuni ale legiuitorului, conforme cu art. 126 alin. (2) din
Constituție, potrivit căruia competența instanțelor
judecătorești și procedura de judecată sunt stabilite numai
prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 40 din Codul de procedură penală, cu
următorul conținut:
îCând competența instanței este determinată de calitatea
inculpatului, instanța rămâne competentă să judece chiar dacă
inculpatul, după săvârșirea infracțiunii, nu mai are acea
calitate, în cazurile când:
a) fapta are legătură cu atribuțiile de serviciu ale
făptuitorului;
b) s-a dat o hotărâre în primă instanță.
Dobândirea calității după săvârșirea infracțiunii nu
determină schimbarea competenței, cu excepția infracțiunilor
săvârșite de persoanele prevăzute în art. 29 pct. 1.“

3

Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 72 alin. (2) privind competența de
judecată a Înaltei Curți de Casație și Justiție pentru
infracțiunile săvârșite de parlamentari, ale art. 16 referitoare
la egalitatea în drepturi și ale art. 126 alin. (2) privind
competența instanțelor judecătorești și procedura de
judecată.
Examinând excepția de neconstituționalitate, Curtea
constată că, potrivit dispozițiilor art. 126 alin. (2) din
Constituție, competența instanțelor judecătorești și
procedura de judecată sunt stabilite prin lege. Acest text
constituțional consacră principiul libertății legiuitorului de a
reglementa în domeniile menționate, cu condiția existentă
în art. 1 alin. (5) din Constituție de a respecta toate
celelalte norme și principii prevăzute în Legea
fundamentală.
În motivarea excepției de neconstituționalitate se susține
că dispozițiile legale atacate — în virtutea cărora
competența materială stabilită în considerarea calității
inculpatului încetează în cazul în care, după săvârșirea
infracțiunii, acesta nu mai are acea calitate, iar fapta nu
are legătură cu atribuțiile sale de serviciu, ori s-a pronunțat
o hotărâre în primă instanță — contravin, în ceea ce îi
privește pe deputați și senatori, dispozițiilor art. 72 alin. (2)
din Constituție, în conformitate cu care competența de
judecată a acestora pentru fapte penale aparține Înaltei
Curți de Casație și Justiție.
Această susținere nu poate fi primită, dat fiind că
prevederile art. 72 alin. (2) din Constituție se referă în mod
exclusiv la inculpații care, în cursul judecății, au calitatea
de senatori și deputați, indiferent de data la care au comis
faptele penale pentru care sunt judecați și de natura
acestor fapte, iar nu și la inculpații care au pierdut această
calitate.
De asemenea, prevederile art. 40 din Codul de
procedură penală nu instituie nici un fel de discriminări
între persoanele care au calitatea de parlamentar, ele
aplicându-se în mod egal tuturor învinuiților ori inculpaților
aflați în aceeași situație juridică, astfel că nu poate fi
primită susținerea potrivit căreia ar fi încălcate dispozițiile
art. 16 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 40 din Codul de procedură penală, excepție ridicată
de Traian Rece în Dosarul nr. 1.244/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 870/28.IX.2005
CURTEA CONSTITUȚIONALĂ

D E C I Z I A Nr. 444
din 15 septembrie 2005

referitoare la excepția de neconstituționalitate a dispozițiilor art. 12 alin. (1) lit. b) și alin. (2)
din Legea nr. 346/2004 privind stimularea înființării și dezvoltării întreprinderilor mici și mijlocii
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 12 alin. (1) lit. b) și alin. (2)
din Legea nr. 346/2004 privind stimularea înființării și
dezvoltării întreprinderilor mici și mijlocii, excepție ridicată
de Compania Națională îPoșta Română“ — S.A. din București
în Dosarul nr. 1.992/2005 al Tribunalul Prahova — Secția
comercială.
La apelul nominal răspund autorul excepției și partea
Compania Națională îPoșta Română“ — S.A. — Sucursala
Direcția Regională de Poștă Ploiești, prin consilier juridic
Lucian Tinjala, cu delegație depusă la dosar, precum și
partea Societatea Comercială îMarca Telecom“ — S.R.L.
din București, prin consilier juridic Dinu Horațiu Florin, cu
delegație depusă la dosar.
Cauza fiind în stare de judecată, reprezentantul autorului
excepției reiterează motivele prezentate în scris și depuse
la dosarul cauzei, solicitând, în final, admiterea excepției de
neconstituționalitate.
Având cuvântul, reprezentantul Societății Comerciale
îMarca Telecom“ — S.R.L. din București susține că
excepția de neconstituționalitate este neîntemeiată. În
esență, arată că dispozițiile de lege criticate nu încalcă
prevederile art. 44 din Constituție, deoarece textele de lege
atacate nu au efectul unei exproprieri, așa cum susține
autorul excepției, transferul dreptului de proprietate
realizându-se printr-un contract de vânzare-cumpărare,
potrivit legii. Solicită Curții respingerea excepției de
neconstituționalitate și depune note scrise.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece textele de lege criticate nu
contravin prevederilor constituționale referitoare la dreptul
de proprietate privată.
C U R T E A,

având în vedere actele și lucrările dosarului, reține
următoarele:
Prin Încheierea din 8 aprilie 2005, pronunțată în Dosarul
nr. 1.992/2005, Tribunalul Prahova — Secția comercială a
sesizat Curtea Constituțională cu excepția de
neconstituționalitate a dispozițiilor art. 12 alin. (1) lit. b) și
alin. (2) din Legea nr. 346/2004 privind stimularea înființării
și dezvoltării întreprinderilor mici și mijlocii. Excepția a
fost ridicată de Compania Națională îPoșta Română“ —
S.A., într-o cauză având ca obiect soluționarea unei acțiuni
comerciale privind obligația de a face.

În motivarea excepției de neconstituționalitate se arată
că prevederile art. 12 alin. (1) lit. b) și ale alin. (2) din
Legea nr. 346/2004 stabilesc obligația regiilor autonome, a
societăților/companiilor naționale sau a societăților
comerciale cu capital majoritar de stat de a încheia, în
termen de 90 de zile de la solicitarea locatarului sau
asociatului care îndeplinește condițiile cerute de lege pentru
a fi calificat drept întreprindere mică și mijlocie, contracte
de vânzare-cumpărare asupra activelor disponibile utilizate
de aceștia din urmă în baza unor contracte încheiate cu
regiile autonome, societățile/companiile naționale sau
societățile comerciale cu capital majoritar de stat.
Dispozițiile criticate încalcă flagrant prevederile art. 44
din Constituție, precum și pe cele ale art. 480 și 481 din
Codul civil. Dreptul de proprietate este, în opinia autorului
excepției, un drept îexclusiv, absolut și are un caracter
perpetuu“.
Prin reglementarea din normele pretins a fi
neconstituționale, legiuitorul încalcă dreptul unei societăți
supuse obligației prevăzute de art. 12 alin. (1) lit. b) și
alin. (2) din lege îde a analiza și a decide în legătură cu
oportunitatea înstrăinării unui bun pe care îl deține cu titlul
de proprietate și obligă în mod discreționar Compania
Națională «Poșta Română» (autor al excepției) să
procedeze la vânzarea unui imobil, fără a se ține cont de
voința juridică a acesteia“.
În continuare se arată că, potrivit dispozițiilor din
Hotărârea Guvernului nr. 371 din 3 iulie 1998 privind
înființarea Companiei Naționale îPoșta Română“ — S.A.
prin reorganizarea Regiei Autonome îPoșta Română“,
publicată în Monitorul Oficial al României, Partea I, nr. 250
din 6 iulie 1998, Compania Națională îPoșta Română“ este
proprietara tuturor bunurilor mobile și imobile aflate în
patrimoniul său. Mai mult, se arată că privatizarea îPoștei
Române“ este înscrisă ca prioritate a Programului de
Guvernare din 28 decembrie 2004 pe perioada 2005—
2008, publicat în Monitorul Oficial al României, Partea I,
nr. 1.265 din 29 decembrie 2004.
În concluzie, dispozițiile de lege criticate împiedică
exercitarea în mod absolut a dreptului de proprietate pe
care autorul excepției îl are asupra bunurilor sale imobile
(mai exact, un atribut al acestui drept — dreptul de
dispoziție — jus abutendi), în condițiile în care, în speță, nu
sunt îndeplinite nici condițiile prevăzute de Legea
nr. 33/1994 privind exproprierea pentru cauză de utilitate
publică, publicată în Monitorul Oficial al României, Partea I,
nr. 139 din 2 iunie 1994, pentru ca exproprierea, ce
reprezintă efectul obligației impuse de Legea nr. 346/2004,
să fie legală, așa cum stabilește art. 44 alin. (3) din
Constituție.
Tribunalul Prahova — Secția comercială apreciază că
excepția de neconstituționalitate este neîntemeiată.
Dispozițiile de lege criticate nu duc la realizarea unei
exproprieri și nu încalcă dreptul de proprietate, ci stabilesc,
în conformitate cu prevederile art. 44 alin. (1) din
Constituție, conținutul și limitele acestui drept. În plus, se
arată că îlegiferarea drepturilor întreprinderilor mici și
mijlocii la cumpărarea activelor disponibile aparținând

MONITORUL OFICIAL AL ROMÂNIEI, PARTEA I, Nr. 870/28.IX.2005
societăților comerciale cu capital majoritar de stat și ale
regiilor autonome reprezintă o opțiune a politicii statului, în
domeniul reformei economice și al strategiei de privatizare,
fiind în concordanță cu prevederile constituționale ale
art. 135 alin. (2)“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul, în punctul său de vedere, apreciază că
excepția de neconstituționalitate este neîntemeiată pentru
următoarele motive:
— dispozițiile art. 12 alin. (1) lit. b) și alin. (2) din
Legea nr. 346/2004 nu împiedică aplicarea prevederilor
cuprinse în Hotărârea Guvernului nr. 371/1998, potrivit
căruia îacțiunile Poștei Române sunt deținute în totalitate
de către stat, care își exercită drepturile și obligațiile
decurgând din calitatea sa de acționar unic prin Ministerul
Comunicațiilor“. Astfel, conținutul și limitele dreptului de
proprietate ale Companiei Naționale îPoșta Română“ — S.A.
sunt stabilite prin lege, așa cum prevede textul
constituțional pretins a fi încălcat, prin manifestarea de
voință a reprezentanților statului în calitate de acționar unic.
Pe de altă parte, îlibertatea Companiei de a dispune de
bunurile aflate în proprietatea sa este guvernată de
dispozițiile legale generale în materia proprietății și de
dispozițiile speciale ale Legii nr. 346/2004, aplicabile sub
condiția esențială a existenței unui raport juridic între
Companie și I.M.M.“, în baza unor contracte de locațiune;
— dreptul de proprietate, deși este considerat în
doctrină și în practica judiciară un drept real absolut și
exclusiv, nu poate fi exercitat decât în conformitate cu
dispozițiile legale în vigoare, așa cum dispune și art. 44
din Constituție. Pe de altă parte, dispozițiile legale criticate
nu restrâng libertatea de decizie, în sensul interzicerii de a
dispune de bun, ci constituie o manifestare a dreptului de
opțiune a legiuitorului, în concordanță cu prevederile
art. 135 alin. (2) din Constituție;
— Legea nr. 346/2004 nu conține reglementări cu
privire la procedura exproprierii și, prin urmare, autorul
excepției nu este obligat îîn mod discreționar“, să vândă
respectivul bun, ci această obligație se naște, în condițiile
legii, corelativ dreptului recunoscut întreprinderilor mici și
mijlocii de a cumpăra activele disponibile, pe care deja le
dețin în temeiul unor contracte de locațiune. În plus, legea
criticată acordă locatarilor și îdreptul de preferință la
cumpărarea activelor disponibile“, precum și posibilitatea
negocierii prețului vânzării, pe baza raportului întocmit de
un expert acceptat de ambele părți.
Se mai menționează că dispozițiile art. 12 alin. (1)
lit. b) și alin. (2) din Legea nr. 346/2004 au preluat
conținutul prevederilor art. 12 alin. (1) lit. a) și alin. (2) din
Legea nr. 133/1999 privind stimularea întreprinzătorilor mici
și mijlocii, în prezent abrogată prin art. 34 din Legea
nr. 346/2004. În aceste condiții, cele statuate de Curtea
Constituțională prin deciziile nr. 83/2003 și nr. 214/2004,
referitoare la constituționalitatea dispozițiilor art. 12 alin. (1)
lit. a) și alin. (2) din Legea nr. 133/1999, rămân pe deplin
valabile și în prezenta cauză.
Avocatul Poporului a transmis punctul său de vedere
prin care apreciază că dispozițiile art. 12 alin. (1) lit. b) și
alin. (2) din Legea nr. 346/2004 sunt constituționale.
În ceea ce privește critica de neconstituționalitate a
textelor de lege menționate față de prevederile art. 44
alin. (1), (2) și (3) din Constituție, se arată că limitele și

5

conținutul dreptului de proprietate sunt stabilite de lege,
astfel că normele legale indicate sunt în deplină
concordanță cu textul constituțional pretins a fi încălcat. De
asemenea, îfacilitățile sau orice alte forme de sprijinire de
către stat a întreprinderilor mici și mijlocii nu sunt de
natură să lezeze dreptul de proprietate al altor agenți
economici și nu pot fi considerate contrare principiului
constituțional al ocrotirii în mod egal de lege a proprietății
private, indiferent de proprietar“.
În ceea ce privește critica de neconstituționalitate față
de prevederile art. 135 alin. (2) din Constituție, se
apreciază că nici aceasta nu poate fi reținută, deoarece
dispozițiile de lege atacate acționează chiar în sensul
normei fundamentale indicate. îPrin stimularea vânzării
activelor sale disponibile, statul ia măsuri pentru a realiza
privatizarea, formarea economiei de piață, ca premise ale
asigurării libertății comerțului, protecției concurenței loiale și
creării cadrului favorabil pentru valorificarea tuturor factorilor
de producție.“
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 12 alin. (1) lit. b) și alin. (2) din Legea
nr. 346/2004 privind stimularea înființării și dezvoltării
întreprinderilor mici și mijlocii, publicată în Monitorul Oficial
al României, Partea I, nr. 681 din 29 iulie 2004, rectificată
în Monitorul Oficial al României, Partea I, nr. 791 din
27 august 2004, modificată și completată prin Ordonanța
Guvernului nr. 94/2004 privind reglementarea unor măsuri
financiare, publicată în Monitorul Oficial al României,
Partea I, nr. 803 din 31 august 2004. Dispozițiile de lege
criticate au următorul conținut:
— Art. 12 alin. (1) lit. b): îÎntreprinderile mici și mijlocii au
acces la activele disponibile ale regiilor autonome,
societăților/companiilor naționale și societăților comerciale cu
capital majoritar de stat, cu respectarea dispozițiilor legale
privind proprietatea publică și regimul juridic al acesteia,
precum și a drepturilor contractuale ale creditorilor ale căror
creanțe sunt garantate cu ipotecă, privilegiu asupra activelor
respective sau asupra cărora este instituit sechestru
asigurător, în următoarele condiții: a) (...); b) activele
disponibile utilizate de întreprinderile mici și mijlocii în baza
contractului de închiriere, a contractului de locație de gestiune
sau a contractului de asociere în participațiune, încheiate cu
regiile autonome, societățile/companiile naționale, precum și cu
societățile comerciale cu capital majoritar de stat vor fi vândute,
la solicitarea locatarului sau asociatului, la prețul negociat,
stabilit pe baza raportului de evaluare întocmit de un expert
acceptat de părți, după deducerea investițiilor efectuate în activ
de către locatar/asociat. În cazul contractelor de locație de
gestiune și asociere în participațiune, asociatul/locatarul,
întreprindere mică sau mijlocie, poate solicita și încheierea

6

MONITORUL OFICIAL AL ROMÂNIEI, PARTEA I, Nr. 870/28.IX.2005

unui contract de leasing imobiliar cu clauză irevocabilă de
vânzare, în aceleași condiții. În cazul depunerii unei solicitări
exprese privind cumpărarea activului sau încheierea unui
contract de leasing imobiliar cu clauză irevocabilă de vânzare
de către beneficiarii prezentelor dispoziții, care utilizau activul
în baza unui contract de închiriere, cu cel puțin 60 de zile
înainte de expirarea contractului de închiriere, locatorul nu va
putea refuza prelungirea contractului de închiriere cu o
perioadă considerată de părți suficientă pentru rezolvarea
formalităților legate de încheierea contractului de vânzarecumpărare, respectiv leasing imobiliar cu clauză irevocabilă de
vânzare;“;
— Art. 12 alin. (2): îRegiile autonome, societățile/
companiile naționale, precum și societățile comerciale cu
capital majoritar de stat sunt obligate ca, în termen de 90 de
zile de la data depunerii cererilor de către întreprinderile mici și
mijlocii, să încheie contractele de vânzare-cumpărare
prevăzute la alin. (1) lit. b) și d), contractele de leasing cu
clauză irevocabilă de vânzare prevăzute la alin. (1) lit. b) și c)
sau să asigure accesul prioritar la închirierea, concesionarea
ori leasingul activelor disponibile, în condițiile alin. (1) lit. a).“
Autorul excepției de neconstituționalitate susține că
prevederile legale menționate încalcă dispozițiile art. 44
alin. (1), alin. (2) teza întâi și alin. (3) din Constituție, care
au următorul conținut:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular.(...)
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.“
Examinând excepția de neconstituționalitate ridicată,
Curtea reține:
Dispozițiile art. 12 alin. (1) lit. b) și alin. (2) din Legea
nr. 346/2004 stabilesc căile de sprijin și accesul
întreprinderilor mici și mijlocii la activele disponibile ale
regiilor autonome, societăților/companiilor naționale și
societăților comerciale cu capital majoritar de stat. Astfel,
activele disponibile utilizate de întreprinderile mici și mijlocii
în baza contractului de închiriere, a contractului de locație
de gestiune sau a contractului de asociere în participațiune
pot fi vândute, la solicitarea locatarului sau a asociatului,
la prețul negociat, stabilit pe baza raportului de evaluare
întocmit de un expert acceptat de părți, iar contractul în
cauză va înceta sau se va transforma, la cererea
deținătorului, în contract de leasing imobiliar cu clauză
irevocabilă de vânzare. Potrivit art. 12 alin. (2) din legea
criticată, contractele de vânzare-cumpărare sau de leasing
cu clauză irevocabilă, menționate la alin. (1) lit. b) al
aceluiași articol, trebuie încheiate în termen de 90 de zile
de la data depunerii cererilor de către întreprinderile mici
și mijlocii.
Curtea constată că textele de lege criticate reprezintă
măsuri strategice de reformă economică menite a accelera
procesul de privatizare prin stimularea înființării și
dezvoltării întreprinderilor mici și mijlocii, statul având
obligația, în virtutea art. 135 din Constituție, să asigure
îcrearea cadrului favorabil pentru valorificarea tuturor factorilor
de producție“, îprotecția concurenței loiale“, precum și
îprotejarea intereselor naționale în activitatea economică“.

Astfel, statul, în calitate de acționar majoritar, urmărește
vânzarea activelor disponibile deținute de regii autonome,
societăți/companii naționale și societăți comerciale către
diferiți agenți economici, întreprinderi mici și mijlocii care au
utilizat aceste active în baza unor contracte. Activele se
oferă spre vânzare cu respectarea drepturilor creditorilor și
doar în măsura în care acestea nu aparțin proprietății
publice și asupra lor nu este instituit sechestru asigurător.
Contractul de vânzare-cumpărare parcurge etapele specifice
unei asemenea tranzacții, cu singura deosebire, justificată,
de altfel, prin specificul de reglementare al Legii
nr. 364/2004, că operațiunile trebuie finalizate în termen de
90 de zile de la data depunerii cererilor de către
întreprinderile mici și mijlocii.
Așadar, Curtea Constituțională constată că susținerile
potrivit cărora dispozițiile art. 12 alin. (1) lit. b) și alin. (2)
din Legea nr. 346/2004 contravin prevederilor art. 44
alin. (1), alin. (2) teza întâi și alin. (3) din Constituție nu
pot fi reținute. Textele legale atacate nu aduc atingere
dreptului de proprietate privată, întrucât măsurile pe care
acestea le dispun privesc proprietatea statului în calitatea
sa de acționar majoritar la diverse regii autonome,
societăți/companii naționale și societăți comerciale. Pe de
altă parte, transferul dreptului de proprietate asupra
activelor disponibile din patrimoniul regiilor autonome,
societăților/companiilor naționale și societăților comerciale
cu capital majoritar de stat în patrimoniul întreprinderilor
mici și mijlocii solicitante are loc ca urmare a perfectării
contractului de vânzare-cumpărare, încheiat în condițiile
legii, și nu ca efect al exproprierii, așa cum susține autorul
excepției de neconstituționalitate.
Totodată, Curtea observă că dispozițiile art. 12 alin. (1)
lit. b) și alin. (2) din Legea nr. 346/2004 au preluat soluția
legislativă cuprinsă în art. 12 alin. (1) lit. a) și alin. (2) din
Legea nr. 133/1999 privind stimularea întreprinzătorilor
privați pentru înființarea și dezvoltarea întreprinderilor mici
și mijlocii, în prezent abrogată prin art. 34 din Legea
nr. 346/2004. Dispozițiile art. 12 alin. (1) lit. a) din Legea
nr. 133/1999 au constituit obiect al controlului de
constituționalitate, exercitat pe calea excepției de
neconstituționalitate, iar prin Decizia nr. 83 din 25 februarie
2003, publicată în Monitorul Oficial al României, Partea I,
nr. 270 din 17 aprilie 2003 și prin Decizia nr. 214 din
6 mai 2004, publicată în Monitorul Oficial al României,
Partea I, nr. 542 din 17 iunie 2004, Curtea a constatat
constituționalitatea dispozițiilor legale menționate, în raport
cu prevederile art. 44 din Legea fundamentală. De
asemenea, prin Decizia nr. 311 din 19 noiembrie 2002,
publicată în Monitorul Oficial al României, Partea I, nr. 853
din 26 noiembrie 2002, Curtea a examinat și
constituționalitatea dispozițiilor alin. (2) al art. 12 din Legea
nr. 133/1999, statuând că nici aceste dispoziții nu încalcă
dreptul de proprietate privată.
În consecință, cele statuate de Curtea Constituțională cu
privire la constituționalitatea art. 12 alin. (1) lit. a) și
alin. (2) din Legea nr. 133/1999 privind stimularea
întreprinzătorilor privați pentru înființarea și dezvoltarea
întreprinderilor mici și mijlocii, prin deciziile amintite, își
mențin valabilitatea și în prezenta cauză, având în vedere
argumentele anterior arătate și întrucât nu au apărut
elemente noi, de natură a determina reconsiderarea
jurisprudenței în materie a Curții Constituționale.

MONITORUL OFICIAL AL ROMÂNIEI, PARTEA I, Nr. 870/28.IX.2005

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 alin. (1) lit. b) și alin. (2) din Legea nr. 346/2004
privind stimularea înființării și dezvoltării întreprinderilor mici și mijlocii, excepție ridicată de Compania Națională îPoșta
Română“ — S.A. București în Dosarul nr. 1.992/2005 al Tribunalului Prahova — Secția comercială.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind promovarea temporară a doamnei
Cristina Ecaterina Corut în funcția publică de secretar
general adjunct al Ministerului Integrării Europene
Având în vedere:
— Scrisoarea Ministerului Integrării Europene nr. 23.923/ADB din
22 septembrie 2005, prin care s-a solicitat promovarea temporară a doamnei
Cristina Ecaterina Corut în funcția publică de secretar general adjunct al
Ministerului Integrării Europene;
— Avizul favorabil nr. 2.596/E din 22 septembrie 2005 al Agenției
Naționale a Funcționarilor Publici, pentru exercitarea cu caracter temporar
(6 luni) a funcției publice vacante, corespunzătoare categoriei înalților
funcționari publici, de secretar general adjunct din cadrul Ministerului
Integrării Europene,
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 80 din Legea nr. 188/1999 privind Statutul
funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii,
doamna Cristina Ecaterina Corut se promovează temporar în funcția publică
de secretar general adjunct al Ministerului Integrării Europene.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 449.

8

MONITORUL OFICIAL AL ROMÂNIEI, PARTEA I, Nr. 870/28.IX.2005
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Răzvan Nicolae Țîru
din funcția de președinte al Autorității Naționale Sanitare
Veterinare și pentru Siguranța Alimentelor
În temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, și al art. 66 alin. (1) din Ordonanța
Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări și completări prin Legea
nr. 215/2004, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Răzvan Nicolae Țîru se eliberează din funcția de președinte al Autorității
Naționale Sanitare Veterinare și pentru Siguranța Alimentelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 450.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 870/28.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048553]
ISSN 1453—4495

