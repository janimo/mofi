Anul 173 (XVII) — Nr. 1.098

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 decembrie 2005

SUMAR

Nr.
LEGI ȘI DECRETE
338. — Lege pentru aprobarea Ordonanței Guvernului
nr. 37/2005 privind recunoașterea și funcționarea
grupurilor de producători, pentru comercializarea
produselor agricole și silvice ....................................
1.155. — Decret privind promulgarea Legii pentru
aprobarea Ordonanței Guvernului nr. 37/2005
privind recunoașterea și funcționarea grupurilor de
producători, pentru comercializarea produselor
agricole și silvice.......................................................
352. — Lege privind respingerea Ordonanței de
urgență a Guvernului nr. 132/2005 pentru
completarea art. 29 din Ordonanța de urgență a
Guvernului nr. 66/2005 cu privire la rectificarea
bugetului de stat pe anul 2005 ...............................
1.174. — Decret pentru promulgarea Legii privind
respingerea Ordonanței de urgență a Guvernului
nr. 132/2005 pentru completarea art. 29 din
Ordonanța de urgență a Guvernului nr. 66/2005
cu privire la rectificarea bugetului de stat pe
anul 2005...................................................................
354. — Lege pentru aprobarea Ordonanței de urgență
a Guvernului nr. 67/2005 cu privire la rectificarea
bugetului asigurărilor sociale de stat pe anul 2005

Pagina

Nr.

Pagina

1.176. — Decret privind promulgarea Legii pentru
aprobarea Ordonanței de urgență a Guvernului
nr. 67/2005 cu privire la rectificarea bugetului
asigurărilor sociale de stat pe anul 2005 ...............

7

355. — Lege pentru aprobarea Ordonanței de urgență
a Guvernului nr. 142/2005 privind modificarea
bugetului Ministerului Agriculturii, Pădurilor și
Dezvoltării Rurale pe anul 2005, aprobat
prin Legea bugetului de stat pe anul 2005
nr. 511/2004 ..............................................................

7

1.177. — Decret privind promulgarea Legii pentru
aprobarea Ordonanței de urgență a Guvernului
nr. 142/2005 privind modificarea bugetului
Ministerului Agriculturii, Pădurilor și Dezvoltării
Rurale pe anul 2005, aprobat prin Legea bugetului
de stat pe anul 2005 nr. 511/2004.........................

7–8

2–4

5

5

6

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
372. — Ordin al președintelui Comisiei Naționale pentru
Controlul Activităților Nucleare privind interzicerea
utilizării instalațiilor radiologice medicale de
fluoroscopie fără intensificator de imagine..............

8

2

MONITORUL OFICIAL AL ROMÂNIEI, PARTEA I, Nr. 1.098/6.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 37/2005 privind recunoașterea
și funcționarea grupurilor de producători, pentru comercializarea produselor agricole și silvice
Parlamentul României adoptă prezenta lege.
Art. I. — Se aprobă Ordonanța Guvernului nr. 37 din
14 iulie 2005 privind recunoașterea și funcționarea
grupurilor de producători, pentru comercializarea produselor
agricole și silvice, adoptată în temeiul art. 1 pct. IV.9 din
Legea nr. 209/2005 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 652 din 22 iulie 2005, cu următoarele
modificări și completări:
1. Titlul ordonanței va avea următorul cuprins:
îORDONANȚĂ
privind recunoașterea și funcționarea grupurilor și
organizațiilor de producători, pentru comercializarea
produselor agricole și silvice“
2. Articolul 1 se abrogă.
3. După articolul 1 se introduc trei noi articole,
articolele 11—13, cu următorul cuprins:
îArt. 11. — Prezenta ordonanță stabilește cadrul legal al
funcționării și recunoașterii grupurilor și organizațiilor de
producători, care au ca scop comercializarea în comun a
produselor agricole și silvice ale membrilor.
Art. 12. — (1) În conformitate cu prevederile prezentei
ordonanțe, pot fi recunoscute ca grupuri de producători
persoanele juridice constituite din producători agricoli și
silvici dacă îndeplinesc și respectă condițiile de
recunoaștere prevăzute de prezenta ordonanță.
(2) Pot fi recunoscute ca grupuri de producători sau ca
organizații de producători următoarele forme juridice:
a) societăți comerciale, conform Legii nr. 31/1990,
republicată, cu modificările ulterioare;
b) societăți agricole și alte forme de asociere în
agricultură, conform Legii nr. 36/1991;
c) asociații și fundații, conform Ordonanței Guvernului
nr. 26/2000 cu privire la asociații și fundații, aprobată cu
modificări și completări prin Legea nr. 246/2005;
d) cooperative agricole, conform Legii cooperației
agricole nr. 566/2004;
e) orice altă formă juridică de asociere, conform
legislației în vigoare.
Art. 13. — Pentru a beneficia de avantaje financiare în
cadrul organizării comune de piață după integrarea
României în Uniunea Europeană, persoanele juridice
menționate la art. 12 alin. (2) care activează în sectorul
fructe și legume și au ca scop comercializarea în comun a
producției membrilor vor fi recunoscute ca organizații de
producători sau ca grupuri de producători recunoscute

preliminar, conform criteriilor stabilite în normele de aplicare
a prezentei ordonanțe.“
4. Articolul 2 va avea următorul cuprins:
îArt. 2. — În sensul prezentei ordonanțe, termenii și
expresiile de mai jos au următoarele semnificații:
a) producător — persoană fizică sau juridică ce își
valorifică producția proprie în conformitate cu prevederile
prezentei ordonanțe;
b) grup de producători — orice persoană juridică
recunoscută de către autoritatea competentă a statului în
conformitate cu prevederile prezentei ordonanțe;
c) organizație de producători — orice persoană juridică
prevăzută la art. 12 alin. (2), care activează în domeniul
fructelor și legumelor, este constituită exclusiv din
producători agricoli, are ca scop comercializarea producției
membrilor și îndeplinește condițiile de recunoaștere;
d) grup de producători recunoscut preliminar — orice
persoană juridică prevăzută la art. 1 2 alin. (2), care
activează în domeniul fructelor și legumelor, este constituită
exclusiv din producători agricoli și are ca scop
comercializarea producției membrilor, dar care nu
îndeplinește condițiile de recunoaștere ca organizație de
producători;
e) recunoaștere — drept dobândit de către persoanele
juridice prevăzute la art. 1 2 alin. (2), care îndeplinesc
condițiile de recunoaștere prevăzute de prezenta ordonanță
ca grup de producători sau ca organizație de producători;
f) recunoaștere preliminară — drept dobândit de către
persoanele juridice prevăzute la art. 12 alin. (2), care nu
îndeplinesc condițiile de recunoaștere ca organizație de
producători, au aprobat un plan de recunoaștere și
beneficiază de o perioadă de tranziție;
g) valoarea producției comercializate — valoarea fără
TVA a producției realizate de membrii grupului sau ai
organizației de producători și valorificate prin intermediul
acestora.“
5. Articolul 3 se abrogă.
6. După articolul 3 se introduce un nou articol,
articolul 31, cu următorul cuprins:
îArt. 31. — În condițiile prezentei ordonanțe autoritatea
competentă a statului este Ministerul Agriculturii, Pădurilor
și Dezvoltării Rurale.“
7. Titlul capitolului II va avea următorul cuprins:
îCAPITOLUL II
Recunoașterea și funcționarea grupurilor și organizațiilor
de producători“

MONITORUL OFICIAL AL ROMÂNIEI, PARTEA I, Nr. 1.098/6.XII.2005
8. Articolul 4 va avea următorul cuprins:
îArt. 4. — Persoanele juridice prevăzute la art. 12 alin. (2)
pot să solicite de la autoritatea competentă a statului
recunoașterea sau recunoașterea preliminară, după caz.“
9. Articolul 5 va avea următorul cuprins:
îArt. 5. — Grupurile și organizațiile de producători,
precum și grupurile de producători recunoscute preliminar
funcționează și pot fi recunoscute pentru una sau mai
multe grupe de produse, care se stabilesc prin normele de
aplicare a prezentei ordonanțe.“
10. Articolul 6 va avea următorul cuprins:
îArt. 6. — (1) Principalele criterii de recunoaștere a
grupului de producători sunt:
a) să se înființeze la inițiativa producătorilor agricoli și
silvici;
b) să îndeplinească condițiile minime de recunoaștere
privind numărul de membri și valoarea producției
comercializate în comun, conform normelor de aplicare a
prezentei ordonanțe;
c) să se prevadă în actul constitutiv sau în statut
următoarele obligații ale membrilor:
1. să aplice deciziile adoptate de grupul de producători
cu privire la raportarea producției, tehnicile de producție și
protecția mediului înconjurător;
2. să comercializeze cel puțin 75% din producția proprie
prin intermediul grupului de producători;
3. să facă parte dintr-un singur grup de producători
pentru aceeași grupă de produse;
4. să pună la dispoziție informațiile solicitate de grupul
de producători referitoare la suprafețele destinate producției,
tipul de cultură, cantitățile recoltate și vânzările directe, în
vederea întocmirii statisticilor;
5. să plătească contribuțiile financiare prevăzute în actul
constitutiv pentru înființarea și funcționarea grupului de
producători;
d) să se prevadă în actul constitutiv sau în statut
dispoziții privind:
1. proceduri de promovare, adoptare și modificare a
deciziilor grupului de producători;
2. reglementări care să permită producătorilor membri
să verifice grupul și deciziile adoptate de acesta;
3. penalități pentru nerespectarea obligațiilor ce le revin
conform actului constitutiv, în special pentru neplata
contribuțiilor financiare sau pentru nerespectarea deciziilor
adunării generale;
4. reguli de admitere a noilor membri, respectiv durata
minimă a calității de membru, care nu poate fi mai mică
de un an;
5. reguli de excludere și retragere a membrilor din
grupul de producători;
6. măsuri contabile și bugetare necesare pentru
funcționarea grupului de producători;
e) să dispună de organe de conducere și de mijloace
tehnice care să îi permită să asigure managementul
comercial și bugetar pentru funcționarea grupului de
producători.
(2) Criteriile de recunoaștere a organizațiilor de
producători, precum și criteriile de recunoaștere preliminară
a grupurilor de producători vor fi prevăzute în normele de
aplicare a prezentei ordonanțe.

3

(3) Perioada minimă de funcționare a grupurilor și
organizațiilor de producători, precum și a grupurilor de
producători recunoscute preliminar, în condițiile prezentei
ordonanțe, nu poate fi mai mică de un an.“
11. Titlul capitolului III va avea următorul cuprins:
îCAPITOLUL III
Avizul de recunoaștere/recunoaștere preliminară
sau de retragere“
12. Articolul 7 va avea următorul cuprins:
îArt. 7. — Avizul de recunoaștere/recunoaștere
preliminară se solicită de către persoanele juridice
prevăzute la art. 1 2 alin. (2) în condițiile stabilite prin
normele de aplicare a prezentei ordonanțe.“
13. Articolul 8 va avea următorul cuprins:
îArt. 8. — (1) Autoritatea competentă a statului:
a) ia decizia de acordare a recunoașterii/recunoașterii
preliminare în termen de 90 de zile de la data depunerii
cererii însoțite de toate documentele necesare;
b) face verificări la intervale regulate pentru a stabili
dacă sunt respectați termenii și condițiile de
recunoaștere/recunoaștere preliminară, iar în caz de
nerespectare aplică penalități și decide, dacă este cazul,
retragerea recunoașterii/recunoașterii preliminare.
(2) Respingerea cererii de recunoaștere/recunoaștere
preliminară se comunică solicitantului în scris, motivat, în
termen de 90 de zile.
(3) Avizul de recunoaștere se înregistrează într-un
registru special deschis de către autoritatea competentă a
statului.“
14. Articolul 9 va avea următorul cuprins:
îArt. 9. — Responsabilitatea verificării îndeplinirii
criteriilor și condițiilor de recunoaștere/recunoaștere
preliminară, precum și a modului de utilizare a sprijinului
financiar revine autorității competente a statului, care
eliberează avizul de recunoaștere/recunoaștere preliminară.“
15. Articolul 10 va avea următorul cuprins:
îArt. 10. — Modelul avizului de recunoaștere/
recunoaștere preliminară și cel al deciziei de retragere a
recunoașterii/recunoașterii preliminare se stabilesc prin
normele de aplicare a prezentei ordonanțe.“
16. Articolul 11 va avea următorul cuprins:
îArt. 11. — Avizul de recunoaștere/recunoaștere
preliminară poate fi retras de către autoritatea emitentă
printr-o decizie de retragere a recunoașterii/recunoașterii
preliminare, în cazul în care:
a) nu mai sunt îndeplinite criteriile de recunoaștere/
recunoaștere preliminară;
b) avizul de recunoaștere/recunoaștere preliminară a fost
obținut prin prezentarea de date neconforme realității;
c) nu sunt respectate obligațiile cuprinse în actul
constitutiv, față de membrii grupurilor de producători
recunoscute sau recunoscute preliminar, precum și față de
cei ai organizațiilor de producători.“
17. Articolul 12 va avea următorul cuprins:
îArt. 12. — Grupurile de producători recunoscute sau
recunoscute preliminar, precum și organizațiile de
producători funcționează pe baza statutului propriu aprobat
de adunarea generală.“

4

MONITORUL OFICIAL AL ROMÂNIEI, PARTEA I, Nr. 1.098/6.XII.2005

18. Articolul 13 va avea următorul cuprins:
îArt. 13. — Scopul activității grupurilor și organizațiilor
de producători, precum și a grupurilor de producători
recunoscute preliminar este comercializarea în comun a
produselor agricole și silvice ale membrilor, urmărind
realizarea următoarelor obiective:
a) planificarea și modificarea producției conform cererii
pieței, în special conform condițiilor de calitate și cantitate;
b) promovarea concentrării ofertei și plasarea pe piață
a produselor obținute de membrii săi;
c) reducerea costurilor de producție și stabilizarea
prețurilor la producător;
d) promovarea utilizării practicilor de cultivare, a
tehnicilor de producție și gestiune a deșeurilor care să nu
dăuneze mediului înconjurător, în special pentru protecția
calității apelor, a solului și a peisajului natural, precum și
menținerea și/sau promovarea biodiversității.“
19. Articolul 14 va avea următorul cuprins:
îArt. 14. — (1) Calitatea de membru al unui grup de
producători recunoscut sau recunoscut preliminar ori al unei
organizații de producători poate fi dobândită de către orice
producător agricol și silvic care deține legal o bază de
producție, își declară în scris intenția de a comercializa
producția agricolă ori silvică proprie în cadrul grupului sau
al organizației de producători și plătește cotizația, în
conformitate cu statutul.
(2) Producătorii care au dobândit calitatea de membru
se pot retrage, renunțând la această calitate, cu
respectarea unui termen de preaviz a cărui durată este
stabilită prin statut.“
20. Articolul 15 se abrogă.
21. Articolul 16 va avea următorul cuprins:
îArt. 16. — Grupurile de producători recunoscute sau
recunoscute preliminar, precum și organizațiile de
producători pot fuziona în cadrul aceleiași grupe de
produse ori se pot diviza, păstrându-și recunoașterea/
recunoașterea preliminară, cu respectarea dimensiunilor și
criteriilor stabilite pentru produsul sau grupa respectivă de
produse.“
22. Articolul 17 va avea următorul cuprins:
îArt. 17. — (1) Grupurile de producători recunoscute
sau recunoscute preliminar, precum și organizațiile de
producători recunoscute pot beneficia de sprijin financiar de
la bugetul de stat, prin bugetul Ministerului Agriculturii,
Pădurilor și Dezvoltării Rurale, și pot solicita acordarea
acestuia în numele membrilor lor, cu acordul adunării
generale.
(2) Destinația, modul și condițiile de acordare a
sprijinului financiar se aprobă prin hotărâre a Guvernului, la

propunerea Ministerului Agriculturii, Pădurilor și Dezvoltării
Rurale.
(3) Grupurile de producători recunoscute sau
recunoscute preliminar, precum și organizațiile de
producători recunoscute pot beneficia de credite de
investiții acordate de la bugetul de stat în cadrul unor
programe de finanțare, inclusiv pentru accesarea
programului SAPARD, cu respectarea condițiilor de
accesare impuse de aceste programe.
(4) Odată cu aderarea României la Uniunea Europeană,
producătorii agricoli și silvici organizați în grupuri și
organizații de producători pot beneficia de sprijin financiar
oferit prin măsuri de dezvoltare rurală.
(5) După aderarea României la Uniunea Europeană,
grupurile de producători recunoscute sau recunoscute
preliminar, precum și organizațiile de producători
recunoscute vor putea beneficia de avantaje financiare
oferite numai în cadrul organizării comune a pieței fructelor
și legumelor.
(6) La accesarea programelor de finanțare pentru
investiții, grupurile de producători recunoscute sau
recunoscute preliminar, precum și organizațiile de
producători recunoscute pot beneficia de cumularea
plafoanelor maxime aferente fiecărui membru, astfel:
a) integral, dacă are până la 10 membri;
b) 70% din fondul aferent numărului total de membri,
dacă are între 10 și 20 de membri;
c) 50% din fondul aferent numărului total de membri,
dacă are între 20 și 50 de membri;
d) 25% din fondul aferent numărului total de membri,
dacă are peste 50 de membri.
(7) Grupurile și organizațiile de producători care au
beneficiat de sprijin financiar de la bugetul de stat și au
utilizat acest sprijin în alt scop decât cel pentru care le-a
fost acordat sunt obligate să restituie integral acest sprijin,
inclusiv dobânzile aferente.“
23. Articolul 18 va avea următorul cuprins:
îArt. 18. — Grupurile de producători recunoscute sau
recunoscute preliminar, precum și organizațiile de
producători recunoscute nu pot beneficia de dublă finanțare
publică pentru aceeași activitate.“
Art. II. — Ordonanța Guvernului nr. 37/2005 privind
recunoașterea și funcționarea grupurilor de producători,
pentru comercializarea produselor agricole și silvice, cu
modificările și completările aduse prin prezenta lege, va fi
republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 noiembrie 2005.
Nr. 338.

MONITORUL OFICIAL AL ROMÂNIEI, PARTEA I, Nr. 1.098/6.XII.2005
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 37/2005 privind recunoașterea și funcționarea
grupurilor de producători, pentru comercializarea produselor
agricole și silvice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței
Guvernului nr. 37/2005 privind recunoașterea și funcționarea grupurilor de
producători, pentru comercializarea produselor agricole și silvice și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 25 noiembrie 2005.
Nr. 1.155.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței de urgență a Guvernului
nr. 132/2005 pentru completarea art. 29 din Ordonanța
de urgență a Guvernului nr. 66/2005 cu privire la rectificarea
bugetului de stat pe anul 2005
Parlamentul României adoptă prezenta lege.
Articol unic. — Se respinge Ordonanța de urgență a Guvernului
nr. 132 din 22 septembrie 2005 pentru completarea art. 29 din Ordonanța
de urgență a Guvernului nr. 66/2005 cu privire la rectificarea bugetului de
stat pe anul 2005, publicată în Monitorul Oficial al României, Partea I,
nr. 892 din 5 octombrie 2005.
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

MIRON TUDOR MITREA

GEORGE SABIN CUTAȘ

București, 2 decembrie 2005.
Nr. 352.

5

6

MONITORUL OFICIAL AL ROMÂNIEI, PARTEA I, Nr. 1.098/6.XII.2005
PREȘEDINTELE ROMÂNIEI

DECRET
pentru promulgarea Legii privind respingerea Ordonanței
de urgență a Guvernului nr. 132/2005 pentru completarea
art. 29 din Ordonanța de urgență a Guvernului nr. 66/2005
cu privire la rectificarea bugetului de stat pe anul 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind respingerea Ordonanței de
urgență a Guvernului nr. 132/2005 pentru completarea art. 29 din Ordonanța
de urgență a Guvernului nr. 66/2005 cu privire la rectificarea bugetului de
stat pe anul 2005 și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU

București, 30 noiembrie 2005.
Nr. 1.174.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 67/2005 cu privire la rectificarea bugetului asigurărilor
sociale de stat pe anul 2005
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 67
din 29 iunie 2005 cu privire la rectificarea bugetului asigurărilor sociale de
stat pe anul 2005, publicată în Monitorul Oficial al României, Partea I,
nr. 570 din 4 iulie 2005.
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

MIRON TUDOR MITREA

GEORGE SABIN CUTAȘ

București, 2 decembrie 2005.
Nr. 354.

MONITORUL OFICIAL AL ROMÂNIEI, PARTEA I, Nr. 1.098/6.XII.2005
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 67/2005 cu privire la rectificarea
bugetului asigurărilor sociale de stat pe anul 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de
urgență a Guvernului nr. 67/2005 cu privire la rectificarea bugetului
asigurărilor sociale de stat pe anul 2005 și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 noiembrie 2005.
Nr. 1.176.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 142/2005 privind modificarea bugetului Ministerului
Agriculturii, Pădurilor și Dezvoltării Rurale pe anul 2005,
aprobat prin Legea bugetului de stat pe anul 2005 nr. 511/2004
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 142
din 13 octombrie 2005 privind modificarea bugetului Ministerului Agriculturii,
Pădurilor și Dezvoltării Rurale pe anul 2005, aprobat prin Legea bugetului
de stat pe anul 2005 nr. 511/2004, publicată în Monitorul Oficial al
României, Partea I, nr. 939 din 20 octombrie 2005.
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

MIRON TUDOR MITREA

GEORGE SABIN CUTAȘ

București, 2 decembrie 2005.
Nr. 355.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 142/2005 privind modificarea
bugetului Ministerului Agriculturii, Pădurilor și Dezvoltării
Rurale pe anul 2005, aprobat prin Legea bugetului de stat
pe anul 2005 nr. 511/2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de
urgență a Guvernului nr. 142/2005 privind modificarea bugetului Ministerului

7

8

MONITORUL OFICIAL AL ROMÂNIEI, PARTEA I, Nr. 1.098/6.XII.2005
Agriculturii, Pădurilor și Dezvoltării Rurale pe anul 2005, aprobat prin Legea
bugetului de stat pe anul 2005 nr. 511/2004, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 noiembrie 2005.
Nr. 1.177.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind interzicerea utilizării instalațiilor radiologice medicale
de fluoroscopie fără intensificator de imagine
În conformitate cu prevederile:
• Legii nr. 111/1996 privind desfășurarea în siguranță a activităților nucleare, republicată, cu modificările și
completările ulterioare;
• Hotărârii Guvernului nr. 1.627/2003 privind aprobarea Regulamentului de organizare și funcționare a Comisiei
Naționale pentru Controlul Activităților Nucleare, cu modificările ulterioare;
• Ordinului ministrului sănătății și familiei și al președintelui Comisiei Naționale pentru Controlul Activităților
Nucleare nr. 285/79/2002 pentru aprobarea Normelor privind radioprotecția persoanelor în cazul expunerilor medicale la
radiații ionizante,
președintele Comisiei Naționale pentru Controlul Activităților Nucleare emite următorul ordin:
Art. 1. — Începând cu data de 31 decembrie 2005 se
interzice utilizarea instalațiilor radiologice medicale de
fluoroscopie fără intensificator de imagine.
Art. 2. — Titularii de autorizație de utilizare care nu au
luat măsuri de dotare cu intensificatoare de imagine a
instalațiilor radiologice medicale de fluoroscopie, de la data
de 31 decembrie 2005, vor înceta activitatea de utilizare și
vor dispune indisponibilizarea acestor instalații radiologice
medicale de fluoroscopie fără intensificator de imagine, prin
punerea de sigiliu.
Art. 3. — Autorizațiile de utilizare a instalațiilor
radiologice medicale de fluoroscopie fără intensificator de

imagine, cu valabilitate după data de 31 decembrie 2005,
se vor modifica din oficiu în autorizații de deținere pentru
postul de fluoroscopie și autorizație de utilizare numai
pentru postul de grafie, după caz.
Art. 4. — Prezentul ordin se publică în Monitorul Oficial
al României, Partea I.
Art. 5. — Prezentul ordin intră în vigoare de la data
publicării.
Art. 6. — Direcția radiații ionizante va duce la
îndeplinire prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 28 noiembrie 2005.
Nr. 372.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.098/6.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|065109]
ISSN 1453—4495

