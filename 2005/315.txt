PARTEA

Anul 173 (XVII) — Nr. 315

I

Joi, 14 aprilie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI

56.

ȘI

DECRETE

— Lege privind aprobarea Contractului de
finanțare dintre România și Banca Europeană de
Investiții pentru Proiectul privind infrastructura
municipală în domeniul alimentării cu apă, etapa
a II-a, semnat la București la 15 martie 2004 și la
Luxemburg la 19 martie 2004 .................................

2

Contract de finanțare între România și Banca Europeană
de Investiții ...............................................................

3–15

143.

— Decret pentru promulgarea Legii privind
aprobarea Contractului de finanțare dintre
România și Banca Europeană de Investiții pentru
Proiectul privind infrastructura municipală în
domeniul alimentării cu apă, etapa a II-a, semnat
la București la 15 martie 2004 și la Luxemburg la
19 martie 2004..........................................................

16

2

MONITORUL OFICIAL AL ROMÂNIEI, PARTEA I, Nr. 315/14.IV.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Contractului de finanțare dintre România și Banca Europeană de Investiții
pentru Proiectul privind infrastructura municipală în domeniul alimentării cu apă, etapa a II-a,
semnat la București la 15 martie 2004 și la Luxemburg la 19 martie 2004
Parlamentul României adoptă prezenta lege.
Art. 1. — Se aprobă Contractul de finanțare dintre
România și Banca Europeană de Investiții, în valoare de
29 milioane euro, pentru Proiectul privind infrastructura
municipală în domeniul alimentării cu apă, etapa a II-a,
semnat la București la 15 martie 2004 și la Luxemburg la
19 martie 2004.
Art. 2. — (1) Finanțarea proiectului se va asigura din
împrumutul Băncii Europene de Investiții, din granturi ISPA
și, în completare, din sume alocate din resursele financiare
proprii ale beneficiarilor finali ai proiectului sau, după caz,
din sume alocate din veniturile proprii ale autorităților
administrației publice locale respective.
(2) Beneficiarii finali ai proiectului sunt Regia Autonomă
Municipală Buzău, Regia Autonomă Comunală Satu Mare
și Compania Județeană îApa Serv" — S.A. Piatra-Neamț.
(3) Ministerul Finanțelor Publice va încheia acorduri de
împrumut subsidiare cu beneficiarii finali ai proiectului și
autoritățile administrației publice locale, în care vor fi
stipulate drepturile și obligațiile părților, inclusiv sursele de
finanțare a proiectului, conform planurilor de finanțare
anexate la acestea.
(4) Oficiul de Plăți și Contractare PHARE din cadrul
Ministerului Finanțelor Publice este unitatea de monitorizare
desemnată a proiectului și în această calitate este
responsabilă de urmărirea, raportarea și efectuarea
tragerilor aferente împrumutului Băncii Europene de
Investiții.
(5) Contribuția României la finanțarea proiectului, egală
cu echivalentul în lei a 11.890.929 euro, precum și sumele
necesare achitării impozitelor, taxelor plătibile în România și
a oricăror alte costuri aferente proiectului se vor asigura,
pe întreaga perioadă de execuție a acestuia, din sume
alocate din resursele financiare proprii ale beneficiarilor
finali ai proiectului sau, după caz, din sume alocate din
veniturile proprii ale autorităților administrației publice locale
respective.
(6) Echivalentul în valută al părții în lei, reprezentând
contribuția părții române la finanțarea proiectului, este cel
valabil la data încheierii contractului de finanțare și poate fi
modificat, pe parcursul executării lucrărilor, cu diferențele
rezultate din actualizarea valorii totale a proiectului, în
funcție de evoluția indicelui prețurilor de consum total,

comunicat de Institutul Național de Statistică. Cheltuielile
suplimentare rezultate ca urmare a actualizării, precum și
eventualele depășiri provenite din modificarea unor
reglementări legale în domeniul impozitelor și taxelor
aferente realizării proiectului, pe parcursul derulării acestuia,
se finanțează din sume alocate din resursele financiare
proprii ale beneficiarilor finali ai proiectului sau, după caz,
din sume alocate din veniturile proprii ale autorităților
administrației publice locale respective.
Art. 3. — (1) Plata serviciului datoriei publice externe,
respectiv rate de capital, dobânzi și orice alte costuri, va fi
asigurată din sume prevăzute anual cu această destinație
din resursele financiare proprii ale beneficiarilor finali ai
proiectului sau din veniturile proprii ale autorităților
administrației publice locale respective, după caz.
(2) Beneficiarii finali ai proiectului vor plăti comisionul
pentru alimentarea fondului de risc, în vederea acoperirii
riscurilor financiare care decurg din obligația rambursării
împrumutului extern și din plata serviciului datoriei publice
aferent. În cazul în care beneficiarii finali nu dispun de
fondurile necesare, comisionul de risc va fi achitat, în
numele acestora, de autoritatea administrației publice locale
respectivă.
Art. 4. — Pentru scopurile proiectului se aprobă ca, din
sumele și în limita împrumutului, beneficiarii finali ai
proiectului să efectueze, dacă este cazul, plăți în valută
aferente contractelor atribuite persoanelor fizice și juridice
române.
Art. 5. — (1) Se autorizează Ministerul Finanțelor
Publice ca, de comun acord cu Banca Europeană de
Investiții și cu beneficiarii finali ai proiectului, să introducă,
pe parcursul utilizării împrumutului, în raport cu condițiile
concrete de derulare a contractului de finanțare menționat
la art. 1, amendamente la conținutul acestuia care privesc
realocări de fonduri, modificări în structura împrumutului,
modificări de termene, precum și orice alte modificări care
nu sunt de natură să sporească obligațiile financiare ale
României față de Banca Europeană de Investiții sau să
determine noi condiționalități economice față de cele
convenite inițial între părți.
(2) Amendamentele menționate la alin. (1) se vor
aproba prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 56.

3

MONITORUL OFICIAL AL ROMÂNIEI, PARTEA I, Nr. 315/14.IV.2005
BANCA EUROPEANĂ DE INVESTIȚII

Fi nr. 22.495
Agora nr. 2002 0343
România — Proiectul privind infrastructura municipală în domeniul alimentării cu apă, etapa a II-a
CONTRACT DE FINANȚARE
între România și Banca Europeană de Investiții*)

București, 15 martie 2004
Luxemburg, 19 martie 2004
Prezentul contract este încheiat între: România, reprezentată de Ministerul Finanțelor Publice, cu sediul în
str. Apolodor nr. 17, sectorul 5, RO-70060 București, România, reprezentată de domnul Mihai Nicolae Tănăsescu,
ministrul finanțelor publice, denumită în continuare Împrumutatul, ca prima parte, și Banca Europeană de Investiții, având
sediul central în bd. Konrad Adenauer nr. 100, Luxembourg-Kirchberg, Marele Ducat de Luxemburg, reprezentată de
domnul Rainer Saerbeck, director de departament, și domnul Gian Domenico Spota, avocat principal, denumită în
continuare Banca, ca a doua parte.
Având în vedere:
1. La data de 1 februarie 1993, Comunitățile Europene și Împrumutatul au încheiat Acordul european de asociere
între Comunitățile Europene și statele membre ale acestora, pe de o parte, și România, pe de altă parte.
2. În cadrul acestui acord european, Consiliul Directorilor Băncii a autorizat acordarea de împrumuturi pentru
proiecte de investiții în România.
3. În datele de 4/5 iunie 1997 un acord-cadru (denumit în continuare Acordul-cadru) referitor la cooperarea
financiară menționată a fost semnat de către Împrumutat și Bancă și este aplicabil prezentului contract (denumit în
continuare contract).
4. Împrumutatul a propus angajarea unui proiect (denumit în continuare Proiectul) care urmează a fi realizat prin
intermediul autorităților sale locale sau al companiilor municipale de utilități (denumite în continuare beneficiari finali),
destinat reabilitării infrastructurii în domeniul alimentării cu apă și epurării apei uzate în fiecare dintre ele (fiecare dintre
ele fiind denumită în continuare subproiect), după cum se specifică mai detaliat în Descrierea tehnică prezentată în
anexa A la prezentul contract (denumită în continuare Descrierea tehnică) și identificate ca măsurile descrise în
memorandumurile de finanțare ISPA nr. 2002/RO/16/P/PE/019, nr. 2002/RO/16/P/PE/021 și nr. 2002/RO/16/P/PE/023
intrate în vigoare începând cu 31 martie 2003 (fiecare dintre ele fiind denumit în continuare memorandum de finanțare și
toate împreună fiind denumite memorandumuri de finanțare), încheiate între România și Comunitatea Europeană în cadrul
general ISPA pentru cofinanțarea Proiectului.
5. Costul total al Proiectului, așa cum a fost estimat de către Bancă, este de 120.293.769 (o sută douăzeci
milioane două sute nouăzeci și trei mii șapte sute șaizeci și nouă) euro, incluzând cheltuieli neprevăzute și dobânda pe
perioada construcției, precum și taxe și impozite publice.
6. Împrumutatul a solicitat Uniunii Europene o contribuție sub formă de fonduri nerambursabile pentru Proiect în
cadrul programului ISPA (denumit în continuare grantul ISPA), într-o sumă echivalentă cu 73.902.840 (șaptezeci și trei
milioane nouă sute două mii opt sute patruzeci) euro.
7. Costul Proiectului urmează să fie finanțat după cum urmează:
Contribuțiile Împrumutatului,
prin beneficiarii finali
Grant ISPA
Asistență tehnică ISPA
Împrumutul Băncii
T O T A L:

11.890.929 euro
73.902.840 euro
5.500.000 euro
29.000.000 euro
120.293.769 euro

Contribuția Împrumutatului prin beneficiarii finali include în special taxe și impozite publice aferente părții din costul
Proiectului care nu este finanțată din grantul ISPA.
8. În consecință, Împrumutatul a solicitat Băncii un împrumut în sumă echivalentă cu 29.000.000 (douăzeci și
nouă milioane) euro.
9. În conformitate cu art. 3 din Acordul-cadru, Împrumutatul a fost de acord ca dobânda și toate celelalte plăți
datorate Băncii și care apar ca urmare a activităților avute în vedere prin Acordul-cadru, precum și activele și veniturile
Băncii legate de astfel de activități să fie scutite de impozite.
*) Traducere.

4

MONITORUL OFICIAL AL ROMÂNIEI, PARTEA I, Nr. 315/14.IV.2005

10. Prin art. 4 din Acordul-cadru, Împrumutatul a fost de acord ca pe întreaga perioadă a oricărei operațiuni
financiare încheiate în conformitate cu Acordul-cadru:
a) să asigure:
(i) ca beneficiarii să poată schimba în orice valută convertibilă, la cursul de schimb care prevalează, sumele în
moneda națională a Împrumutatului necesare pentru plata la timp a tuturor sumelor datorate Băncii în legătură
cu împrumuturile și garanțiile referitoare la orice proiect; și
(ii) ca aceste sume să fie transferabile liber, imediat și efectiv; și
b) să asigure:
(i) ca Banca să poată schimba în orice valută liber convertibilă, la cursul de schimb care prevalează, sumele în
moneda națională a Împrumutatului primite de Bancă cu titlu de plăți aferente unor împrumuturi și garanții sau
oricărei alte activități și ca Banca să poată transfera liber, imediat și efectiv sumele astfel schimbate; sau,
dacă Banca va opta astfel,
(ii) ca aceasta să poată dispune liber de astfel de sume pe teritoriul Împrumutatului.
11. Convinsă fiind că prezenta operațiune corespunde scopului funcțiunilor sale și este conformă cu scopurile
Acordului-cadru și ținând cont de aspectele menționate anterior, Banca a decis să dea curs solicitării Împrumutatului,
acordându-i un credit în sumă echivalentă cu 29.000.000 (douăzeci și nouă milioane) euro.
12. Statutul Băncii prevede că Banca se va asigura că fondurile sale sunt folosite cât mai rațional posibil în
interesele Comunității Europene și în mod corespunzător termenii și condițiile operațiunilor sale de împrumutare vor fi
conforme cu politica Comunității Europene.
13. Semnarea prezentului contract în numele Împrumutatului a fost pe deplin autorizată în termenii stabiliți în
anexa nr. I.
14. Referirile din prezentul contract la îarticole“, îpreambul“, îparagrafe“, subparagrafe“, îalineate“, îanexe“ și
îdocumente anexate“ reprezintă referiri făcute la articolele, preambulul, paragrafele, subparagrafele, alineatele, anexele și
documentele anexate ale prezentului contract.
Drept care s-a convenit prin prezentul contract după cum urmează:
ARTICOLUL 1
Trageri
1.01. Suma creditului

Prin prezentul contract Banca acordă Împrumutatului, iar
Împrumutatul acceptă, un credit (denumit în continuare
credit), în sumă echivalentă cu 29.000.000 (douăzeci și
nouă milioane) euro, care urmează să fie utilizat exclusiv
pentru finanțarea parțială a costurilor Proiectului și, în
cadrul acestuia, a subproiectelor, așa cum se stipulează
mai jos.
1.02. Proceduri de tragere

A. Banca va disponibiliza creditul în maximum nouă
tranșe. Suma fiecărei tranșe, dacă nu este suma netrasă
din credit, va fi de minimum 3 milioane euro sau
echivalentul acestora. O tranșă solicitată de Împrumutat în
conformitate cu subparagraful 1.02 B este denumită în cele
ce urmează o tranșă.
B. Periodic, până la data de 31 octombrie 2008,
Împrumutatul poate prezenta Băncii o solicitare scrisă
(denumită în continuare cerere de tragere) pentru tragerea
unei tranșe. Cererea de tragere va specifica:
a) suma și valuta tranșei trase;
b) data preferată a tragerii, înțelegându-se că Banca
poate disponibiliza tranșa în cel mult 4 luni calendaristice
de la data cererii de tragere; și
c) în mod unilateral, rata fixă a dobânzii, dacă este
cazul, indicată de Bancă fără nici un angajament.

Împrumutatul va furniza Băncii dovada că persoana sau
persoanele care fac cererile de tragere în cadrul
prezentului contract au fost autorizate în mod corespunzător
pentru a face acest lucru.
Împrumutatul va furniza Băncii dovada relevantă
necesară conform paragrafului 1.04 C.
Sub rezerva subparagrafului 1.02 C, fiecare cerere de
tragere este irevocabilă.
C. Cu 10—15 zile înainte de data tragerii, Banca, dacă
cererea de tragere este în conformitate cu subparagraful 1.02 B, va furniza Împrumutatului o notificare
(denumită în continuare aviz de tragere) care:
a) va confirma valoarea și valuta tranșei trase;
b) va specifica rata dobânzii fixe;
c) va specifica data la care tranșa este programată a fi
disponibilizată (denumită în continuare data programată de
tragere), sub rezerva paragrafului 1.04.
În cazul în care unul sau mai multe elemente
specificate în avizul de tragere nu sunt conforme cu
elementul corespunzător din cererea de tragere,
Împrumutatul poate revoca cererea de tragere printr-o
notificare către Bancă, într-un interval de 3 zile lucrătoare
luxemburgheze, ulterior primirii avizului de tragere, și ca
urmare cererii și avizului de tragere nu li se va da curs.
În general, pentru scopurile prezentului contract, zi
lucrătoare luxemburgheză înseamnă o zi în care băncile
comerciale sunt deschise pentru afaceri în Luxemburg.

MONITORUL OFICIAL AL ROMÂNIEI, PARTEA I, Nr. 315/14.IV.2005
D. Tragerea va fi efectuată în acel cont bancar, pe
numele și în contul Împrumutatului, după cum Împrumutatul
va înștiința Banca cu cel puțin 7 zile înainte de data
efectuării tragerii. Un singur cont poate fi specificat pentru
fiecare asemenea tranșă.
1.03. Valuta tragerii

Sub rezerva existenței disponibilităților, Banca va elibera
fiecare tranșă în valuta pentru care Împrumutatul și-a
exprimat o preferință. Fiecare valută de tragere va fi euro
sau orice altă valută care este tranzacționată pe scară
largă pe principalele piețe valutare.
Pentru calculul sumelor ce urmează a fi trase într-o altă
valută decât euro, Banca va aplica cursul de schimb de
referință calculat și publicat de Banca Centrală Europeană
din Frankfurt, într-un interval de 15 zile anterioare datei
efectuării tragerii, după cum va decide Banca.
1.04. Condiții de tragere

A. Tragerea primei tranșe, în conformitate cu paragraful
1.02, va fi condiționată de îndeplinirea în mod satisfăcător
pentru Bancă a următoarelor condiții, și anume ca, înainte
de data cererii de tragere:
a) Banca să fi primit un aviz juridic privind semnarea
corespunzătoare a prezentului contract de către Împrumutat
și privind documentele relevante, în forma și conținutul
acceptabile Băncii, emis de către un consilier juridic al
Împrumutatului;
b) Banca să fi primit documente justificative în limba
engleză privind autorizările de semnare a prezentului
contract;
c) toate aprobările necesare privind controlul schimbului
valutar (dacă există) vor fi fost obținute, pentru a permite
Împrumutatului să primească trageri în condițiile prezentului
contract, să ramburseze împrumutul (așa cum este definit
în paragraful 2.01) și să plătească dobânda și toate
celelalte sume datorate conform prezentului contract; aceste
aprobări trebuie să se extindă și asupra deschiderii și
menținerii conturilor în care Împrumutatul solicită Băncii să
disponibilizeze creditul; și
d) Banca să fi primit documente satisfăcătoare în
legătură cu faptul că Oficiul de Plăți și Contractare PHARE
(denumit în continuare OPCP) din cadrul Ministerului
Finanțelor Publice al Împrumutatului este responsabil, în
calitate de unitate de monitorizare a Proiectului, cu
procedurile privind monitorizarea, raportarea și tragerile
aferente creditului, în condiții satisfăcătoare pentru Bancă.
Dacă o cerere pentru tragerea primei tranșe este
efectuată înainte de primirea de către Bancă a unor
documente satisfăcătoare pentru ea, demonstrând că
aceste condiții au fost îndeplinite, o astfel de cerere de
tragere va fi considerată ca fiind primită de Bancă la
acea dată la care condițiile vor fi fost îndeplinite.
B. Tragerea fiecărei tranșe, inclusiv a primei tranșe, va
fi condiționată de primirea de către Bancă, la sau înainte
de data cererii de tragere relevantă, a acordurilor de

5

împrumut subsidiare, așa cum se descrie în mod detaliat
în paragraful 6.10, cu referire la subproiectele care vor fi
finanțate din sumele tranșei.
C. Tragerea fiecărei tranșe ulterioare primei tranșe va fi
condiționată de primirea de către Bancă, la sau înainte de
data cererii de tragere:
a) a copiilor certificate ale contractului sau contractelor
care au fost finanțate din toate tranșele anterioare trase,
acestea fiind încheiate în termeni satisfăcători pentru
Bancă; și
b) a unei situații transmise de Împrumutat, demonstrând
că au fost efectuate cheltuieli (excluzând impozite și taxele
vamale plătibile în România) pentru articolele finanțate de
către Bancă, în conformitate cu Descrierea tehnică, pentru
o sumă egală cu toate tranșele trase, mai puțin o sumă
de 1 milion euro, cu excepția ultimei trageri.
Pentru calcularea echivalentului în euro al sumelor
cheltuite, Banca va aplica cursul de schimb la care se face
referire în paragraful 1.03.
Dacă o parte a dovezilor furnizate de Împrumutat
conform prezentului subparagraf nu este satisfăcătoare
pentru Bancă, Banca poate fie să acționeze în conformitate
cu ultima propoziție a subparagrafului 1.04 A, fie să
disponibilizeze proporțional mai puțin decât suma solicitată.
D. În plus, tragerea fiecărei asemenea tranșe se va
face cu condiția ca Banca să fie convinsă permanent că
suficiente fonduri continuă să fie asigurate în concordanță
cu paragraful 6.07, astfel încât să se asigure realizarea și
terminarea la timp a Proiectului.
1.05. Amânarea tragerii

A. La solicitarea Împrumutatului, Banca va amâna
tragerea oricărei tranșe, în totalitate sau parțial, până la o
dată specificată de Împrumutat, aceasta fiind o dată care
să nu depășească 6 luni de la data de tragere prevăzută.
Într-o asemenea situație Împrumutatul va plăti comisionul
de amânare în conformitate cu subparagraful 1.05 C. Orice
solicitare de amânare va avea efect asupra unei tranșe
doar dacă este făcută cu cel puțin 7 zile lucrătoare
luxemburgheze înainte de data prevăzută de tragere.
B. Dacă oricare dintre condițiile la care se face referire
în paragraful 1.04 nu sunt îndeplinite la data specificată,
tragerea va fi amânată până la o dată convenită între
Bancă și Împrumutat, cu cel puțin 7 zile luxemburgheze
după îndeplinirea tuturor condițiilor de tragere.
C. Dacă tragerea unei tranșe este amânată fie la
solicitarea Împrumutatului, fie datorită neîndeplinirii
condițiilor de tragere, Împrumutatul, la solicitarea Băncii, va
plăti un comision la suma tragerii amânate. Un astfel de
comision se va calcula de la data de tragere prevăzută la
data de tragere reală sau, după caz, până la data anulării
tranșei, la o rată de R1 minus R2, unde:
— R1 înseamnă rata dobânzii care va fi aplicată
periodic în conformitate cu paragraful 3.01, dacă tranșa a
fost disponibilizată la data de tragere prevăzută; și

6

MONITORUL OFICIAL AL ROMÂNIEI, PARTEA I, Nr. 315/14.IV.2005

— R2 înseamnă rata interbancară relevantă (așa cum
va fi definită în continuare) minus 0,125% (12,5 puncte de
bază), cu condiția că pentru scopurile determinării ratei
interbancare relevante conform paragrafului 1.05 perioadele
relevante vor fi perioade succesive de o lună începând cu
data de tragere prevăzută.
Mai mult, comisionul sus-menționat:
a) dacă amânarea depășește o lună ca durată, se va
acumula la sfârșitul fiecărei luni;
b) va fi calculat utilizându-se convenția numărului de
zile aplicabilă la R1; și
c) atunci când R2 depășește R1, se va stabili la 0.
Pentru scopurile prezentului contract, rata interbancară
relevantă înseamnă:
x) în cazul oricărei perioade de dobândă de o lună sau
mai mult, rata dobânzii pentru depozitele interbancare pe o
perioadă egală cu numărul de luni întregi corespunzând
duratei unei asemenea perioade de dobândă; și
y) în privința oricărei perioade de dobândă mai mici de
o lună, rata dobânzii pentru depozitele interbancare pe o
perioadă de o lună,
oferită pe principala piață interbancară a valutei relevante
(pentru dolarul american pe piața interbancară londoneză,
iar pentru euro, pe piața interbancară a zonei euro), așa
cum este selectată de către Bancă.
1.06. Anularea și suspendarea creditului

A. Împrumutatul poate oricând, prin notificarea Băncii,
să anuleze, în totalitate sau în parte și cu efect imediat,
partea netrasă a creditului. Oricum, notificarea nu va avea
efect asupra unei tranșe a cărei date de tragere prevăzute
este în limita a 7 zile lucrătoare luxemburgheze după data
notificării. Împrumutatul, dacă nu se stabilește altfel prin
prezentul contract, nu va suporta nici o obligație în ceea
ce privește comisionul sau o altfel de obligație către Bancă
din motivul unei asemenea anulări.
Dacă Împrumutatul anulează o tranșă care a făcut
subiectul unui aviz de tragere (o asemenea tranșă,
indiferent de rata dobânzii aplicabilă, fiind denumită tranșă
notificată), va plăti un comision aplicat asupra sumei
anulate. Un asemenea comision va fi calculat în
conformitate cu subparagraful 4.02 B în ceea ce privește
perioada începând cu data (data de început), aceasta fiind
ultima dintre:
a) data avizului de anulare; și
b) data notificată de tragere previzionată pentru tranșa notificată,
până la data finală a plății previzionată pentru tranșa
notificată.
Pentru acest scop:
x) referirile din subparagraful 4.02 B cu privire la data
plății anticipate se vor referi la data de început; și
y) suma anulată va fi considerată a fi trasă și
rambursată după data de început.
Comisionul va fi plătibil în 7 zile de la solicitare.

B. Banca poate, prin notificarea Împrumutatului, în
totalitate sau parțial, să suspende partea netrasă a
creditului oricând și cu efect imediat:
a) în condițiile menționate în paragraful 4.03 sau 10.01; și
b) dacă se vor ivi circumstanțe excepționale care să
afecteze în mod negativ accesul Băncii la piețele de capital
internaționale; sau
c) atâta vreme cât, acționând în mod rezonabil, Banca
nu este satisfăcută că garanția și angajamentele luate de
Împrumutat conform paragrafelor 6.12 și 8.04 au fost
îndeplinite.
O asemenea suspendare va continua până ce Banca
va notifica Împrumutatului că poate din nou să apeleze la
credit sau, după caz, până ce Banca va anula suma
suspendată, așa cum se menționează mai jos.
În plus Banca poate, prin notificarea Împrumutatului, să
anuleze, în totalitate sau în parte, porțiunea netrasă din
credit, în condițiile alin. a) și b) de mai sus, întotdeauna
condiționat (în cazul paragrafului 4.03) de îndeplinirea
procedurilor respective specificate în fiecare subparagraf al
paragrafului 4.03. Banca poate, de asemenea, prin
notificarea Împrumutatului, să anuleze o tranșă a cărei
tragere a fost amânată conform subparagrafului 1.05 A sau
B cu mai mult de 6 luni cumulat.
Totuși Banca nu va fi îndreptățită să suspende sau să
anuleze, în baza alin. b) de mai sus, orice tranșă
notificată.
C. Dacă Banca suspendă o tranșă notificată doar pe
baza subparagrafului 1.06 B alin. a), Împrumutatul va plăti
un comision asupra sumei suspendate așa cum se
prevede în subparagraful 1.05 C.
Dacă Banca anulează o tranșă notificată doar pe baza
alin. a) sus-menționat, Împrumutatul va plăti un comision
asupra sumei anulate, calculat în conformitate cu
subparagraful 1.06 A, cu condiția ca nici un comision să
nu fie plătit în momentul anulării doar pe baza unui
eveniment menționat în subparagraful 4.03 A sau B.
D. În cazul în care costul Proiectului va fi mai mic
decât cifra cuprinsă în preambul, Banca poate, printr-o
notificare adresată Împrumutatului, să anuleze orice parte
netrasă din credit proporțional cu suma redusă.
Banca poate în orice moment după data de
31 octombrie 2008, printr-o notificare adresată
Împrumutatului, să anuleze orice parte din credit pentru
care nu s-a efectuat nici o tragere.
Împrumutatul nu va suporta nici o obligație către Bancă
sub forma vreunui comision sau într-o altă formă din
motivul oricărei anulări conform subparagrafului 1.06 D.
1.07. Sumele datorate conform art. 1

Sumele datorate conform art. 1 se vor plăti în euro.

MONITORUL OFICIAL AL ROMÂNIEI, PARTEA I, Nr. 315/14.IV.2005
ARTICOLUL 2
Împrumutul
2.01. Suma împrumutului

Împrumutul (denumit în continuare împrumut) va
cuprinde totalul sumelor în valutele disponibilizate de
Bancă, așa cum au fost notificate de către Bancă, conform
paragrafului 2.04.

7

Dacă suma cu scadența depășită este într-o altă valută
decât valuta tranșei relevante, se va aplica următoarea
rată, și anume rata interbancară relevantă pentru tranzacții
în acea valută plus 2% (200 puncte de bază), calculate în
conformitate cu practica pieței pentru o asemenea rată.
ARTICOLUL 4
Rambursarea

2.02. Valuta rambursărilor

Fiecare rambursare care cade sub incidența art. 4 sau,
după caz, a art. 10 va fi efectuată în valutele în care au
fost efectuate tragerile și în proporțiile în care acestea sunt
cuprinse în soldul împrumutului.
2.03. Valuta dobânzii și a altor obligații de plată

Dobânda și celelalte obligații de plată datorate conform
art. 3, 4 sau, după caz, art. 10 vor fi calculate și plătibile
proporțional în fiecare valută în care împrumutul este
rambursabil.
Orice altă plată va fi efectuată în valuta specificată de
Bancă, având în vedere valuta în care s-au efectuat
cheltuielile ce urmează a fi rambursate prin acea plată.
2.04. Notificarea de către Bancă

După tragerea fiecărei tranșe, Banca va transmite
Împrumutatului o situație rezumativă indicând suma, data
tragerii și rata dobânzii pentru acea tranșă.
ARTICOLUL 3
Dobânda
3.01. Rata dobânzii

Împrumutatul va plăti dobânda asupra soldului
nerambursat al fiecărei tranșe, în rate semianuale, la datele
de plată relevante specificate în subparagraful 5.03 A,
începând cu prima dată de plată următoare datei tragerii
tranșei. Dobânda va fi calculată la rata specificată în avizul
de tragere, care va fi rata aplicabilă la data avizului de
tragere, în conformitate cu principiile aplicabile periodic,
stabilite de conducerea Băncii pentru împrumuturile cu rată
fixă a dobânzii, denominate în valuta tranșei, cu termeni
asemănători în ceea ce privește rambursarea ratelor de
capital și plata dobânzii.
3.02. Dobânda la sumele restante

Fără a contraveni prevederilor art. 10 și ca excepție de
la paragraful 3.01, dobânda se va acumula pentru orice
sumă restantă plătibilă în condițiile prezentului contract, de
la data scadenței până la data plății, la o rată egală cu
rata interbancară relevantă plus 2% (200 puncte de bază).
Pentru scopurile determinării ratei interbancare relevante în
legătură cu prezentul paragraf 3.02, perioadele relevante
vor fi perioade succesive de o lună începând cu data
scadenței.
Cu toate acestea, dobânda se va percepe la rata
menționată în paragraful 3.01 plus 0,25% (25 puncte de
bază), dacă ultima rată depășește, pentru orice perioadă
relevantă, data, rata specificată în propozițiile precedente
ale prezentului paragraf 3.02.

4.01. Rambursarea normală

Împrumutatul va rambursa împrumutul conform graficului
de amortizare prezentat în anexa B.
4.02. Rambursarea anticipată voluntară

A. Sub rezerva subparagrafului 4.02 B, Împrumutatul
poate rambursa anticipat, integral sau parțial, orice tranșă,
după transmiterea în avans cu o lună a unei notificări
scrise (denumită în continuare notificare de rambursare
anticipată) în care se specifică suma (suma rambursată
anticipat) care urmează a fi rambursată anticipat și data
propusă pentru rambursarea anticipată (data rambursării
anticipate), care va fi o dată de plată pentru acea tranșă.
B. În privința fiecărei sume rambursate anticipat,
Împrumutatul va plăti Băncii la data rambursării anticipate o
compensație egală cu valoarea curentă (la data rambursării
anticipate) a diferenței, dacă este cazul, dintre:
x) dobânda care s-ar fi acumulat ulterior la suma
rambursată anticipat, dacă nu ar fi fost rambursată; și
y) dobânda care se va acumula în acest fel, dacă va fi
calculată la rata de referină a BEI, efectivă cu o lună
înainte de data rambursării anticipate, mai puțin 15 puncte
de bază.
În acest scop, rata de referință a BEI înseamnă rata
standard a Băncii pentru un împrumut acordat de Bancă
pentru împrumuturi cu rată fixă denominate în valută,
având aceleași caracteristici privind serviciul datoriei ca și
suma plătită anticipat.
Valoarea curentă menționată va fi calculată la o rată de
discont egală cu rata de referință a BEI, aplicată ca fiecare
dată de plată relevantă.
C. Banca va notifica Împrumutatului, cu cel puțin 15 zile
înainte de data rambursării anticipate, suma rambursată
anticipat și compensația plătibilă în conformitate cu
subparagraful 4.02 B sau, după caz, faptul că nu este
datorată nici o compensație.
Nu mai târziu de ora 17,00 ora Luxemburgului în ziua
primirii unei asemenea notificări (sau ora 17,00 în ziua
următoare, dacă notificarea a fost transmisă după ora
12,00 ora Luxemburgului), Împrumutatul va notifica
Băncii fie:
a) faptul că acesta confirmă avizul de rambursare
anticipată, în termenii specificați de Bancă; sau
b) faptul că acesta retrage avizul de rambursare
anticipată.
Dacă Împrumutatul acordă confirmarea conform alin. a),
acesta va efectua rambursarea anticipată. Dacă

8

MONITORUL OFICIAL AL ROMÂNIEI, PARTEA I, Nr. 315/14.IV.2005

Împrumutatul retrage avizul de rambursare anticipată sau
nu îl confirmă în timp util, acesta ar putea să nu efectueze
rambursarea anticipată. Cu excepția menționată anterior,
avizul de rambursare anticipată va fi obligatoriu irevocabil.
4.03. Rambursarea anticipată obligatorie

A. Dacă Împrumutatul rambursează anticipat, în mod
voluntar, parțial sau integral, orice alt împrumut contractat
inițial pe o perioadă mai mare de 5 ani, Banca poate
solicita rambursarea anticipată a unei astfel de părți din
suma împrumutului nerambursat, ca sumă rambursată
anticipat datorată pentru suma totală nerambursată a
tuturor acelor împrumuturi.
Banca va transmite Împrumutatului cererea sa, dacă
este cazul, în termen de 4 săptămâni de la primirea
notificării respective, conform subparagrafului 8.02 a). Orice
sumă cerută de Bancă va fi plătită, împreună cu dobânda
acumulată, la data indicată de Bancă, dată care nu va
preceda data rambursării anticipate a celuilalt împrumut.
Rambursarea anticipată a unui împrumut printr-un nou
împrumut cu termen de rambursare cel puțin la fel de
mare ca termenul neexpirat al împrumutului rambursat
anticipat nu va fi considerată rambursare anticipată.
B. În cazul în care costul total al Proiectului se va situa
semnificativ sub cifra specificată în preambul, Banca poate
cere rambursarea anticipată a împrumutului, proporțional cu
suma reprezentând diferența.
C. Dacă Banca constată că Împrumutatul a încălcat
prevederile paragrafului 6.09 în privința unui subproiect
(denumit în continuare subproiectul afectat), poate notifica
în conformitate Împrumutatul. Dacă, într-o perioadă de
30 de zile după notificare, Împrumutatul nu ia măsuri
pentru remedierea încălcării într-o manieră acceptabilă
Băncii, Banca poate solicita, printr-o notificare ulterioară,
ca, în cadrul unei perioade ulterioare de 30 de zile,
Împrumutatul să plătească anticipat o fracțiune din
împrumut corespunzătoare cu raportul dintre valoarea
declarată a subproiectului afectat și suma totală a valorii
declarate a Proiectului, împreună cu dobânda acumulată a
sumei rambursate anticipat, și o compensație calculată în
conformitate cu subparagraful 4.02 B, dacă este cazul.
4.04. Prevederi generale privind rambursarea anticipată
conform art. 4

În cazul oricărei rambursări anticipate parțiale datorate
în conformitate cu prezentul art. 4, Împrumutatul poate
selecta care tranșă sau tranșe vor fi rambursate anticipat.
În cazul rambursării anticipate parțiale în toate valutele,
pentru fiecare sumă rambursată anticipat se va aplica o
reducere pro rata a fiecărei rate rămase de rambursat.
Prevederile prezentului articol 4 nu vor contraveni
dispozițiilor art. 10.
ARTICOLUL 5
Plățile
5.01. Locul plății

Fiecare sumă plătibilă de către Împrumutat conform
prezentului contract va fi plătită în contul respectiv

comunicat Împrumutatului de către Bancă. Banca va indica
contul cu cel puțin 15 zile înainte de data scadenței pentru
prima plată pe care o va face Împrumutatul și va comunica
orice schimbare a contului cu cel puțin 15 zile înainte de
data primei plăți la care se aplică modificarea.
Această perioadă de notificare nu se aplică în cazul
plăților conform art. 10.
5.02. Convenția numărului de zile

Orice sumă datorată de către Împrumutat ca dobândă,
comision sau în alt mod, conform prezentului contract, și
calculată pentru orice fracțiune din an va fi calculată pe
baza unui an de 360 de zile și a unei luni de 30 de zile.
5.03. Datele de plată

A. Sumele datorate semestrial conform prezentului
contract sunt plătibile Băncii, în fiecare an, la 15 iunie și la
15 decembrie.
B. Pentru scopurile prezentului contract în general,
plățile datorate în orice valută la o dată care nu este zi
lucrătoare relevantă (așa cum este definită mai jos) sunt
plătibile în ziua imediat următoare care este zi lucrătoare
relevantă.
Pentru scopurile prezentului contract, zi lucrătoare
relevantă înseamnă:
a) în cazul euro, o zi în care operează sistemul de
plată numit Sistemul rapid automat transeuropean cu privire
la decontările brute în timp real;
b) în cazul oricărei alte valute decât euro, o zi în care
băncile sunt deschise pentru tranzacții în centrul financiar
al țării a cărei monedă națională este moneda sumei în
care se face plata.
C. Sumele datorate prin prezentul, altele decât ratele de
capital și dobânda, sunt plătibile în termen de 7 zile
lucrătoare de la primirea de către Împrumutat a cererii
emise de Bancă.
O sumă datorată de Împrumutat va fi considerată ca
plătită în momentul în care aceasta este primită de către
Bancă.
ARTICOLUL 6
Angajamente speciale
6.01. Utilizarea împrumutului și a altor fonduri

Împrumutatul va utiliza sumele împrumutului și alte
fonduri menționate în planul de finanțare descris în
preambul exclusiv pentru realizarea Proiectului.
6.02. Finalizarea Proiectului

Împrumutatul va determina beneficiarii finali să realizeze
subproiectele în conformitate cu Descrierea tehnică și să le
finalizeze până la datele specificate în aceasta, așa cum
acestea pot fi modificate periodic cu aprobarea Băncii.
6.03. Costul majorat al Proiectului

În cazul în care costul Proiectului depășește cifra
estimată prevăzută în preambul, Împrumutatul va obține
finanțare pentru a acoperi depășirea costului fără a apela

MONITORUL OFICIAL AL ROMÂNIEI, PARTEA I, Nr. 315/14.IV.2005
la Bancă, astfel încât să permită finalizarea Proiectului.
Planurile Împrumutatului
pentru finanțarea costului
suplimentar vor fi remise Băncii în timp util pentru
aprobare.
6.04. Procedura de licitație

Împrumutatul va determina beneficiarii finali să
achiziționeze bunuri, servicii și să comande lucrări pentru
subproiecte, acolo unde este cazul și satisfăcător pentru
Bancă, prin licitație internațională deschisă participanților din
toate țările Uniunii Europene și din România, Bulgaria,
Republica Cehă, Estonia, Ungaria, Letonia, Lituania,
Polonia, Slovacia, Slovenia, Cipru, Malta și Turcia.
6.05. Asigurare

Atât timp cât împrumutul este nerambursat, Împrumutatul
va determina beneficiarii finali să asigure în mod adecvat
toate lucrările și proprietățile care fac parte din subproiecte,
în conformitate cu practica normală pentru lucrări similare
de interes public.
6.06. Întreținere

Atât timp cât împrumutul este nerambursat, Împrumutatul
va determina beneficiarii finali să se asigure că toate
proprietățile ce fac parte din Proiect sunt întreținute,
reparate, că li se vor face reparații capitale și vor fi
reînnoite, după cum va fi necesar pentru a fi păstrate în
bună stare de funcționare.
6.07. Alocarea fondurilor

Împrumutatul se angajează ca suficiente fonduri
bugetare și/sau alte resurse financiare, incluzând resurse
cu care vor contribui beneficiarii finali, să fie alocate
continuu Proiectului, în scopul de a se asigura
completarea planului de finanțare al Proiectului, neacoperit
de împrumut, și care să permită finalizarea la timp a
Proiectului în conformitate cu Descrierea tehnică.
6.08. Funcționarea Proiectului

Atât timp cât împrumutul este nerambursat și dacă
Banca nu va fi convenit altfel în scris, Împrumutatul va
determina beneficiarii finali:
a) să păstreze titlul de proprietate și posesiune asupra
activelor care fac parte din subproiecte sau, după cum
este necesar, să înlocuiască și să reînnoiască aceste
active și să mențină subproiectele în funcționare continuă
în conformitate cu scopul său inițial.
Banca poate să nu își dea acordul numai în cazul în
care acțiunea propusă ar prejudicia interesele Băncii în
calitate de creditor al Împrumutatului sau ar face ca
Proiectul să devină neeligibil pentru finanțare din partea
Băncii;
b) să întreprindă măsurile necesare satisfăcătoare
pentru Bancă pentru a asigura o implementare și o
funcționare corespunzătoare a subproiectelor, incluzând
atenuarea corespunzătoare a impactului asupra mediului; și
c) să includă proceduri de licitație și condiții contractuale
acceptabile Băncii în orice acord de participare a sectorului

9

privat pentru servicii de alimentare cu apă și de epurare a
apelor uzate în care se vor angaja.
6.09. Prevederi privind mediul

Atât timp cât împrumutul este nerambursat, Împrumutatul
va determina beneficiarii finali:
a) să realizeze activitățile legate de subproiecte pe
parcursul investițiilor și să asigure și să mențină toate
autorizațiile guvernamentale necesare aplicabile acestora, în
conformitate cu legislația aplicabilă privind mediul și cu
standardele și practicile Uniunii Europene referitoare la
protecția mediului, așa cum pot fi amendate sau
modificate, cu referire în mod particular la următoarele
directive:
(i) Directiva Consiliului nr. 85/337/CE, amendată
prin Directiva Consiliului nr. 97/11/CE privind
evaluarea impactului asupra mediului;
(ii) Directiva Consiliului nr. 91/271/CEE, amendată
prin Directiva Consiliului nr. 98/15/CEE privind
tratarea apelor uzate urbane;
(iii) Directiva Consiliului nr. 98/83/CE în privința
calității apei destinate consumului uman;
(iv) Directiva Consiliului nr. 2000/60/CE privind
stabilirea unui cadru pentru acțiunea
comunitară în domeniul politicii apei;
b) să realizeze toate operațiunile legate de subproiecte
în conformitate cu directivele, legile, standardele și
practicile la care se face referire la alin. a) al prezentului
paragraf; și
c) să se asigure că nu se vor folosi în realizarea
subproiectelor nici un fel de materiale și substanțe la care
se face referire în cadrul directivelor, legilor, standardelor
și practicilor menționate la alin. a) al prezentului paragraf,
care ar putea avea un impact negativ asupra mediului.
6.10. Acorduri de împrumut subsidiar

Împrumutatul se va asigura ca acordurile de împrumut
subsidiare care se vor încheia între Împrumutat și
beneficiarii finali să specifice obligațiile beneficiarilor finali,
spre satisfacția Băncii, așa cum se descrie în
memorandumurile de finanțare ISPA și astfel cum sunt
sumarizate în anexa C la prezentul contract.
6.11. Vizite

A. Împrumutatul confirmă că Banca poate fi obligată să
divulge Curții de Conturi a Comunităților Europene
(denumită în continuare Curtea de Conturi) acele documente
referitoare la Împrumutat și la Proiect, atunci când sunt
necesare pentru îndeplinirea sarcinii Curții de Conturi, în
concordanță cu legea Uniunii Europene.
B. Împrumutatul va permite și va determina beneficiarii
finali să permită persoanelor desemnate de Bancă, care
pot fi însoțite de reprezentanți ai Curții de Conturi, să
viziteze amplasamentele, instalațiile și lucrările incluse în
subproiecte și să facă acele verificări pe care aceștia le
doresc. Pentru acest scop Împrumutatul va asigura și va
determina beneficiarii finali să le asigure sau să se asigure

10

MONITORUL OFICIAL AL ROMÂNIEI, PARTEA I, Nr. 315/14.IV.2005

că le va fi acordată toată asistența necesară. Cu ocazia
unei astfel de vizite reprezentanții Curții de Conturi pot
solicita Împrumutatului și/sau beneficiarilor finali să prezinte
documentele care cad sub incidența scopului
subparagrafului 6.11 A.
6.12. Angajamentul de integritate

Împrumutatul garantează și se angajează că nu a comis —
și nici o persoană, din câte cunoaște până în prezent, nu
a comis — nici unul dintre faptele următoare și că nu va
comite — și nici o persoană, cu consimțământul și
cunoștința sa anterioară, nu va comite — nici o asemenea
acțiune, și anume:
a) oferirea, acordarea, primirea sau solicitarea oricărui
avantaj incorect în vederea influențării acțiunii unei
persoane care deține o funcție publică sau funcția de
director ori angajat al unei autorități publice sau
întreprindere publică sau un director ori oficial al unei
organizații internaționale publice, în relație cu orice proces
de achiziție sau în execuția oricărui contract în legătură cu
acele elemente ale Proiectului descrise în Descrierea
tehnică;
b) orice act care afectează în mod neadecvat sau
vizează să influențeze în mod neadecvat procesul de
achiziție ori implementarea Proiectului în detrimentul
Împrumutatului, inclusiv înțelegeri între ofertanții la licitație.
Împrumutatul se angajează să informeze Banca dacă
află despre orice fapt sau informație sugestivă în privința
comiterii unui asemenea fapt.
ARTICOLUL 7
Garanții
7.01. Garanții

Dacă Împrumutatul va acorda unei terțe părți vreo
garanție pentru îndeplinirea oricăreia dintre obligațiile sale
privind datoria externă sau orice fel de preferință ori de
prioritate în legătură cu acestea, Împrumutatul, dacă Banca
va solicita, va furniza Băncii o garanție echivalentă pentru
îndeplinirea obligațiilor sale în cadrul prezentului contract
sau va acorda Băncii o preferință ori o prioritate
echivalentă.
Împrumutatul confirmă că în prezent nu există nici o
astfel de garanție, preferință sau prioritate.
ARTICOLUL 8
Informații
8.01. Informații privind Proiectul

Împrumutatul, prin OPCP:
a) se va asigura că evidențele sale prezintă toate
operațiile referitoare la finanțarea și realizarea Proiectului;
b) va transmite Băncii, în limba engleză sau în
traducere în limba engleză:
(i) un raport privind implementarea Proiectului,
până la data de 15 decembrie 2004 și ulterior,
anual, până la terminarea Proiectului;

(ii)

un raport privind terminarea Proiectului, la
6 luni după încheierea acestuia; și
(iii) periodic, orice documente suplimentare sau
informații privind finanțarea, implementarea și
funcționarea Proiectului, după cum Banca
poate solicita în mod rezonabil;
c) va supune aprobării Băncii, fără întârziere, orice
modificare majoră în planurile generale, graficul de
execuție, planurile de finanțare sau programul de cheltuieli
ale Proiectului, în legătură cu aspectele făcute cunoscute
Băncii înainte de semnarea prezentului contract;
d) va informa Banca în timp util despre orice situație
care impune consimțământul Băncii, în conformitate cu
paragraful 6.08; și
e) va informa în general Banca despre orice fapt sau
eveniment cunoscut care poate prejudicia în mod
substanțial sau poate afecta condițiile executării ori
funcționării Proiectului.
8.02. Informații privind Împrumutatul

Împrumutatul va informa Banca:
a) imediat, despre orice hotărâre luată de el din orice
motiv sau despre orice situație care îl obligă ori despre
orice cerere care i s-a făcut de a rambursa anticipat orice
împrumut acordat inițial pentru o perioadă mai mare de
5 ani;
b) imediat, despre orice intenție din partea sa de a
acorda în favoarea unei terțe părți orice garanție pentru
oricare dintre activele sale; sau
c) în general, asupra oricărei situații sau oricărui
eveniment care ar putea împiedica îndeplinirea oricărei
obligații a Împrumutatului care decurge din prezentul
contract sau ar prejudicia în mod substanțial ori ar afecta
condițiile executării sau funcționării Proiectului.
8.03. Informații privind beneficiarii finali

Împrumutatul:
a) va determina beneficiarii finali să furnizeze Băncii în
fiecare an rapoartele de progres ale subproiectelor privind
implementarea fizică și furnizarea serviciilor, inclusiv un set
de indicatori standard conveniți cu Banca; și
b) va informa Banca imediat în legătură cu orice
modificare adusă documentelor de bază ale beneficiarilor
finali și cu orice schimbare a mandatului și a statutului său
legal.
8.04. Verificarea și informarea

În plus, Împrumutatul:
a) va lua orice măsuri așa cum Banca va solicita în
mod rezonabil pentru a verifica și/sau a termina orice
acțiune pretinsă sau suspectată de natura celei descrise în
paragraful 6.12;
b) va informa Banca asupra măsurilor pentru
pretinderea daunelor de la persoanele responsabile pentru
orice pierderi rezultate dintr-un asemenea fapt; și
c) va facilita orice verificare pe care Banca o poate
face referitor la un asemenea fapt.

MONITORUL OFICIAL AL ROMÂNIEI, PARTEA I, Nr. 315/14.IV.2005
ARTICOLUL 9
Speze și cheltuieli
9.01. Impozite, taxe și comisioane

Împrumutatul va plăti toate impozitele, taxele,
comisioanele și alte impuneri de orice natură, inclusiv taxe
de timbru și taxe de înregistrare, aferente semnării sau
implementării prezentului contract ori a oricărui document
legat de acesta și aferent acordării oricărei garanții pentru
împrumut.
Împrumutatul va rambursa integral capitalul și va plăti
dobânda, comisioanele și alte sume datorate în baza
prezentului contract, brut, fără deducerea vreunei impuneri
naționale sau locale de orice natură, cu condiția ca, dacă
Împrumutatul este obligat prin lege să facă orice astfel de
deducere, aceasta va majora suma de plată către Bancă
astfel încât, după deducere, suma netă primită de Bancă
să fie echivalentă cu suma datorată.
9.02. Alte speze

Împrumutatul va suporta orice costuri profesionale,
bancare, de transfer sau schimb valutar, ocazionate de
semnarea sau de implementarea prezentului contract sau a
documentelor legate de acesta și de acordarea oricărei
garanții pentru împrumut.

11

f) dacă Împrumutatul nu își va îndeplini orice obligație
cu privire la orice alt împrumut acordat de Bancă din
resursele Băncii sau ale Uniunii Europene;
g) dacă Împrumutatul sau un beneficiar final nu își va
îndeplini orice obligație referitoare la grantul ISPA; sau
h) (i) dacă un executor intră în posesia oricărei părți
a activelor unuia dintre beneficiarii finali sau un creditor,
lichidator ori administrator este desemnat pentru orice parte
a acestora; sau
(ii) dacă orice poprire, executare, sechestru sau alt
procedeu este inițiat ori aplicat asupra proprietății unuia
dintre beneficiarii finali; sau
B. la expirarea unei perioade de timp rezonabile,
specificată de Bancă într-o comunicare către Împrumutat,
fără ca problema să fi fost remediată în mod satisfăcător
pentru Bancă:
a) dacă Împrumutatul nu îndeplinește vreo obligație care
rezultă din prezentul contract, alta decât cea menționată în
subparagraful 10.01 A. alin. b); sau
b) dacă vreun element important prevăzut în preambul
se modifică în mod substanțial sau se dovedește a fi
eronat și dacă modificarea fie prejudiciază interesul Băncii
ca împrumutător al Împrumutatului, fie afectează negativ
implementarea sau funcționarea Proiectului.
10.02. Alte drepturi legale

ARTICOLUL 10
Rambursarea anticipată datorată unui caz de culpă

Paragraful 10.01 nu va limita nici un alt drept legal al
Băncii de a solicita rambursarea anticipată a împrumutului.
10.03. Daune

10.01. Dreptul de a solicita rambursarea

Împrumutatul va rambursa împrumutul sau orice parte a
acestuia, la cerere, pe baza cererii făcute în acest sens de
Bancă:
A. imediat:
a) dacă vreo informație majoră sau document remis
Băncii de către Împrumutat ori în numele acestuia sau al
beneficiarilor finali, în legătură cu negocierea prezentului
contract sau în timpul cât acesta este în vigoare, se
dovedește a fi fost incorect în orice detaliu semnificativ;
b) dacă Împrumutatul nu rambursează la data scadenței
orice parte din împrumut, nu plătește dobândă la acesta
sau nu efectuează orice altă plată către Bancă, după cum
este prevăzut în prezentul contract;
c) dacă, urmare oricărei neîndepliniri a obligațiilor în
legătură cu acesta, Împrumutatului sau unui beneficiar final
i se cere să ramburseze anticipat orice împrumut acordat
inițial pentru un termen mai mare de 5 ani;
d) dacă survine vreun eveniment sau vreo situație care
este posibil să pericliteze îndeplinirea obligațiilor de plată
care decurg din împrumut sau să afecteze negativ orice
garanție acordată pentru acesta;
e) dacă orice obligație asumată de Împrumutat și la
care se face referire la pct. 9 și 10 din preambul
încetează a fi îndeplinită cu privire la orice împrumut
acordat oricărui împrumutat din România din resursele
Băncii sau ale Uniunii Europene;

În cazul solicitării de rambursare anticipată conform
paragrafului 10.01, Împrumutatul va plăti Băncii o sumă
calculată în conformitate cu procedurile stabilite la
subparagrafele 4.02 B și C asupra sumei care a devenit
scadentă și plătibilă. O asemenea sumă se va acumula de
la data scadenței pentru plata specificată în notificarea
Băncii privind solicitarea și va fi calculată pe baza faptului
că rambursarea anticipată a devenit efectivă la acea dată.
10.04. Nederogări

Neîndeplinirea sau îndeplinirea cu întârziere a exercitării
de către Bancă a oricăruia dintre drepturile sale conform
prezentului articol 10 nu va fi considerată o renunțare la
un astfel de drept.
10.05. Utilizarea sumelor primite

Sumele primite ca urmare a unei cereri formulate
conform prezentului articol vor fi utilizate, în primul rând,
pentru plata daunelor, comisioanelor și dobânzii, în această
ordine, și, în al doilea rând, pentru reducerea ratelor
nerambursate, în ordinea inversă a scadenței. Acestea se
vor aplica între tranșe, după cum va considera Banca.
ARTICOLUL 11
Legea și jurisdicția
11.01. Legea

Prezentul contract și întocmirea, interpretarea și
validitatea lui vor fi guvernate de legea Marelui Ducat de
Luxemburg.

12

MONITORUL OFICIAL AL ROMÂNIEI, PARTEA I, Nr. 315/14.IV.2005

Locul realizării prezentului contract este sediul central al
Băncii.
11.02. Jurisdicția

Toate litigiile privind prezentul contract vor fi supuse
Curții de Justiție a Comunităților Europene (denumită în
continuare Curtea).
Părțile la prezentul contract renunță prin prezentul la
orice imunitate sau drept de a obiecta față de jurisdicția
Curții.
O decizie a Curții, emisă conform prezentului paragraf
11.02, va fi definitivă și obligatorie asupra părților, fără
restricție sau rezervă.
11.03. Dovada sumelor datorate

În orice acțiune juridică ce decurge din prezentul
contract certificarea de către Bancă a oricărei sume
datorate Băncii potrivit prezentului contract va constitui
dovada prima facie a unei astfel de sume.
ARTICOLUL 12

Fiecare parte poate să comunice celeilalte părți
schimbarea adresei sale menționate mai sus, cu condiția
că adresele de la pct. 2 de mai sus pot fi schimbate
numai cu o altă adresă din cadrul Uniunii Europene.
Dacă Împrumutatul nu va specifica altfel în scris Băncii,
Împrumutatul va determina OPCP să fie responsabil pentru
contacte cu Banca pentru scopurile paragrafelor 6.12 și
8.04.
12.02. Forma notificării

Notificările și alte comunicări pentru care sunt
menționate în prezentul contract perioade fixe sau care
fixează ele însele perioade obligatorii pentru destinatar vor
fi transmise personal, prin scrisoare recomandată,
telegramă, telex sau prin orice alte mijloace de transmitere
care fac posibilă dovada primirii de către destinatar. Data
înregistrării sau, după caz, data declarată a primirii
documentului transmis va fi concludentă pentru
determinarea unei perioade.
12.03. Preambul, anexe și documente anexate

Clauze finale
12.01. Notificări

Notificările și alte comunicări transmise în legătură cu
prezentul contract vor fi trimise la adresele menționate la
pct. 1 de mai jos, cu excepția notificărilor către Împrumutat
în legătură cu litigiile în curs sau în declanșare, care vor fi
trimise la adresele specificate la pct. 2 de mai jos, unde
Împrumutatul își alege domiciliul:

Preambulul și următoarele anexe fac parte din prezentul
contract:
— anexa A îDescrierea tehnică“;
— anexa B îGraficul de amortizare“;
— anexa C îObligațiile beneficiarilor finali“.
Următoarea anexă este atașată la prezentul contract:

— pentru Bancă: 1. bd. Konrad Adenauer nr. 100,
L-2950 Luxembourg-Kirchberg;

— anexa nr. I îÎmputernicirea pentru semnare a
Împrumutatului“.

— pentru Împrumutat: 1. str. Apolodor nr. 17, sectorul 5,
RO-70060, București, România;

Ca urmare, părțile la prezentul contract au convenit ca
acesta să fie semnat în trei exemplare originale în limba
engleză, fiecare pagină fiind parafată în numele
Împrumutatului de domnul Ștefan Petrescu, director general,
iar în numele Băncii, de doamna Reka Balogh, consilier
legal.

2. Misiunea
României
la
Comunitățile
Europene,
12,
rue
Montoyer,
B-1180 Bruxelles.
Semnat pentru și în numele României,
M. Tănăsescu

Semnat pentru și în numele Băncii Europene de Investiții,
R. Saerbeck

G.D. Spota

București, 15 martie 2004.
Luxemburg, 19 martie 2004.

ANEXA A

România — Proiectul privind infrastructura municipală în domeniul alimentării cu apă, etapa a II-a
DESCRIEREA TEHNICĂ

1. Obiective
Obiectivul subproiectelor este reabilitarea infrastructurii sistemului privind alimentarea cu apă și epurarea apei
uzate în municipiile Buzău, Satu Mare și Piatra-Neamț. Subproiectele vor fi cofinanțate de ISPA.

MONITORUL OFICIAL AL ROMÂNIEI, PARTEA I, Nr. 315/14.IV.2005

13

2. Componentele Proiectului
Subproiectele cuprind următoarele programe investiționale în vederea îmbunătățirii sistemului de alimentare
cu apă și de colectare și tratare a apelor uzate, care vor cuprinde următoarele componente:
Beneficiarul
final

Buzău

Piatra-Neamț

Satu Mare

Scheme privind alimentarea cu apă

— extinderea cu circa 2 km a rețelei de alimentare
cu apă, care deservește aproximativ
1.400 de persoane
— înlocuirea a 45 km de conducte, care reprezintă
26% din totalul rețelei
— modernizarea stațiilor de pompare prin instalarea
unor pompe cu viteză variabilă, contoare
ultrasonice și echipament SCADA pentru
operare optimizată
— procurarea de echipament mobil GIS
și de cartografiere digitală și a unor unități mobile
de detectare a scurgerilor în rețea
— finalizarea procesului de contorizare primară
și secundară prin instalarea a circa 7.000
de contoare și achiziționarea unui echipament
de calibrare și întreținere a contoarelor
— reabilitarea puțurilor de apă subterană
la Vaduri, inclusiv instalarea de noi pompe
și echipament SCADA
— îmbunătățirea calitativă a stației de epurare
a apei brute în Bâtca Doamnei
— extinderea cu circa 8 km a rețelei de
alimentare cu apă, care deservește aproximativ
5.000 de persoane
— înlocuirea a circa 9 km de conducte
și reabilitarea a 5 stații de pompare
și a accesoriilor
— procurarea de echipament mobil GIS
și de cartografiere digitală și a unor unități mobile
de detectare a scurgerilor în rețea
— finalizarea procesului de contorizare primară
și secundară prin instalarea a circa
2.400 de contoare și distribuirea de contoare
zonale prin intermediul a 33 de contoare și,
de asemenea, achiziționarea unui echipament
de calibrare și întreținere a contoarelor
— reforarea și reechiparea a 15 puțuri cu un
volum total de 730 l/s
— dublarea a 7 km de conductă magistrală
cu diametrul nominal de 600 mm, care leagă
câmpul de puțuri de stația de tratare a apei
Mărtinești
— reabilitarea stației de tratare a apei Mărtinești
și reducerea capacității la 600 l/s

Scheme privind epurarea apelor uzate

— reabilitarea și reconstrucția parțială
a stației de epurare a apei cu o capacitate
de 233.000 echivalent persoană și un flux
de tratare a apei de 500 l/s
— extinderea cu circa 25 km a canalului
colector pentru a deservi aproximativ 24.000
de persoane;
— reabilitarea a circa 11 km de canale
colectoare principale, construcția a 5 bazine
de retenție și desfundarea canalelor
colectoare principale
— achiziția unei unități mobile CCTV pentru
întreținerea canalului colector și a unui
extractor mobil pentru nămolul depus

— reabilitarea stației de epurare a apei cu o
capacitate de 205.000 echivalent persoană
și un flux de tratare a apei de 400 l/s
— extinderea cu 42 km a canalului colector
și construcția a 6 stații de pompare colectoare
— înlocuirea a 6 km de canale colectoare
și reabilitarea a două stații de pompare
colectoare
— achiziția unei unități mobile CCTV pentru
întreținerea canalului colector și a unui
extractor mobil pentru nămolul depus

— reabilitarea stației de epurare a apei cu o
capacitate de 180.000 echivalent persoană
și un flux de tratare a apei de 430 l/s
— reabilitarea secțiunilor principale ale rețelei
de canalizare
— reabilitarea stațiilor de pompare colectoare

Investițiile sunt estimative, astfel încât mărimea și caracteristicile componentelor pot fi modificate pentru
îndeplinirea acelorași obiective, cu condiția ca acestea să fie convenite în prealabil cu Banca.
Grafic
Subproiectele individuale vor fi implementate pe perioada 2003—2007.

14

MONITORUL OFICIAL AL ROMÂNIEI, PARTEA I, Nr. 315/14.IV.2005
ANEXA B

România — Proiectul privind infrastructura municipală
în domeniul alimentării cu apă, etapa a II-a
GRAFICUL DE AMORTIZARE
Data scadentă a ratei
de rambursat

Sume de rambursat
exprimate ca procent
din împrumut

1. 15 iunie 2010

2,63

2. 15 decembrie 2010

2,63

3. 15 iunie 2011

2,63

4. 15 decembrie 2011

2,63

5. 15 iunie 2012

2,63

6. 15 decembrie 2012

2,63

7. 15 iunie 2013

2,63

8. 15 decembrie 2013

2,63

9. 15 iunie 2014

2,63

10. 15 decembrie 2014

2,63

11. 15 iunie 2015

2,63

12. 15 decembrie 2015

2,63

13. 15 iunie 2016

2,63

14. 15 decembrie 2016

2,63

15. 15 iunie 2017

2,63

16. 15 decembrie 2017

2,63

17. 15 iunie 2018

2,63

18. 15 decembrie 2018

2,63

19. 15 iunie 2019

2,63

20. 15 decembrie 2019

2,63

21. 15 iunie 2020

2,63

22. 15 decembrie 2020

2,63

23. 15 iunie 2021

2,63

24. 15 decembrie 2021

2,63

25. 15 iunie 2022

2,63

26. 15 decembrie 2022

2,63

27. 15 iunie 2023

2,63

28. 15 decembrie 2023

2,63

29. 15 iunie 2024

2,63

30. 15 decembrie 2024

2,63

31. 15 iunie 2025

2,63

32. 15 decembrie 2025

2,63

33. 15 iunie 2026

2,63

34. 15 decembrie 2026

2,63

35. 15 iunie 2027

2,63

36. 15 decembrie 2027

2,63

37. 15 iunie 2028

2,63

38. 15 decembrie 2028

2,69

MONITORUL OFICIAL AL ROMÂNIEI, PARTEA I, Nr. 315/14.IV.2005

15
ANEXA C

România — Proiectul privind infrastructura municipală în domeniul alimentării cu apă, etapa a II-a
OBLIGAȚIILE BENEFICIARILOR FINALI

I. Obligații generale aplicabile tuturor beneficiarilor
finali
1. Beneficiarii finali vor stabili o unitate de implementare
a fiecărui subproiect și un fond de întreținere, înlocuire și
dezvoltare stabilit în condiții acceptabile Băncii.
2. Beneficiarii finali vor prezenta un program de
întreținere și operare, satisfăcător pentru Bancă, până la
31 decembrie 2007. Programul va acoperi o perioadă de
10 ani, începând cu 1 ianuarie 2008.
3. Beneficiarii finali vor prezenta un masterplan
actualizat pentru serviciile de alimentare cu apă/tratarea
apelor uzate, care să conțină investițiile prioritizate și
costurile viitoare, în vederea asigurării îndeplinirii directivelor
CE corespunzătoare executării măsurii ISPA/BEI și a unui
concept pentru asigurarea sustenabilității financiare a
activităților regiei/companiilor (alimentare cu apă/epurarea
apelor uzate și termoficare).
4. Beneficiarii finali vor asigura auditarea anuală a
conturilor de către auditori de reputație internațională, care
să confirme faptul că sunt ținute sisteme de contabilitate
separate pentru serviciile de alimentare cu apă/tratarea
apelor uzate și pentru activitățile de termoficare și că nu
se aplică nici un fel de subvenție încrucișată între aceste
activități, și că acestea sunt prezentate Băncii la sfârșitul
fiecărui an calendaristic, până la 31 decembrie 2007, sau,
în cazul în care a avut loc înainte de această dată, până
la momentul înființării unei persoane juridice autonome
pentru furnizarea serviciilor de alimentare cu apă/tratarea
apelor uzate.
5. Vor fi aprobate de către autoritățile responsabile
creșteri adecvate de tarife pentru serviciile de alimentare cu
apă/tratarea apelor uzate, în vederea asigurării recuperării
costurilor de operare, de întreținere și înlocuire a activelor,

precum și a costurilor cu serviciul datoriei externe pentru
toate investițiile care nu sunt finanțate din grant.
6. Vor fi introduse tarife corespunzătoare de tratare a
apei pentru industrii, bazate pe afluența cantitativă și
calitativă, precum și costul tratării.
7. Reziduurile industriale vor fi pretratate și/sau reciclate
în conformitate cu directivele CE, astfel încât să nu fie
dăunătoare proceselor industriale, și monitorizate de către
autoritățile de mediu competente.
8. Beneficiarii finali vor furniza dovada faptului că se va
implementa o soluție pentru înlăturarea nămolului în
conformitate cu directivele CE.
II. Obligațiile specifice ale subproiectelor
1. Buzău
Tarifele combinate pentru apă/ape uzate vor fi mărite cu
50% în termeni reali față de tariful stabilit la 1 decembrie
2002.
2. Satu Mare
Tarifele combinate pentru apă/ape uzate vor fi mărite cu
45% în termeni reali față de tariful stabilit la 1 iulie 2002.
Beneficiarul final va furniza dovada că autorizația de
mediu a luat în considerare în mod corespunzător
rezultatele consultării publicului.
3. Piatra-Neamț
Tarifele combinate pentru apă/ape uzate vor fi mărite cu
60% în termeni reali față de tariful stabilit la 1 decembrie
2002.
III. Eșalonarea în timp
Implementarea obligațiilor va fi în conformitate cu
termenele limită stabilite în momorandumurile de finanțare.

ANEXA Nr. I
ÎMPUTERNICIREA PENTRU SEMNARE A ÎMPRUMUTATULUI
MINISTERUL AFACERILOR EXTERNE DIN ROMÂNIA

Prin prezenta se certifică că Președintele României i-a
acordat depline puteri domnului Mihai Nicolae Tănăsescu,
ministrul finanțelor publice, pentru a semna Contractul de

finanțare (România — Proiectul privind infrastructura
municipală în domeniul alimentării cu apă, etapa a II-a)
dintre România și Banca Europeană de Investiții.

Ministrul afacerilor externe,
Mircea Geoană

București, 3 martie 2004.
Nr. 945.

16

MONITORUL OFICIAL AL ROMÂNIEI, PARTEA I, Nr. 315/14.IV.2005
PREȘEDINTELE ROMÂNIEI

DECRET
pentru promulgarea Legii privind aprobarea Contractului de finanțare dintre România
și Banca Europeană de Investiții pentru Proiectul privind infrastructura municipală
în domeniul alimentării cu apă, etapa a II-a, semnat la București la 15 martie 2004
și la Luxemburg la 19 martie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Contractului de finanțare dintre România și Banca
Europeană de Investiții pentru Proiectul privind infrastructura
municipală în domeniul alimentării cu apă, etapa a II-a,

semnat la București la 15 martie 2004 și la Luxemburg la
19 martie 2004, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 143.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 315/14.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015685]
ISSN 1453—4495

