Anul 173 (XVII) — Nr. 1.044

PARTEA

I

Joi, 24 noiembrie 2005

LEGI, DECRETE, HOTĂRÂRI ȘI ALTE ACTE
SUMAR
Pagina
ACTE ALE CURȚII EUROPENE
A DREPTURILOR OMULUI
Hotărârea din 3 februarie 2005, definitivă la 6 iulie 2005,
în Cauza Partidul Comuniștilor (Nepeceriști) și
Ungureanu împotriva României ................................

1–8

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 3 februarie 2005, definitivă la 6 iulie 2005, în Cauza Partidul Comuniștilor (Nepeceriști)
și Ungureanu împotriva României
(Cererea nr. 46.626/1999)
În cauza Partidul Comuniștilor (Nepeceriști) și Ungureanu împotriva României,
Curtea Europeană a Drepturilor Omului (Secția a III-a), statuând în cadrul unei camere formate din domnul
B.M. Zupancic, președinte, domnii J. Hedigan, L. Caflisch, C. Bîrsan, doamnele A. Guylumyan, R. Jaeger, domnul
E. Myjer, judecători, și domnul V. Berger, grefier de secție,
după ce a deliberat în Camera de consiliu, la datele de 16 decembrie 2003 și 13 ianuarie 2005, pronunță
următoarea hotărâre, adoptată la aceeași dată:
PROCEDURA

1. La originea cauzei se află Cererea nr. 46.626/1999
introdusă împotriva României, prin care o formațiune
politică numită Partidul Comuniștilor (Nepeceriști) (Partidul
comuniștilor care nu au fost membri ai Partidului Comunist
Român, PCN) și un cetățean al acestui stat, domnul
Gheorghe Ungureanu, au sesizat Comisia Europeană a
Drepturilor Omului (Comisia), la 14 aprilie 1997, în temeiul
fostului art. 25 din Convenția pentru apărarea drepturilor și
libertăților fundamentale ale omului (Convenția).

2. Guvernul român (Guvernul) este reprezentat de
agentul guvernamental doamna Roxana Rizoiu, din cadrul
Ministerului Afacerilor Externe.
3. Reclamanții invocă faptul că respingerea cererii lor
vizând înregistrarea PCN ca partid politic, prin Hotărârea
Curții de Apel București din 28 august 1996, a adus
atingere dreptului la liberă asociere, în temeiul art. 11 din
Convenție. Având în vedere motivele reținute de instanțe
pentru a refuza înregistrarea, ei se consideră, de

2

MONITORUL OFICIAL AL ROMÂNIEI, PARTEA I, Nr. 1.044/24.XI.2005

asemenea, victimele unei discriminări întemeiate pe opiniile
lor politice, contrare dispozițiilor art. 14 din Convenție.
4. Cererea a fost transmisă Curții la data de
1 noiembrie 1998, data intrării în vigoare a Protocolului
nr. 11 la Convenție [art. 5 alin. 2 din Protocolul nr. 11].
5. Cererea a fost repartizată Secției a II-a a Curții
[art. 52 alin. (1) din Regulament]. În cadrul acesteia,
camera căreia i-a fost încredințată examinarea cauzei [art. 27
alin. 1 din Convenție] s-a constituit în conformitate cu
art. 26 alin. (1) din Regulament.

6. Prin Hotărârea din 16 decembrie 2003, camera a
declarat cererea admisibilă.
7. Atât reclamanții, cât și Guvernul au depus observații
scrise privind fondul cauzei
[art. 59 alin. (1) din
Regulament].
8. La 1 noiembrie 2004, Curtea a modificat compoziția
secțiilor [art. 25 alin. (1) din Regulament]. Prezenta cerere
a fost repartizată Secției a III-a reorganizate astfel [art. 52
alin. (1) din Regulament].

ÎN FAPT

I. Circumstanțele cauzei
A. Respingerea cererii de înregistrare PCN

9. Primul reclamant este o formațiune politică a cărei
înregistrare ca partid politic a fost refuzată prin Hotărârea
din 28 august 1996 a Curții de Apel București. Al doilea
reclamant este președintele acestei formațiuni politice.
10. La 23 martie 1996 are loc, sub președinția celui
de-al doilea reclamant, Conferința națională de constituire a
PCN. Au fost adoptate statutul și programul politic ale
formațiunii. Pasajele pertinente ale statutului prevăd
următoarele:
î[PCN] respectă suveranitatea națională, integritatea
teritorială a Statului, ordinea de drept și principiile democrației.
El interzice tuturor membrilor săi defăimarea țării și a națiunii,
îndemnul la război (...), la ură națională, rasială, de clasă ori
religioasă, incitarea la discriminare, la separatism teritorial sau
violență publică, precum și manifestările obscene, contrare
bunelor moravuri.
[PCN] materializează asocierea liberă a cetățenilor care
militează pentru pluralism politic, susțin principiile statului de
drept democratic, fiind promotorii opțiunii de afirmare a
propriilor interese, ci nu de negare a altora.
II. Scop
Articolul 1: Comuniștii (nepeceriști) exprimă, reprezintă și
apără interesele politice ale oamenilor muncii, indiferent de
etnie, sex, vârstă, profesii, convingeri și sentimente.
Sunt oameni ai muncii toți cei care își câștigă existența prin
muncă de orice fel (...).
Pentru a asigura creșterea necontenită a nivelului de trai al
celor care muncesc, comuniștii (nepeceriști) acționează, în
cadrul și cu mijloacele legale, admise și permise tuturor
partidelor, pentru cucerirea puterii politice, spre a garanta
instaurarea unei societăți democratice și umane.
...........................................................................................
Articolul 20: [PCN] nu este continuator al Partidului
Comunist Român cu care nu are nici o legătură; el reprezintă
prelungirea rezistenței antipeceriste de dinainte de 1989. Inițiat
și format de către nepeceriști, [PCN] precizează că nu i se
cuvin nici meritele și nici criticile adresate Partidului Comunist
Român.“
11. În programul politic, adoptat la 23 martie 1996, PCN
afirma că are drept obiectiv apărarea intereselor oamenilor
muncii și respectarea esenței doctrinei comuniste, care se
bazează pe următoarele principii fundamentale:
neexploatarea unora de către ceilalți sau de către stat,
dreptatea socială bazată pe muncă și pe o reală
concurență calitativă și adevărata democrație capabilă să
garanteze drepturile majorității prin alegeri libere, la care să
fie admise toate curentele politice. Ei deplângeau evoluția
societății române după răsturnarea regimului din 1989,
considerând această răsturnare drept antisocială și
antipopulară, ca și transformarea țării într-o îcolonie a

imperiilor neocolonialiste europene și mondiale“. Programul
cuprindea, de asemenea, următoarele idei politice:
îTeza fundamentală pe care se bazează întreaga doctrină
și politică este aceea că în politică principala calitate este
numărul! Indiferent cum gândesc și acționează cei mulți, ei au
dreptate întotdeauna, fapt confirmat de fiecare dată, inclusiv la
22 decembrie 1989, când a ieșit victorioasă, în mai multe țări
din Europa, contrarevoluția antipopulară, antisocială și
antinațională.
Premisa certă a tuturor acțiunilor desfășurate de oamenii
muncii a fost dorința de schimbare a Răului; practic, a fost
schimbat, exclusiv și aproape total, Binele... Care este acest
Bine? În anii de practică social-economică, Socialismul a
realizat pe pământul vechii Dacii, pentru masele populare — în
ciuda erorilor, abuzurilor, neîmplinirilor, denaturărilor și
deturnărilor utilizate de noua burghezie, ciocoimea peceristă —
obiective pe care oamenii muncii nu le pot abandona și nu le
pot uita: cel mai înalt nivel de trai material și spiritual din istorie;
cel mai înalt nivel de cultură și civilizație din istorie (...); cel mai
larg și mai profund cadru legal democratic (...).
[PCN] este organizația politică revoluționară a oamenilor
muncii (...) care acționează organizat și conștient, în cadrul
constituțional, pentru înlăturarea efectelor contrarevoluției și
reluarea construirii celei mai democratice și umane societăți
cunoscute în istorie — Socialismul.
Indiferent de poziția pe care o ocupă în raport cu celelalte
forțe politice, antrenat sau nu în activitatea Puterii și
Administrației Statului, [PCN] își asumă îndatorirea de a milita
pentru realizarea obiectivelor care să asigure apărarea
intereselor maselor populare.“
12. La 4 aprilie 1996, al doilea reclamant, în calitate de
reprezentant al PCN, a sesizat Tribunalul Municipiului
București cu o cerere de înscriere în registrul special al
partidelor politice.
13. Prin Hotărârea din 19 aprilie 1996, tribunalul
respinge cererea ca neîntemeiată. Pasajele pertinente din
motivarea hotărârii prevăd:
îPentru dovedirea cererii de înregistrare a partidului,
s-au depus la dosar tabelul nominal cu datele persoanelor
alese în conducerea partidului, tabelul cu membrii fondatori,
statutul de organizare și funcționare, programul politic,
contractul de închiriere a spațiului pentru sediul partidului,
dovada asigurării mijloacelor financiare și actul de
constituire — procesul-verbal al Conferinței Naționale de
Constituire din 23 martie 1996.
Examinând actele depuse la dosar se constată că în
statutul de organizare și funcționare la capitolul scopul
urmărit de partid (...) se arată în final că acest partid
acționează pentru cucerirea puterii politice spre a garanta
instaurarea unei societăți umane și democratice.
Atât din statut cât și din programul politic, rezultă că se
urmărește instaurarea unui stat uman, având la bază o
doctrină comunistă, înțelegându-se că ordinea de stat și de

MONITORUL OFICIAL AL ROMÂNIEI, PARTEA I, Nr. 1.044/24.XI.2005
drept actuală, instaurată după 1989, este inumană și nu
are la bază o reală democrație.
Prin aceasta se încalcă dispozițiile art. 2 alin. 3 și 4 din
Decretul-lege nr. 8/1989 care prevede că «scopurile
partidelor politice trebuie să se întemeieze pe respectarea
suveranității, iar mijloacele de realizare a scopului urmărit
trebuie să fie în conformitate cu ordinea de drept și de
stat din România».“
14. Al doilea reclamant atacă hotărârea în fața Curții de
Apel București. Prin Hotărârea definitivă din 28 august
1996 aceasta respinge recursul pe motivul că analiza
făcută în hotărâre era corectă. Hotărârea este redactată la
21 octombrie 1996 și apoi trimisă Tribunalului București
pentru arhivare. Domnul Ungureanu afirmă că a luat
cunoștință de motivele hotărârii la 13 noiembrie 1996.
Paragraful pertinent din motivarea hotărârii prevede
următoarele:
îCât privește ultima critică care privește fondul cauzei,
corect a reținut instanța de fond că prevederile din statut
încalcă dispozițiile Legii nr. 8/1989, referitoare la ordinea
de drept și de stat din țară. Prin urmare, instanța va
respinge contestația ca neîntemeiată.“
15. La 28 mai 1997 procurorul general al României îl
informează pe domnul Ungureanu că nu vede nici un
motiv pentru a introduce recurs în anulare împotriva
Deciziei din 28 august 1996.
16. Domnul Ungureanu formulează contestație în
anulare, respinsă ca tardivă de Tribunalul București, la
5 decembrie 1997.
B. Publicațiile ulterioare ale celui de-al doilea reclamant

17. După anul 1997 domnul Ungureanu continuă să își
exprime opiniile politice, prin intermediul Jurnalului îPentru
socialism“, al cărui redactor-șef este. La 13 august 1998
publică în acesta un articol intitulat îManifestul comunist“,
în care își proclamă adeziunea la doctrina comunistă și
critică în același timp deriva conducătorilor Partidului
Comunist înainte de 1989 și politica dusă de guvernanți
după 1989. Numeroase articole publicate în anii 1998 și
1999 în jurnal de domnul Ungureanu foloseau lozinci, cum
ar fi îMuncitori din toate țările, uniți-vă!“, îLupta continuă!“
sau îTrăiască socialismul!“. În unul dintre ele nota că,
odată ajuns la putere, înu va (ar) accepta decât pe cei
care îl vor (l-ar) accepta“.
18. În anul 2000 domnul Ungureanu publică o carte
intitulată îContrarevoluția antisocialistă, antipopulară și
antinațională“, în care răspunde la aproximativ 100 de
întrebări puse de un jurnalist, și în decembrie 2003 o
trimite Curții. Își prezenta acolo viziunea politică,
exprimându-și adeziunea la doctrina comunistă și la clasa
muncitoare, desemnându-l pe Marx drept cel mai mare
filozof politic al omenirii și criticând atât trădarea
progresivă, după el, a idealurilor comuniste de către
autoritățile dinainte de 1989, făcând în același timp elogiul
fostului președinte Ceaușescu, cât și politica guvernanților
după acea dată. El preciza că, spre deosebire de regimul
comunist dinainte de 1989, el se pronunță pentru alegeri
libere și pluripartite, la care să participe, cu excepția
extremiștilor și a fasciștilor, toate forțele politice, și se
declara adeptul unei concurențe politice bazate pe
respectul celorlalți și al opiniilor lor politice. Printre altele,
menționa dificultatea de a găsi, după 1989, numărul
necesar de membri pentru a înregistra PCN și faptul că
partidul nu era cunoscut în țară, îndeosebi de cei cărora li
se adresa în mod special, țăranii și muncitorii.

3

19. Considerând că socialismul făcuse altădată obiectul
a numeroase îatacuri“, vizând să îl distrugă, printre care
cita anii 1968 la Praga, 1978 în Polonia și 1985 și 1993 în
Rusia, domnul Ungureanu declara în încheierea răspunsului
la o întrebare a jurnalistului:
îAtâta timp cât vor mai exista pe pământ brutele
capitaliste, imperialiste și religioase, al căror obiectiv
fundamental este înrobirea celuilalt, se vor menține
condițiile pentru repetarea unor asemenea acțiuni interne și
externe împotriva Socialismului, (...) [acesta] fiind o
concepție și o credință fundamentală a popoarelor;
amintiți-vă de repetarea la nesfârșit a atacurilor împotriva
Binelui din basme... Aceste atacuri nu se opresc decât
după distrugerea păsăretului hidos și parazitar, criminal
oriunde și oricând.“*
20. El preciza că sistemul politic s-ar organiza în timp,
conform structurii claselor sociale, că PCN înțelegea să
reprezinte interesele țăranilor și muncitorilor și că un
parlament democratic trebuia să reflecte structura socială a
țării, cele două clase citate anterior deținând marea
majoritate a fotoliilor, conform procentajului.
21. Considerând că hoția este încurajată de capitalism,
domnul Ungureanu indica în lucrarea respectivă că poporul,
care disprețuia bogăția, s-ar îndepărta de partidele politice
de după 1989 și, în aproximativ 50 de ani, s-ar apropia de
PCN.
22. În privința proprietății, el sublinia că poporul ar
hotărî în legătură cu utilitatea privatizărilor și că îbogații“ ar
putea beneficia de bunurile lor obținute prin mijloace legale.
Referitor la restituirea proprietăților trecute în patrimoniul
statului în timpul regimului comunist, domnul Ungureanu
considera că proprietățile confiscate din motive politice ar
trebui restituite, fără restituirea totuși a imobilelor în
întregime sau a uzinelor, întrucât naționalizările de după
1947—1948 fuseseră acte de justiție socială.
II. Dreptul intern pertinent
23. În perioada faptelor, dispozițiile pertinente ale
Decretului-lege nr. 8/1989 privind înregistrarea și
funcționarea partidelor politice și organizațiilor obștești în
România, publicat în Monitorul Oficial al României,
Partea I, nr. 9 din 31 decembrie 1989 și abrogat prin
Legea nr. 27 din 26 aprilie 1996 referitoare la partidele
politice, prevedeau:
ARTICOLUL 1

îÎn România este liberă constituirea partidelor politice, cu
excepția partidelor fasciste sau care propagă concepții
contrare ordinii de stat și de drept în România.
Nici o altă îngrădire pe motiv de rasă, naționalitate, religie,
grad de cultură, sex sau convingeri politice nu poate împiedica
constituirea și funcționarea partidelor politice (...).“
ARTICOLUL 2

î(...)
(3) Scopurile partidelor politice și organizațiilor obștești
trebuie să se întemeieze pe respectul suveranității,
independenței și integrității naționale, al democrației, în
vederea asigurării libertăților și drepturilor cetățenilor și afirmării
demnității națiunii române.
(4) Mijloacele de realizare a scopurilor partidelor politice și
organizațiilor obștești trebuie să fie în conformitate cu ordinea
de stat și de drept din România.“

* Textul este tradus din varianta în limba franceză a hotărârii CEDO.

4

MONITORUL OFICIAL AL ROMÂNIEI, PARTEA I, Nr. 1.044/24.XI.2005
ARTICOLUL 4*)

îÎnregistrarea partidelor politice se face la Tribunalul
muncipiului București, care, în termen de 5 zile, se pronunță
asupra legalității constituirii lor.
Împotriva deciziei Tribunalului municipiului București se
poate face contestație la Curtea Supremă de Justiție, în termen
de 3 zile de la comunicarea deciziei (...).“
24. Art. 37 alin. (2) din Constituție dispune:
î(2) Partidele sau organizațiile care, prin scopurile ori prin
activitatea lor, militează împotriva pluralismului politic, a
principiilor statului de drept ori a suveranității, a integrității sau
a independenței României sunt neconstituționale.“
25. Legea nr. 51/1991 privind siguranța națională a
României prevede la art. 3:
îArt. 3 — Constituie amenințări la adresa siguranței
naționale a României: (...) h) inițierea, organizarea, săvârșirea
sau sprijinirea în orice mod a acțiunilor totalitariste sau
extremiste de sorginte comunistă, fascistă (...), rasiste,
antisemite, revizioniste, separatiste care pot pune în pericol
sub orice formă unitatea și integritatea teritorială a României,
precum și incitarea la fapte ce pot periclita ordinea statului de
drept (...).“
Art. 13 prevede competența procurorului, în cazurile
menționate în art. 3 citat anterior, să dispună anumite
măsuri, cum ar fi ascultările telefonice, pentru a culege mai
multe informații privind faptele respective.
În conformitate cu art. 19, crearea și organizarea de
rețele de informații care pot aduce atingere securității
naționale constituie infracțiune care se sancționează cu
pedeapsa de la 2 până la 7 ani închisoare.
ÎN DREPT

I. Cu privire la pretinsa încălcare a art. 11 din Convenție
26. Reclamanții invocă faptul că refuzul instanțelor
interne de a le admite cererea de înregistrare a PCN ca
partid politic le-a încălcat libertatea de asociere, garantată
de art. 11 din Convenție, care prevede următoarele:
î1. Orice persoană are dreptul la libertatea de întrunire
pașnică și la libertatea de asociere, inclusiv dreptul de a
constitui cu alții sindicate și de a se afilia la sindicate pentru
apărarea intereselor sale.
2. Exercitarea acestor drepturi nu poate face obiectul altor
restrângeri decât acelea care, prevăzute de lege, constituie
măsuri necesare, într-o societate democratică, pentru
securitatea națională, siguranța publică, apărarea ordinii și
prevenirea infracțiunilor, protejarea sănătății sau a moralei ori
pentru protecția drepturilor și libertăților altora. Prezentul articol
nu interzice ca restrângeri legale să fie impuse exercitării
acestor drepturi de către membrii forțelor armate, ai poliției sau
ai administrației de stat.“
A. Cu privire la existența unei ingerințe

27. Guvernul și reclamanții recunosc că refuzul
înregistrării PCN ca partid politic reprezintă o ingerință în
dreptul de asociere al acestora. Aceasta este și opinia
Curții.
B. Cu privire la justificarea ingerinței

28. O atare ingerință încalcă art. 11, cu excepția
situației în care este îprevăzută de lege“, vizează unul sau
mai multe scopuri legitime, în conformitate cu art. 2, și
este înecesară într-o societate democratică“ pentru
atingerea acestui sau acestor scopuri.

1. îPrevăzută de lege“
29. Guvernul susține că în speță ingerința este
prevăzută de lege. Pe de o parte, cererea de înregistrare
ca partid politic, depusă de PCN la Tribunalul Municipiului
București la 4 aprilie 1996, prezenta vicii de formă, care
justificau respingerea. Pe de altă parte, statutul și
programul politic ale PCN încălcau art. 37 din Constituție,
art. 2 din Decretul-lege nr. 8/1989 privind înregistrarea și
funcționarea partidelor politice și art. 3 lit. h) din Legea
nr. 51/1991 privind siguranța națională, toate dispozițiile
legale răspunzând condițiilor de accesibilitate și de
previzibilitate cerute de Convenție. Așadar, refuzul
înregistrării era conform cu dispozițiile art. 1 din Decretullege nr. 8/1989.
30. Reclamanții invocă faptul că respingerea cererii de
înregistrare a PCN este lipsită de temei legal, instanțele
interne încălcând dispozițiile Decretului-lege nr. 8/1989 și
ale Constituției, întrucât au adoptat un raționament ipotetic.
31. Curtea notează de la început că deciziile instanțelor
interne se întemeiază în exclusivitate pe Decretul-lege
nr. 8/1989 privind înregistrarea și funcționarea partidelor
politice, în care art. 1 prevede posibilitatea de a refuza
înregistrarea ca partide politice a formațiunilor de tip fascist
sau care difuzează concepții contrare ordinii constituționale
și juridice a țării. Ingerința beneficiază așadar de o
fundamentare în dreptul intern.
32. Curtea amintește jurisprudența constantă, conform
căreia expresia îprevăzută de lege“, figurând în art. 8—11
din Convenție, nu numai că impune ca măsura incriminată
să aibă fundamentare în dreptul intern, dar vizează și
calitatea legii în cauză, care trebuie să fie destul de
accesibilă și previzibilă, adică enunțată cu suficientă
precizie pentru a permite individului — asistat, dacă este
cazul, de consilieri — să își adapteze comportamentul
[vezi, între altele, Cauza Sunday Times împotriva RegatuluiUnit (nr. 1), Hotărârea din 26 aprilie 1979, seria A a nr. 30,
p. 31, paragraful 49].
33. Curtea notează că Decretul-lege nr. 8/1989 a fost
publicat în Monitorul Oficial al României, Partea I, și că
acesta definește, deși foarte succint, principiile esențiale
care urmează să fie respectate de partidele politice;
acestea trebuie să fie conforme cu ordinea constituțională
și juridică a țării și, în special, să se întemeieze pe
respectul suveranității, independenței, integrității teritoriale,
democrației și libertăților și drepturilor cetățenilor. În afară
de aceasta, Decretul-lege nr. 8/1989 prevede procedura
judiciară care trebuie urmată pentru a contesta, dacă este
cazul, interpretarea de către instanțe a conformității cererii
de înscriere a partidelor cu dispozițiile sale.
34. Curtea consideră critica adusă de reclamanți
interpretării Decretului-lege nr. 8/1989 de către instanțele
interne, care consideraseră că obiectivul PCN de a
instaura o societate bazată pe doctrina comunistă contrară
ordinii juridice și constituționale a țării, ca aparținând mai
degrabă examinării necesității ingerinței decât caracterului
previzibil al legii.
Având în vedere observațiile anterioare, Curtea pleacă
de la principiul că ingerința în cauză era îprevăzută de
lege“.
2. Scop legitim
35. Pentru Guvern, ingerința litigioasă urmărea mai
multe scopuri legitime, și anume protecția securității
naționale, protecția moralei și protecția drepturilor altuia.
Din programul politic și din statutul PCN reieșea că
formațiunea acționează, în realitate, împotriva democrației

*) Hotărârea CEDO menționează art. 5, reproducând însă conținutul art. 4 din Decretul-lege nr. 8/1989.

MONITORUL OFICIAL AL ROMÂNIEI, PARTEA I, Nr. 1.044/24.XI.2005
pluraliste și principiilor protejate de Convenție. Guvernul
consideră că trebuie luate în considerare consecințele
lăsate de experiența comunistă a țării și că ideea
promovării comunismului este contrară concepțiilor morale
ale majorității populației României.
36. Reclamanții se opun argumentelor Guvernului și
susțin, în mod special, că acesta nu vorbește despre
morală decât în numele unei minorități și că, în lipsa
confruntării electorale directe dintre PCN și celelalte partide
politice, nu se pot face speculații asupra concepțiilor
morale și politice ale majorității populației țării.
37. Curtea consideră că, având în vedere, în special,
experiența totalitară pe care a avut-o România, măsurile
litigioase pot fi considerate ca vizând protecția securității
naționale și protecția drepturilor și libertăților celuilalt.
3. îNecesar într-o societate democratică“
a) Teza părților
(i) Reclamanții

38. Reclamanții invocă faptul că respingerea de către
instanțe a cererii de înregistrare a PCN nu are bază reală,
ci se întemeiază pe un raționament ipotetic. Ei consideră
că programul politic și statutul PCN demonstrează că
acesta înțelege să acționeze în respectul legilor, al
Constituției și al regimului democratic pluralist.
Ei afirmă că nu există nici o intenție ascunsă, nici în
documentele constitutive ale PCN, nici în articolele de
presă sau în cartea publicate de cel de-al doilea reclamant
între 1998 și 2000, după pronunțarea Hotărârii din
28 august 1996 a Curții de Apel București. Dimpotrivă, ei
văd în documentele în cauză, ca și în numele PCN,
dovada atașamentului la doctrina comunistă și opoziția atât
față de abuzuri și de deriva partidului comunist înainte de
1989, cât și față de guvernanții de după 1989, proveniți, în
opinia lor, din acest partid.
39. Reclamanții subliniază că în mai multe state din
Europa Occidentală și de Est există partide comuniste a
căror doctrină se inspiră din marxism. Ei adaugă că PCN
ar dori să îi poată reprezenta pe muncitori și pe țărani în
Parlament unde, în opinia lor, aceste categorii nu sunt
reprezentate astăzi. Aceștia încheie afirmând că, în orice
caz, climatul politic și social care domnește în țară nu ar
putea justifica încălcarea dreptului la libertatea de asociere.
(ii) Guvernul

40. Guvernul invocă faptul că obiectivele menționate de
PCN în statut și în programul politic din 23 martie 1996
disimulează adevăratele intenții ale partidului, și anume
reinstaurarea unui regim comunist și a dictaturii
proletariatului, care vin în contradicție cu principiile
democrației, astfel cum sunt recunoscute de Convenție. El
consideră că intențiile transpar din mai multe articole
publicate de domnul Ungureanu în 1998 și 1999, printre
care cel intitulat îManifestul comunist“, și, în special, cartea
Contrarevoluția antisocialistă, antipopulară și antinațională,
publicată în 2000 (paragrafele 17—22 de mai sus). Punând
în evidență amenințarea care ar rezulta din instaurarea
societății propovăduite de reclamanți, Guvernul consideră
că ar trebui să se aplice în speță art. 17 din Convenție,
întrucât PCN ar afecta fundamentul Convenției și libertățile
pe care aceasta le recunoaște.
41. Guvernul consideră că, pentru a analiza necesitatea
măsurii incriminate și a proporționalității cu scopurile
urmărite, trebuie luată în calcul specificitatea istorică a
României și, în acest sens, suferința cauzată țării de
totalitarismul comunist. PCN ar fi continuatorul, dacă nu al

5

fostului partid comunist, cel puțin al ideologiei comuniste
totalitare și țara nu ar putea accepta renașterea unei astfel
de ideologii, iar apariția unui partid comunist nu ar putea
face obiectul unei dezbateri democratice în România. Al
doilea reclamant ar încerca să lase impresia că este
purtătorul de cuvânt al unui curent de opinie comunist, în
timp ce, în realitate, nu este vorba decât de câteva
persoane, PCN neavând cu adevărat membri.
42. Guvernul susține că mai multe țări ex-comuniste,
prin care Republica Cehă, Polonia și Lituania, au adoptat
măsuri legislative menite să împiedice renașterea
formațiunilor politice care ar prelua ideile regimurilor
totalitare. El consideră că reclamanții nu s-ar desolidariza
de doctrina comunistă și de simbolurile fostului partid
comunist, ci doar de conducătorii lor.
43. Citând Cauza Refah Partisi [(Partidul prosperității) și
alții împotriva Turciei (GC), cererile 41.340/1998,
42.342/1998, 41.343/1998 și 41.344/1998, paragrafele
102—103, CEDO 2003-II], Guvernul consideră că hotărârea
de respingere a cererii de înregistrare a PCN nu a fost
luată în pripă, întrucât nu i se poate cere statului să
aștepte înainte de a interveni ca un partid politic să preia
puterea pentru a aplica un proiect politic incompatibil cu
Convenția și democrația. Așadar, el consideră că în speță
statul nu a depășit marja de apreciere ce îi este conferită,
pentru a interpreta necesitatea ingerinței litigioase într-o
societate democratică.
b) Aprecierea Curții

44. Curtea amintește că, în pofida rolului autonom, cât
și a specificității sferei de aplicare, art. 11 trebuie privit, de
asemenea, în raport cu art. 10. Protecția opiniilor și a
libertății de a le exprima constituie unul dintre obiectivele
libertății de reuniune și de asociere consacrate prin art. 11.
Și aceasta cu atât mai mult în cazul partidelor politice,
având în vedere rolul lor esențial în menținerea
pluralismului și a bunei funcționări a democrației.
45. Conform Curții, nu există democrație fără pluralism.
Iată de ce libertatea de exprimare consacrată prin art. 10
este valabilă, sub rezerva alin. 2, nu numai pentru
îinformații“ sau îidei“ primite favorabil sau considerate ca
inofensive ori indiferente, dar și pentru cele care frapează,
șochează sau îngrijorează (vezi, printre altele, Cauza
Handyside împotriva Regatului Unit, Hotărârea din
7 decembrie 1976, seria A nr. 24, p. 23, paragraful 49, și
Cauza Jersild împotriva Danemarcei, Hotărârea din
23 septembrie 1994, seria A nr. 298, p. 26, paragraful 37).
Având în vedere că prin activitățile lor participă la un
exercițiu colectiv al libertății de exprimare, partidele politice
pot invoca drepturile prevăzute de art. 10 și 11 din
Convenție (Cauza Partidul Comunist Unit din Turcia și alții
împotriva Turciei, Hotărârea din 30 ianuarie 1998, Culegere
de hotărâri și decizii 1998-I, p. 20—21, paragrafele 42—43).
46. Curtea a stabilit deja că un partid politic poate face
campanie în favoarea schimbării legislației sau a structurilor
legale ori constituționale ale statului, cu două condiții:
1) mijloacele folosite în acest scop trebuie să fie total
legale și democratice; 2) schimbarea propusă trebuie să fie
ea însăși compatibilă cu principiile democratice
fundamentale. De unde decurge, obligatoriu, că un partid
politic ai cărui responsabili incită la violență sau propun un
proiect care nu respectă una ori mai multe reguli ale
democrației sau care vizează distrugerea acesteia, ca și
ignorarea drepturilor și libertăților pe care aceasta le
recunoaște nu se poate prevala de protecția Convenției
împotriva sancțiunilor aplicate pentru aceste motive (vezi
Cauza Yazar și alții împotriva Turciei, cererile 22.723/1993 și

6

MONITORUL OFICIAL AL ROMÂNIEI, PARTEA I, Nr. 1.044/24.XI.2005

22.725/1993, paragraful 49, CEDO 2002-II, și Cauza Refah
Partisi și alții, citate anterior, paragraful 98).
47. În plus, în examinarea necesității unei ingerințe
într-o societate democratică, adjectivul înecesar“, în sensul
art. 11 alin. 2, implică o înevoie socială imperioasă“.
48. Curtea amintește că, pentru a determina dacă
refuzul înregistrării unui partid politic răspunde unei înevoi
sociale imperioase“, aceasta trebuie să stabilească în
principal: (i) dacă există indicii în măsură să dovedească
faptul că riscul de atingere adusă democrației este suficient
și rezonabil de apropiat; (ii) dacă actele și discursul
conducătorilor luate în considerare în cauză sunt imputabile
partidului respectiv; (iii) dacă actele și discursurile
imputabile partidului politic constituie un ansamblu care
redă imaginea clară a unui model de societate conceput și
propovăduit de partid și care ar veni în contradicție cu
conceptul de îsocietate democratică“. Ea va lua, de
asemenea, în considerare, în examenul global privind
aceste puncte, evoluția istorică în care se situează refuzul
înregistrării partidului politic respectiv (vezi Cauza Refah
Partisi și alții, citată anterior, paragraful 104).
49. Curtea nu are menirea să se substituie instanțelor
naționale competente, ci să verifice, în conformitate cu
art. 11, hotărârile pe care acestea le-au pronunțat, în
conformitate cu puterea de apreciere. Ceea ce nu
înseamnă că aceasta trebuie să se mărginească la a
examina dacă statul pârât a uzat de această putere cu
bună-credință, cu grijă și în mod rezonabil: trebuie să ia în
considerare ingerința litigioasă în conformitate cu ansamblul
cauzei, pentru a determina dacă aceasta este
îproporțională cu scopul legitim urmărit“ și dacă motivele
invocate de autoritățile naționale pentru a o justifica sunt
îpertinente și suficiente“. Așadar, Curtea trebuie să se
convingă că autoritățile naționale au aplicat reguli conforme
cu principiile consacrate în art. 11 și, în plus,
întemeindu-se pe o apreciere acceptabilă a faptelor
pertinente (vezi, mutatis mutandis, Cauza Ahmed și alții
împotriva Regatului Unit, Hotărârea din 2 septembrie 1998,
Culegere 1998-VI, p. 2377—2378, paragraful 55, și Cauza
Goodwin împotriva Regatului Unit, Hotărârea din 27 martie
1996, Culegere 1996-II, p. 500—501, paragraful 40).
50. În speță, Curtea este cea care trebuie să aprecieze
dacă ingerința litigioasă, adică respingerea, prin Hotărârea
din 28 august 1996 a Curții de Apel București, a cererii de
înregistrare a PCN ca partid politic răspundea unei înevoi
sociale imperioase“ și era îproporțională cu scopurile
legitime urmărite“.
51. Curtea notează de la bun început că instanțele
naționale și-au întemeiat respingerea cererii reclamanților
exclusiv pe examinarea conformității statutului și
programului politic ale PCN cu dispozițiile Decretului-lege
nr. 8/1989, formațiunea politică respectivă neavând
activitate politică înaintea cererii de înregistrare. În acest
sens, ea observă că nici Tribunalul București, nici Curtea
de Apel București, în hotărârile din 19 aprilie 1996 și,
respectiv, din 28 august 1996, nu s-au întemeiat pe un alt
document emanând de la PCN sau pe oricare altă luare
de poziție, fie din partea celui de-al doilea reclamant, fie a
unui alt conducător al PCN. Asemenea autorităților
naționale, Curtea se bazează deci pe programul politic și
statutul PCN pentru a aprecia necesitatea ingerinței
litigioase (vezi, între altele, Cauza Refah Partisi și alții, citată
anterior, paragraful 116, și Cauza Partidul Comunist Unit din
Turcia și alții, citată anterior, paragrafele 25—51).
52. În această privință, Curtea nu poate da curs cererii
Guvernului de a extinde sfera analizei sale la luările de
poziție ale celui de-al doilea reclamant, formulate cu câțiva

ani după ingerința litigioasă, adică articolele de presă din
1998—1999 citate anterior și cartea Contrarevoluția
antisocialistă, antipopulară și antinațională, publicată în 2000.
Aceasta amintește că a adoptat aceeași abordare într-o
cauză în care discursurile politice anterioare dizolvării
partidului reclamant nu fuseseră luate în considerare de
instanțele interne [vezi Cauza Dicle pentru Partidul
Democrației (DEP) împotriva Turciei, nr. 2.514/1994,
paragraful 50, 10 decembrie 2002]. Ea nu s-ar putea
substitui instanțelor interne în aprecierea faptelor care
depășesc cadrul cauzei a fortiori în speță, în care faptele
invocate de Guvern sunt ulterioare ingerinței litigioase.
În orice caz, Curtea nu vede în publicațiile ulterioare,
citate anterior de domnul Ungureanu, în pofida limbajului
critic și uneori chiar virulent folosit, vreo luare de poziție
care ar putea fi interpretată rezonabil ca o chemare la
violență, sub forma unui mijloc politic sau a unui proiect
politic care ignoră regulile democrației. În această privință,
Curtea observă că, chiar în aceste texte neoficiale
destinate unor simpatizanți potențiali ai PCN, al doilea
reclamant se declara favorabil alegerilor libere și pluripartite
și jocului politic bazat pe respectul celorlalți și al opiniilor
politice ale celuilalt (paragraful 18 anterior).
53. Curtea observă că, respingând cererea de
înregistrare a PCN, Curtea de Apel București a confirmat,
fără să îl dezvolte, raționamentul Tribunalului Municipiului
București, care hotărâse că PCN dorea să câștige puterea
politică, în vederea instaurării unui stat uman bazat pe o
doctrină comunistă, ceea ce însemna, conform acestuia, că
reclamanții considerau ordinea constituțională și juridică
instaurată în 1989 drept inumană și nefundamentată pe o
democrație reală.
În consecință, instanțele interne au hotărât că PCN nu
respectă prevederile art. 2 alin. (3) și (4) din Decretul-lege
nr. 8/1989. Din lectura combinată a hotărârilor rezultă că
reclamanților li se reproșa că obiectivele PCN nu respectă
suveranitatea țării și, în special, că mijloacele de punere în
aplicare a obiectivelor nu sunt conforme cu ordinea
constituțională și juridică a României. Așadar, Curtea va
examina necesitatea ingerinței litigioase, luând în
considerare, în principal, motivele de respingere reținute de
instanțele interne (vezi, mutatis mutandis, Cauza Partidul
Comunist Unit din Turcia și alții, citată anterior, p. 25,
paragraful 52).
54. Analizând statutul și programul politic ale PCN,
Curtea observă că textele insistă asupra respectului
suveranității naționale, integrității teritoriale și ordinii juridice
și constituționale a țării, ca și asupra principiilor
democrației, printre care pluralismul politic, sufragiul
universal și libera participare la viața politică. Ea notează,
de asemenea, că acestea nu cuprind nici un pasaj care ar
putea fi considerat chemare la violență, la revoltă sau la
orice altă formă de respingere a principiilor democratice,
ceea ce este un element esențial ce trebuie luat în
considerare, sau la îdictatura proletariatului“ [vezi Cauza
Partidul Socialist din Turcia (STP) și alții împotriva Turciei,
Cererea 26.482/95, paragraful 45, 12 noiembrie 2003; a
contrario, Cauza Partidul Comunist din Germania împotriva
Republicii Federale Germania, Cererea 250/57, Decizia
Comisiei din 20 iulie 1957, anuar I, p. 222].
55. Curtea notează că programul politic și statutul PCN
cuprindeau într-adevăr pasaje care criticau atât abuzurile
fostului partid comunist înainte de 1989, de care se
distanțează, inclusiv prin titulatura sa, cât și politica dusă
după 1989.

MONITORUL OFICIAL AL ROMÂNIEI, PARTEA I, Nr. 1.044/24.XI.2005
Conform Curții, una dintre principalele caracteristici ale
democrației rezidă în posibilitatea pe care o oferă de a
dezbate prin dialog și fără recurgere la violență problemele
ridicate de diferite curente politice de opinie și aceasta
chiar dacă deranjează sau îngrijorează. Într-adevăr,
democrația se bazează pe libertatea de exprimare. În
această privință, o formațiune politică ce respectă principiile
fundamentale ale democrației (paragraful 46 anterior) nu
poate îngrijora pentru simplul fapt că a criticat ordinea
constituțională și juridică a țării și că dorește să o dezbată
public pe scena politică (vezi, mutatis mutandis, Cauza
Partidul Comunist Unit din Turcia și alții, citată anterior, p. 27,
paragraful 57). Or, în speță, instanțele interne nu au arătat
în nici un fel prin ce anume programul și statutul PCN
erau contrare principiilor fundamentale ale democrației.
În această privință, Curtea nu poate admite argumentul
Guvernului, conform căruia România nu poate accepta ca
apariția unui partid comunist să facă obiectul unei dezbateri
democratice.
56. Desigur, experiența politică a statelor contractante a
arătat că, în trecut, partidele politice cu scopuri contrare
principiilor fundamentale ale democrației nu le-au dezvăluit
în textele oficiale înainte de a prelua puterea. Nu se poate
exclude că programul politic al unui partid ascunde
obiective și intenții diferite de cele afișate public. Pentru a
ajunge la o asemenea concluzie, trebuie comparat
conținutul programului cu actele și luările de poziție ale
membrilor și conducătorilor partidului respectiv (vezi Cauza
Refah Partisi și alții, citată anterior, paragraful 101).
57. Or, în speță, programul PCN nu putea fi în nici un
fel dezmințit de acțiuni concrete, întrucât cererea de
înregistrare fusese respinsă, iar partidul n-a avut practic
timp să le aplice. Astfel, a fost sancționat pentru un
comportament ținând strict de exercitarea libertății de
exprimare.
58. Curtea este, de asemenea, dispusă să ia în
considerare contextul istoric al cazurilor ce îi sunt supuse
spre examinare, anume, în speță, experiența de comunism
totalitar a României înainte de 1989. Cu toate acestea, ea
observă că doar acest context nu poate justifica
necesitatea ingerinței, cu atât mai mult cu cât partide
comuniste cu ideologie marxistă există în câteva țări
semnatare ale Convenției.
Curtea observă așadar că toate criteriile ce definesc
înevoia socială imperioasă“ (paragraful 48 anterior) nu sunt
reunite în speță: instanțele nu au probat că programul
politic al reclamanților era incompatibil cu îo societate
democratică“ și cu atât mai puțin existența unei amenințări
rezonabile iminente la adresa democrației.
59. Nu poate fi invocat nici art. 17, statutul și programul
PCN neconducând în nici un caz la concluzia că acesta
se prevala de Convenție pentru a desfășura o activitate
sau a îndeplini un act vizând anularea drepturilor și
libertăților pe care aceasta le recunoaște (vezi Cauza
Partidul Comunist Unit din Turcia și alții, citată anterior, p. 27,
paragraful 60).
60. Așadar, o măsură atât de radicală ca respingerea
cererii reclamanților de înregistrare a PCN ca partid politic,
luată înainte chiar ca acesta să înceapă desfășurarea
activităților, este disproporționată cu scopul propus și, în
consecință, nu este necesară într-o societate democratică.
61. Prin urmare a fost încălcat art. 11 din Convenție.

7

II. Cu privire la pretinsa încălcare a art. 14 din
Convenție
62. Reclamanții se declară victimele unei discriminări
întemeiate pe opinii politice și invocă în această privință
art. 14 din Convenție.
63. Curtea consideră că nu este necesară examinarea
separată, având în vedere că acest capăt de cerere se
referă la aceleași fapte ca cele examinate în temeiul
art. 11.
III. Cu privire la aplicarea art. 41 din Convenție
64. În conformitate cu art. 41 din Convenție.
îÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.“
A. Prejudiciu material

65. În cadrul prejudiciului material, reclamanții cer, pe
de o parte, suma de 351.450 EUR, reprezentând, în opinia
lor, ajutoarele publice pe care ar fi trebuit să le primească
din 1996, în conformitate cu Legea nr. 27/1996 privind
partidele politice, invocând că PCN ar fi fost un partid
parlamentar. Pe de altă parte, cer să se dispună ca
Guvernul să le pună la dispoziție spații pentru sediile PCN
în fiecare județ al țării sau, în lipsa acestora, suma de
351.450 EUR, reprezentând valoarea totală de
702.900 EUR cu titlul de prejudiciu material.
66. Guvernul apreciază sumele cerute de reclamanți ca
excesive, nejustificate în conformitate cu legea română și
întemeiate pe un raționament pur speculativ. Era puțin
probabil ca PCN să obțină statutul de partid parlamentar —
nu sunt decât 6 la ora actuală —, dat fiind faptul că nu a
demonstrat că are un număr semnificativ de membri și de
simpatizanți. În privința spațiilor pentru sedii, acestea nu
sunt puse la dispoziția partidului în mod gratuit, ci prin
contracte de închiriere.
67. Curtea notează că cererea în cauză se bazează pe
aplicarea fictivă a dispozițiilor care, în legea citată anterior,
reglementează acordarea de ajutoare publice partidelor
politice, în anumite condiții. Or, Curtea nu poate face
speculații privind aplicarea dispozițiilor referitoare la PCN,
nici privind consecințele care decurg din acestea (vezi
Cauza Partidul Comunist Unit din Turcia și alții, citată
anterior, p. 29, paragraful 69). Așadar, respinge cererea, în
lipsa legăturii de cauzalitate între încălcarea constatată și
prejudiciul invocat.
B. Prejudiciu moral

68. Pentru prejudiciul moral reclamanții cer, de
asemenea, suma de 702.900 EUR, adăugând în același
timp că un astfel de prejudiciu nu poate fi calculat.
69. Guvernul observă că reclamanții nu au precizat ce
prejudiciu moral au suferit prin refuzul înregistrării PCN. În
cazul în care Curtea ar hotărî că există un astfel de
prejudiciu, el consideră că, în conformitate cu jurisprudența
Curții (vezi Cauza Partidul Comunist Unit din Turcia și alții,
citată anterior, p. 30, paragraful 73), prejudiciul ar fi reparat
prin constatarea încălcării art. 11 din Convenție.
70. Curtea acceptă că domnul Ungureanu, în calitate de
președinte al PCN, a suferit un prejudiciu moral. Cu toate
acestea, ea apreciază că acesta este reparat suficient prin
simpla constatare a încălcării art. 11 din Convenție.

8

MONITORUL OFICIAL AL ROMÂNIEI, PARTEA I, Nr. 1.044/24.XI.2005

C. Cheltuieli de judecată

71. Cu titlu de cheltuieli de judecată, reclamanții cer
802 EUR, pe care îi repartizează după cum urmează:
a) 4.000.000 lei românești (ROL) [100 EUR] pentru
cheltuieli ocazionate de procedura internă;
b) 25.300.000 ROL [632 EUR] pentru traducerea în
limba franceză sau în limba română a diverselor
documente aferente plângerii împotriva serviciilor poștale;
c) 2.800.000 ROL [70 EUR] pentru cheltuielile de
corespondență adresată Curții, justificate cu timbrele
depuse la dosarul cauzei.
72. Guvernul nu se opune rambursării cheltuielilor
atestate cu acte justificative, dar notează că reclamanții nu
au probat cheltuielile a căror rambursare o reclamă.
73. Curtea, în conformitate cu jurisprudența sa, va
examina dacă cheltuielile a căror rambursare este

reclamată au fost suportate în mod real și necesar pentru
a preveni sau a redresa situația constitutivă a unei
încălcări a Convenției și dacă au o valoare rezonabilă
[vezi, de exemplu, Cauza Nilsen și Johnsen contra
Norvegiei (GC), Cererea 23118/1993, paragraful 62, CEDO
1999—VIII)].
74. Având în vedere că reclamanții nu au furnizat
documente justificative în sprijinul cererii lor, Curtea îi
acordă domnului Ungureanu, pe baza elementelor existente
la dosar, 100 EUR pentru cheltuieli.
D. Majorări de întârziere

75. Curtea hotărăște să aplice majorările de întârziere
echivalente cu rata dobânzii pentru facilitarea de credit
marginal practicată de Banca Centrală Europeană, la care
se vor adăuga 3 puncte procentuale.

PENTRU ACESTE MOTIVE,
CURTEA,
ÎN UNANIMITATE,

1. hotărăște că a fost încălcat art. 11 din Convenție;
2. hotărăște să nu examineze dacă a fost încălcat art. 14 din Convenție;
3. respinge cererea de satisfacție echitabilă cu titlu de prejudiciu suferit de PCN;
4. hotărăște că faptul de a constata încălcarea constituie în sine o satisfacție echitabilă suficientă pentru
prejudiciul moral suferit de domnul Ungureanu;
5. hotărăște:
a) că statul pârât trebuie să îi plătească domnului Ungureanu, în termen de 3 luni de la data rămânerii definitive
a hotărârii, în conformitate cu art. 44 alin. 2 din Convenție, 100 EUR (una sută euro) pentru cheltuieli de judecată, plus
suma datorată cu titlu de impozit;
b) că, începând de la data expirării termenului respectiv până la momentul plății, suma va fi majorată cu o
dobândă simplă, a cărei rată este egală cu rata dobânzii pentru facilitarea de credit marginal practicată de Banca
Centrală Europeană, la care se vor adăuga 3 puncte procentuale;
6. respinge restul cererii de acordare a unei reparații echitabile.
Redactată în limba franceză, apoi comunicată în scris la data de 3 februarie 2005, cu aplicarea art. 77 alin. (2)
și (3) din Regulament.
Bostjan M. Zupancic,
președinte

Vincent Berger,
grefier

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.044/24.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064560]
ISSN 1453—4495

