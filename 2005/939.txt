Anul 173 (XVII) — Nr. 939

PARTEA

I

LEGI, DECRETE, HOTĂRÂRI ȘI ALTE ACTE

Joi, 20 octombrie 2005

SUMAR
Nr.

Pagina

Nr.
Guvernului, prevăzut în bugetul de stat pe anul
2005, pentru înlăturarea efectelor calamităților
naturale produse de inundații asupra infrastructurii
rutiere și feroviare ...................................................

6

1.227. — Hotărâre privind declararea stării de calamitate
naturală în agricultură pentru culturile însămânțate
în toamna anului 2004 și în primăvara anului
2005, pentru culturile de viță-de-vie și pomi
fructiferi, ca urmare a fenomenelor meteorologice
din perioada aprilie—septembrie 2005, precum și
stabilirea nivelului maxim al sumei ce poate fi
acordată ca despăgubire ........................................

6–7

1.234. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al comunei Chiscani, județul Brăila, și în
administrarea consiliului local al acesteia .............

7–8

1.240. — Hotărâre privind recunoașterea Asociației
Criminaliștilor din România ca fiind de utilitate
publică ......................................................................

8

ORDONANȚE ȘI HOTĂRÂRI
ALE GUVERNULUI ROMÂNIEI
139. — Ordonanță de urgență privind administrarea
pădurilor din România .............................................

1–3

142. — Ordonanță de urgență privind modificarea
bugetului Ministerului Agriculturii, Pădurilor și
Dezvoltării Rurale pe anul 2005, aprobat prin Legea
bugetului de stat pe anul 2005 nr. 511/2004 .........

4

1.177. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea efectelor calamităților naturale produse
de inundații în luna septembrie 2005 în localitatea
Tuzla, județul Constanța .........................................

4–5

1.224. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea efectelor calamităților naturale produse
de inundații în luna septembrie 2005 ....................

5

1.226. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de intervenție la dispoziția

Pagina

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind administrarea pădurilor din România
Prin aplicarea prevederilor Legii nr. 247/2005 privind reforma în domeniile proprietății și justiției, precum și unele
măsuri adiacente, cu modificările ulterioare, suprafața de pădure retrocedată individual persoanelor fizice, pentru care nu
există obligativitatea administrării prin legislația în vigoare, va fi de circa 1,5 milioane hectare, aspect ce face greu de
realizat controlul aplicării și respectării regimului silvic. Aceasta reprezintă o situație extraordinară, a cărei reglementare nu
poate fi amânată, condiție ce impune adoptarea imediată a unui act normativ care să o reglementeze.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Domeniul de aplicare al prezentei ordonanțe
de urgență îl constituie toate suprafețele de pădure

exploatate în regim silvic, indiferent de titularul dreptului de
proprietate asupra acestor suprafețe.

2

MONITORUL OFICIAL AL ROMÂNIEI, PARTEA I, Nr. 939/20.X.2005

Art. 2. — (1) În sensul prezentei ordonanțe de urgență,
următorii termeni și expresii se definesc astfel:
a) administrarea pădurilor — totalitatea activităților cu
caracter tehnic, economic și juridic desfășurate de ocoalele
silvice în scopul asigurării gestionării durabile a pădurilor;
b) gestionarea durabilă a pădurilor — administrarea și
utilizarea pădurilor astfel încât să își mențină și să își
amelioreze biodiversitatea, productivitatea, capacitatea de
regenerare, vitalitatea, sănătatea și în așa fel încât să
asigure, în prezent și în viitor, capacitatea de a exercita
funcțiile multiple ecologice, economice și sociale
permanente la nivel local, regional, național și global, fără
a crea prejudicii altor ecosisteme;
c) ocol silvic — unitate care are ca scop principal
asigurarea serviciilor silvice, indiferent de titularii dreptului
de proprietate asupra pădurii. Ocolul silvic poate asigura și
administrarea pădurilor. Suprafețele minime de pădure
pentru care se constituie ocoale silvice sunt următoarele:
1. în regiunea de câmpie — 3.000 ha;
2. în regiunea de dealuri — 5.000 ha;
3. în regiunea de munte — 7.000 ha;
d) pădure — suprafață de teren de cel puțin 0,25 ha,
pe care se găsesc arbori ale căror coroane acoperă cel
puțin 10% din suprafață. Arborii trebuie să atingă o
înălțime minimă de 5 m la maturitate în condiții normale
de vegetație. Definiția termenului include și: pepinierele
forestiere și plantajele care fac parte integrantă din pădure,
drumurile forestiere, căile de acces, poienile și alte goluri
din pădure, ecosistemele forestiere situate în parcurile
naționale, parcurile naturale, rezervațiile naturale și alte
zone forestiere protejate, perdelele forestiere de protecție
constituite din arbori ocupând o suprafață mai mare de
0,5 ha, cu o lățime mai mare de 20 m, și jnepenișurile din
zona alpină;
e) servicii silvice — totalitatea activităților cu caracter
tehnic ce se execută de ocolul silvic în scopul aplicării
regimului silvic. Serviciile silvice sunt o componentă a
administrării pădurilor;
f) unitate de bază — unitatea teritorială silvică pentru
care se elaborează un amenajament silvic. Delimitarea
acesteia se realizează pe limite naturale și/sau artificiale
permanente, ținându-se cont de limitele administrative sau
de proprietate, după caz, urmărindu-se includerea de
proprietăți întregi, nefragmentate, dacă mărimea
proprietăților nu o impune.
(2) În raport cu folosința lor, pădurile sunt păduri de
folosință forestieră și păduri de folosință silvopastorală.
(3) Pădurile de folosință forestieră sunt constituite din
pădurile incluse în fondul forestier național existent la data
intrării în vigoare a prezentei ordonanțe de urgență și din
vegetația forestieră de pe pășunile împădurite având
consistența, stabilită în conformitate cu normele tehnice în
domeniu, mai mare de 0,4.
(4) Pădurile de folosință silvopastorală sunt constituite din
vegetația forestieră cu consistența, stabilită în conformitate
cu normele tehnice în domeniu, de cel mult 0,4, situate pe
terenuri din afara fondului forestier național existent la data
intrării în vigoare a prezentei ordonanțe de urgență.
(5) Pentru asigurarea gestionării durabile a pădurilor,
indiferent de forma de proprietate, este obligatorie
asigurarea serviciilor silvice în mod unitar pentru acestea,
la nivel național.
Art. 3. — (1) Proprietarii pădurilor, indiferent de forma
de proprietate și de mărimea proprietății, sunt obligați să
asigure serviciile silvice prin ocoale silvice autorizate.
(2) Responsabilitatea respectării regimului silvic aparține
atât administratorului, cât și proprietarului de pădure.
(3) Controlul respectării regimului silvic se asigură de
autoritatea publică centrală care răspunde de silvicultură.

Art. 4. — (1) După forma de proprietate asupra
pădurilor, ocoalele silvice sunt:
a) ocoale silvice de stat — cele care administrează
pădurile proprietate publică a statului. Acestea pot asigura
servicii silvice sau administrarea pădurilor și pentru alți
proprietari, pe bază de contract;
b) ocoale silvice constituite ca structuri proprii — cele
care asigură servicii silvice pentru pădurile proprietate
publică a unităților administrativ-teritoriale, a persoanelor
juridice sau a persoanelor fizice care le-au constituit.
Acestea pot asigura administrarea pădurilor respective și
pot asigura servicii silvice sau pot administra și pădurile
altor proprietari, pe bază de contract.
(2) Ocoalele silvice constituite ca structuri proprii au
personalitate juridică.
(3) Ocoalele silvice constituite ca structuri proprii, în
cazuri justificate, pot asigura servicii silvice pentru pădurile
proprietate publică a statului, responsabilitatea de
administrare a acestora revenind ocoalelor silvice de stat.
(4) Ocoalele silvice care asigură administrarea unor
păduri, precum și servicii silvice pentru alte păduri sunt
ocoale silvice mixte.
Art. 5. — (1) Pentru toate pădurile supuse regimului
silvic se elaborează amenajamente silvice.
(2) Amenajamentul silvic se întocmește la nivel de
unitate de bază.
(3) Amenajamentele silvice sunt de două tipuri:
a) amenajamente de tip I — se întocmește un singur
amenajament pentru toate proprietățile forestiere mai mici
de 100 ha/proprietar, cuprinse în teritoriul administrativ al
unei localități;
b) amenajamente de tip II — se întocmește câte un
amenajament pentru fiecare proprietate forestieră mai mare
de 100 ha/proprietar sau pentru fiecare suprafață rezultată
prin asocierea proprietarilor, dacă aceasta este mai mare
de 100 ha.
Art. 6. — Autoritatea publică centrală care răspunde de
silvicultură suportă de la bugetul de stat cheltuielile pentru
elaborarea amenajamentelor silvice, în condițiile legii, după
cum urmează:
a) pentru toate amenajamentele de tip I;
b) pentru amenajamentele de tip II, dacă suprafața
amenajată provine din proprietăți ale persoanelor fizice
și/sau juridice asociate în scopul gospodăririi pădurilor,
dacă fiecare proprietate este mai mică de 100 ha.
Art. 7. — În termen de 18 luni de la data intrării în
vigoare a prezentei ordonanțe de urgență ocoalele silvice
prevăzute la art. 4 alin. (1) lit. b), înființate până la această
dată, vor solicita reautorizarea în condițiile prezentei
ordonanțe de urgență.
Art. 8. — (1) În termen de 6 luni de la data intrării în
vigoare a prezentei ordonanțe de urgență toți proprietarii
ale căror păduri sunt supuse regimului silvic au obligația să
asigure prin ocoale silvice administrarea pădurilor sau să
asigure serviciile silvice pentru acestea.
(2) După termenul prevăzut la alin. (1) se autorizează
pentru tăiere numai masă lemnoasă care provine din
păduri administrate sau în care sunt asigurate servicii
silvice în condițiile prezentei ordonanțe de urgență.
Art. 9. — (1) Începând cu data intrării în vigoare a
prezentei ordonanțe de urgență se interzice efectuarea de
studii sumare de amenajare.
(2) Studiile sumare de amenajare și amenajamentele
silvice întocmite pentru suprafețe mai mici de 100 ha,
aprobate, sau cele pentru care a fost realizată recepția
finală la data intrării în vigoare a prezentei ordonanțe de
urgență rămân valabile până la data întocmirii
amenajamentului silvic în condițiile prezentei ordonanțe de
urgență, dar nu mai târziu de data expirării valabilității
acestora.

MONITORUL OFICIAL AL ROMÂNIEI, PARTEA I, Nr. 939/20.X.2005
(3) În terenurile forestiere retrocedate ca urmare a
aplicării prevederilor Legii nr. 247/2005 privind reforma în
domeniile proprietății și justiției, precum și unele măsuri
adiacente, cu modificările ulterioare, după data intrării în
vigoare a prezentei ordonanțe de urgență, ocoalele silvice
pot realiza lucrările prevăzute în amenajamentele silvice în
vigoare.
Art. 10. — Atribuțiile ocoalelor silvice prevăzute la art. 4
privitoare la administrarea silvică, obligațiile ce revin
deținătorilor în vederea respectării regimului silvic și
regulamentul de aplicare a prezentei ordonanțe de urgență
se stabilesc prin hotărâre a Guvernului, la propunerea
autorității publice centrale care răspunde de silvicultură, în
termen de 60 de zile de la data intrării în vigoare a
prezentei ordonanțe de urgență.
Art. 11. — Proprietarii și deținătorii de păduri, precum
și de ocoale silvice care asigură administrarea sau
serviciile silvice pentru acestea sunt obligați să permită
accesul organelor de control al regimului silvic ale statului
în pădurile pe care le au în proprietate, le dețin, respectiv
le administrează sau pentru care asigură servicii silvice.
Art. 12. — Nerespectarea obligației prevăzute la art. 11
de către proprietarul sau deținătorul persoană fizică, de
către reprezentantul proprietarului sau al deținătorului
persoană juridică sau de către reprezentantul ocolului silvic
constituie contravenție și se sancționează cu amendă de la
5.000 lei (RON) la 10.000 lei (RON).
Art. 13. — Nerespectarea obligației prevăzute la art. 7
constituie contravenție și se sancționează cu amendă de la
5.000 lei (RON) la 10.000 lei (RON) și cu retragerea
autorizației de funcționare.
Art. 14. — Constatarea contravențiilor și aplicarea
sancțiunilor se realizează de personalul împuternicit al
autorității publice centrale care răspunde de silvicultură și
de personalul împuternicit al structurilor teritoriale de control
al regimului silvic din subordinea autorității publice centrale
care răspunde de silvicultură.
Art. 15. — Contravenientul poate achita, pe loc sau în
termen de 48 de ore de la data încheierii procesului-verbal
ori, după caz, de la data comunicării acestuia, jumătate din
minimul amenzii prevăzute la art. 12 și 13, agentul
constatator făcând mențiune despre această posibilitate în
procesul-verbal.
Art. 16. — Prevederile referitoare la contravențiile de la
art. 12—15 se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 17. — Articolul 35 din Legea nr. 1/2000 pentru
reconstituirea dreptului de proprietate asupra terenurilor

3

agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
publicată în Monitorul Oficial al României, Partea I, nr. 8
din 12 ianuarie 2000, cu modificările și completările
ulterioare, se modifică și va avea următorul cuprins:
îArt. 35. — (1) Ocoalele silvice și actualii deținători
răspund de paza și protecția vegetației forestiere de pe
terenurile solicitate de foștii proprietari și după punerea în
posesie, până la formarea structurilor proprii de pază sau
de administrare ori până la încheierea unor contracte de
administrare și pază cu un ocol silvic, dar nu mai târziu de
90 de zile de la data punerii în posesie.
(2) Contravaloarea cheltuielilor aferente acestor servicii,
pentru intervalul de timp prevăzut la alin. (1), se suportă
din bugetul de stat.“
Art. 18. — Pe data intrării în vigoare a prezentei
ordonanțe de urgență se abrogă art. 2 și art. 66 alin. 3
din Legea nr. 26/1996 — Codul silvic, publicată în
Monitorul Oficial al României, Partea I, nr. 93 din 8 mai
1996, cu modificările și completările ulterioare, art. 8
alin. (1) lit. a) teza a treia și a patra din Ordonanța
Guvernului nr. 96/1998 privind reglementarea regimului
silvic și administrarea fondului forestier național, republicată
în Monitorul Oficial al României, Partea I, nr. 122 din
26 februarie 2003, cu modificările și completările ulterioare,
art. I, II și II 1 din Ordonanța de urgență a Guvernului
nr. 98/2003 privind unele măsuri de întărire a pazei
pădurilor proprietatea persoanelor fizice, publicată în
Monitorul Oficial al României, Partea I, nr. 744 din
23 octombrie 2003, aprobată cu modificări și completări prin
Legea nr. 33/2004, art. 14—17 din Ordonanța Guvernului
nr. 77/2004 pentru stimularea asocierii proprietarilor de
păduri private în scopul gospodăririi durabile a acestora,
publicată în Monitorul Oficial al României, Partea I, nr. 791
din 27 august 2004, aprobată cu modificări prin Legea
nr. 515/2004, Hotărârea Guvernului nr. 564/2005 pentru
aprobarea Instrucțiunilor și criteriilor privind înființarea,
autorizarea și funcționarea ocoalelor silvice care fac
obiectul prevederilor Ordonanței Guvernului nr. 77/2004
pentru stimularea asocierii proprietarilor de păduri private în
scopul gospodăririi durabile a acestora, aprobată cu
modificări prin Legea nr. 515/2004, publicată în Monitorul
Oficial al României, Partea I, nr. 565 din 1 iulie 2005,
art. 5—7 din Regulamentul privind constituirea, organizarea
și funcționarea structurilor silvice proprii, necesare pentru
gospodărirea pădurilor proprietate publică aparținând
unităților administrativ-teritoriale și a celor proprietate
privată, aprobat prin Hotărârea Guvernului nr. 997/1999,
publicată în Monitorul Oficial al României, Partea I,
nr. 597 din 8 decembrie 1999, precum și orice alte
dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 octombrie 2005.
Nr. 139.

4

MONITORUL OFICIAL AL ROMÂNIEI, PARTEA I, Nr. 939/20.X.2005
GUVERNUL ROMÂNIEI

ORDONANȚĂ DE URGENȚĂ
privind modificarea bugetului Ministerului Agriculturii, Pădurilor și Dezvoltării Rurale pe anul 2005,
aprobat prin Legea bugetului de stat pe anul 2005 nr. 511/2004
În vederea regularizării urgente a unor văi torențiale, în zonele afectate de calamitățile din ultima perioadă, este
necesară asigurarea în buget a surselor de finanțare din credite externe alocate de Banca Europeană de Investiții.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) Bugetul Ministerului Agriculturii,
Pădurilor și Dezvoltării Rurale pe anul 2005 se diminuează
cu suma de 2.745.900 lei (RON) la capitolul 67.01
îTransferuri“, cod 38, și se majorează cu aceeași sumă la

capitolul 67.14 îCheltuieli de capital — cheltuieli din credite
externe“, cod 70.
(2) Ministerul Finanțelor Publice este autorizat să
opereze modificările prevăzute în prezenta ordonanță de
urgență în bugetul de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Vasile Lupu,
secretar de stat
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 142.
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea efectelor calamităților naturale
produse de inundații în luna septembrie 2005 în localitatea Tuzla, județul Constanța
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2005, cu suma de 4.864 mii lei (RON) la
capitolul îMediu și ape“, titlul îCheltuieli de capital“.
(2) Fondurile prevăzute la alin. (1) se utilizează pentru
realizarea în regim de urgență a lucrărilor de realizare a
stației de pompare pentru evacuarea apei din localitatea
Tuzla, județul Constanța, cu rol de înlăturare a efectelor
calamităților naturale produse de inundații în luna
septembrie 2005.
Art. 2. — Elaborarea documentației tehnico-economice și
execuția lucrărilor se contractează de către Administrația
Națională îApele Române“, aflată sub autoritatea
Ministerului Mediului și Gospodăririi Apelor, avându-se în
vedere prevederile Ordonanței de urgență a Guvernului
nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, aplicate în situații de forță majoră.
Art. 3. — (1) Până la aprobarea documentației tehnicoeconomice, potrivit legii, se aprobă deschiderea finanțării și

începerea execuției lucrărilor pe bază de liste de lucrări
estimate cantitativ și valoric.
(2) Decontarea lucrărilor executate se face pe baza
situațiilor de lucrări însușite de beneficiar.
(3) În termen de 3 luni de la intrarea în vigoare a
prezentei hotărâri Ministerul Mediului și Gospodăririi Apelor
va aproba documentația tehnico-economică aferentă
obiectivului de investiții prevăzut la art. 1, necesar evacuării
apei din zona Bălții Tuzla, cu rol de înlăturare a efectelor
calamităților naturale produse de inundații în luna
septembrie 2005.
Art. 4. — Pentru asigurarea fondurilor necesare finanțării
lucrărilor prevăzute la art. 1, se suplimentează Fondul de
intervenție la dispoziția Guvernului cu suma de 4.864 mii
lei (RON) din Fondul de rezervă bugetară la dispoziția
Guvernului, prevăzut în bugetul de stat pe anul 2005.
Art. 5. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2005.

MONITORUL OFICIAL AL ROMÂNIEI, PARTEA I, Nr. 939/20.X.2005
Art. 6. — Ministerul Mediului și Gospodăririi Apelor și
alte organe abilitate de lege vor controla modul de

5

utilizare, în conformitate cu prevederile legale, a sumei
alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.177.
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea efectelor calamităților naturale
produse de inundații în luna septembrie 2005
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2005, cu suma de 7.000 mii lei (RON) la
capitolul îMediu și ape“, titlul îCheltuieli de capital“.
(2) Fondurile prevăzute la alin. (1) se utilizează pentru
realizarea în regim de urgență a lucrărilor de înlăturare a
efectelor calamităților naturale produse de inundații, precum
și pentru execuția lucrărilor provizorii de strictă necesitate
în zonele calamitate în luna septembrie 2005.
Art. 2. — Elaborarea documentației tehnico-economice și
execuția lucrărilor se contractează de către Administrația
Națională îApele Române“, aflată sub autoritatea
Ministerului Mediului și Gospodăririi Apelor, avându-se în
vedere prevederile Ordonanței de urgență a Guvernului
nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, aplicate în situații de forță majoră.
Art. 3. — (1) Până la aprobarea documentației tehnicoeconomice, potrivit legii, se aprobă deschiderea finanțării și
începerea execuției lucrărilor pe bază de liste de lucrări
estimate cantitativ și valoric.

(2) Decontarea lucrărilor executate se face pe baza
situațiilor de lucrări însușite de beneficiar.
(3) În termen de 3 luni de la intrarea în vigoare a
prezentei hotărâri Ministerul Mediului și Gospodăririi Apelor
va aproba documentațiile tehnico-economice aferente
obiectivelor de investiții necesare înlăturării efectelor
calamităților naturale produse de inundații în luna
septembrie 2005.
Art. 4. — Pentru asigurarea fondurilor necesare finanțării
lucrărilor prevăzute la art. 1, Fondul de intervenție la
dispoziția Guvernului se suplimentează cu suma de
7.000 mii lei (RON) din Fondul de rezervă bugetară la
dispoziția Guvernului, prevăzut în bugetul de stat pe anul
2005.
Art. 5 — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2005.
Art. 6. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Attila Korodi,
secretar de stat
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.224.

6

MONITORUL OFICIAL AL ROMÂNIEI, PARTEA I, Nr. 939/20.X.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de intervenție la dispoziția Guvernului, prevăzut în bugetul de stat pe anul 2005,
pentru înlăturarea efectelor calamităților naturale produse de inundații
asupra infrastructurii rutiere și feroviare
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările și completările ulterioare, și al art. 21 lit. b) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Transporturilor, Construcțiilor și Turismului din
Fondul de intervenție la dispoziția Guvernului, prevăzut în
bugetul de stat pe anul 2005, cu suma de 70.000 mii lei
(RON) la capitolul 68.01 îTransporturi și comunicații“, din
care la titlul îCheltuieli materiale și servicii“ cu suma de
45.000 mii lei (RON) și la titlul îTransferuri“, poziția
îTransferuri neconsolidabile“, cu suma de 25.000 mii lei
(RON).
(2) Fondurile prevăzute la alin. (1) se utilizează pentru
înlăturarea efectelor calamităților naturale produse de
inundații asupra infrastructurii rutiere și feroviare și pentru
repararea drumurilor aflate în pericol de pierdere a
stabilității.
(3) Pentru asigurarea fondurilor necesare lucrărilor
prevăzute la alin. (1), Fondul de intervenție la dispoziția

Guvernului se suplimentează cu suma de 70.000 mii lei
(RON) din Fondul de rezervă bugetară la dispoziția
Guvernului, prevăzut în bugetul de stat pe anul 2005.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Transporturilor, Construcțiilor și Turismului pe anul 2005.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data de
10 decembrie 2005, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.226.
GUVERNUL ROMÂNIEI

HOTĂRÂRE
privind declararea stării de calamitate naturală în agricultură pentru culturile însămânțate
în toamna anului 2004 și în primăvara anului 2005, pentru culturile de viță-de-vie și pomi fructiferi,
ca urmare a fenomenelor meteorologice din perioada aprilie—septembrie 2005,
precum și stabilirea nivelului maxim al sumei ce poate fi acordată ca despăgubire
În temeiul art. 108 din Constituția României, republicată, al art. 14 din Legea nr. 381/2002 privind acordarea
despăgubirilor în caz de calamități naturale în agricultură, cu modificările ulterioare, al art. 30 alin. (4) și (5) din Legea
nr. 500/2002 privind finanțele publice, cu modificările ulterioare, și al art. 21 lit. b) din Legea bugetului de stat pe anul
2005 nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se declară stare de calamitate naturală în
agricultură în zonele în care culturile însămânțate în
toamna anului 2004 și în primăvara anului 2005, precum și
cele de viță-de-vie și pomi fructiferi au fost afectate de
inundații din revărsări de râuri sau de alte ape curgătoare
și de ruperi de baraje, ploi abundente și de durată, din
perioada aprilie—septembrie 2005, fenomene naturale care
sunt prevăzute la art. 2 alin. (1) din Legea nr. 381/2002
privind acordarea despăgubirilor în caz de calamități
naturale în agricultură, cu modificările ulterioare.
(2) Declararea zonelor afectate de calamități naturale
s-a făcut în baza informațiilor privind aria de răspândire a

fenomenelor naturale, transmise de Administrația Națională
de Meteorologie și de Ministerul Mediului și Gospodăririi
Apelor.
(3) Zonele care au fost declarare calamitate natural sunt
prevăzute în anexa care face parte integrantă din
prezenta hotărâre.
Art. 2. — (1) Culturile și sumele maxime ce se acordă
ca despăgubire pe unitatea de suprafață sunt:
grâu de toamnă și de primăvară,
secară și triticale
650 lei (RON)/ha
orz, orzoaică de toamnă
și primăvară
580 lei (RON)/ha

MONITORUL OFICIAL AL ROMÂNIEI, PARTEA I, Nr. 939/20.X.2005
rapiță ulei
430 lei (RON)/ha
porumb
770 lei (RON)/ha
floarea-soarelui
430 lei (RON)/ha
soia
560 lei (RON)/ha
sfeclă de zahăr
680 lei (RON)/ha
cartofi
6.600 lei (RON)/ha
culturi furajere
420 lei (RON)/ha
legume de câmp
10.950 lei (RON)/ha
viță-de-vie
2.500 lei (RON)/ha
pomi fructiferi
2.800 lei (RON)/ha
(2) Nivelul maxim al despăgubirilor prevăzute la alin. (1)
reprezintă 70% din cheltuielile efectuate până la data
producerii fenomenului.
(3) Pentru pierderile de animale, păsări, familii de albine
și pești, despăgubirile acordate în baza prezentei hotărâri
reprezintă 80% din valoarea de asigurare, diminuată cu
valoarea subproduselor rezultate care pot fi valorificate
potrivit prevederilor legale.
Art. 3. — Procedura de calcul și de acordare a
despăgubirilor aferente calamităților naturale în agricultură,
declarate prin prezenta hotărâre, este reglementată de
Legea nr. 381/2002, cu modificările ulterioare, precum și
de Ordinul ministrului agriculturii, alimentației și pădurilor
nr. 419/2002 pentru aprobarea Normelor metodologice de
aplicare a Legii nr. 381/2002 privind acordarea
despăgubirilor în caz de calamități naturale în agricultură.
Art. 4. — (1) Se aprobă suplimentarea bugetului
Ministerului Agriculturii, Pădurilor și Dezvoltării Rurale, din

7

Fondul de intervenție la dispoziția Guvernului, prevăzut în
bugetul de stat pe anul 2005, cu suma de 44,5 milioane
lei (RON), la capitolul îAgricultură și silvicultură“, titlul
îTransferuri“, pentru asigurarea sumelor necesare
despăgubirii producătorilor agricoli potrivit prezentei hotărâri.
(2) Pentru asigurarea fondurilor prevăzute la alin. (1) se
suplimentează Fondul de intervenție la dispoziția Guvernului
cu suma de 44,5 milioane lei (RON) din Fondul de rezervă
bugetară la dispoziția Guvernului, prevăzut în bugetul de
stat pe anul 2005.
Art. 5. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Agriculturii,
Pădurilor și Dezvoltării Rurale pe anul 2005.
Art. 6. — Ministerul Agriculturii, Pădurilor și Dezvoltării
Rurale și alte organe abilitate de lege vor controla modul
de utilizare, în conformitate cu prevederile legale, a sumei
alocate potrivit prevederilor prezentei hotărâri.
Art. 7. — (1) Depunerea documentației privind
acordarea de despăgubiri producătorilor agricoli ale căror
culturi au fost afectate parțial se va face după încheierea
recoltării culturilor prevăzute în prezenta hotărâre.
(2) Termenul limită pentru depunerea documentației în
vederea acordării de despăgubiri producătorilor agricoli ale
căror culturi au fost afectate 100% și pentru animalele
pierdute în perioada aprilie—septembrie 2005 este de
60 de zile de la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Mugur Crăciun,
secretar de stat
p. Ministrul mediului și gospodăririi apelor,
Attila Korodi,
secretar de stat
Ministrul finanțelor publice,
Sebastian Teodor Gheorghe Vlădescu

București, 13 octombrie 2005.
Nr. 1.227.

ANEXĂ
ZONELE

care au fost declarate calamitate natural
I. Muntenia—Dobrogea—Oltenia:
București
județele: Argeș, Brăila, Buzău, Călărași, Constanța,
Dâmbovița, Dolj, Giurgiu, Gorj, Ialomița, Ilfov, Mehedinți,
Olt, Prahova, Teleorman, Tulcea, Vâlcea
II. Moldova:
județele: Bacău, Botoșani, Galați, Iași, Neamț, Suceava,
Vaslui, Vrancea

III. Banat—Crișana:
județele: Caraș-Severin, Maramureș, Satu Mare, Timiș,
Bihor, Arad
IV. Transilvania:
județele: Alba, Bistrița-Năsăud, Brașov, Cluj, Covasna,
Harghita, Hunedoara, Mureș, Sălaj, Sibiu.

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Apărării Naționale în domeniul public al comunei Chiscani, județul Brăila, și în administrarea
consiliului local al acesteia
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al

statului și din administrarea Ministerului Apărării Naționale
în domeniul public al comunei Chiscani, județul Brăila, și în
administrarea consiliului local al acesteia.

8

MONITORUL OFICIAL AL ROMÂNIEI, PARTEA I, Nr. 939/20.X.2005

Art. 2. — Predarea-primirea imobilului transmis potrivit
art. 1 se face pe bază de protocol încheiat între părțile

interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ioan Ion,
secretar de stat
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.234.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al comunei Chiscani, județul Brăila, și în administrarea consiliului local al acesteia

Locul unde este
situat imobilul
care se transmite

Persoana juridică
de la care se
transmite imobilul

Comuna Chiscani, Statul român —
județul Brăila
Ministerul Apărării
Naționale

Persoana juridică
la care se
transmite imobilul

Codul de clasificare
din inventarul bunurilor
aflate în administrarea
Ministerului Apărării
Naționale, care alcătuiesc
domeniul public
al statului

Comuna Chiscani,
județul Brăila —
Consiliul Local al
Comunei Chiscani

— imobil 5201
— cod 8.29.09
— nr. M.F. 107.180

Caracteristicile tehnice ale imobilului

Suprafața totală a terenului = 19,61 ha

GUVERNUL ROMÂNIEI

HOTĂRÂRE
privind recunoașterea Asociației Criminaliștilor din România ca fiind de utilitate publică
În temeiul art. 108 din Constituția României, republicată, al art. 39 din Ordonanța Guvernului nr. 26/2000 cu
privire la asociații și fundații, aprobată cu modificări și completări prin Legea nr. 246/2005,
Guvernul României adoptă prezenta hotărâre.
Articol unic. — Se recunoaște Asociația Criminaliștilor
din România, persoană juridică de drept privat, fără scop

patrimonial, cu sediul în municipiul București, Splaiul Unirii
nr. 275, sectorul 3, ca fiind de utilitate publică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.240.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 939/20.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063518]
ISSN 1453—4495

