PARTEA

Anul 173 (XVII) — Nr. 233

I

LEGI, DECRETE, HOTĂRÂRI ȘI ALTE ACTE

Luni, 21 martie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 106 din 22 februarie 2005 referitoare la
excepția de neconstituționalitate a dispozițiilor
art. 41 pct. 2 lit. b) din Legea contabilității
nr. 82/1991 ................................................................
Decizia nr. 109 din 22 februarie 2005 referitoare la
excepția de neconstituționalitate a dispozițiilor
art. III alin. (2) din Ordonanța de urgență a
Guvernului nr. 33/2001 privind unele măsuri
referitoare la salarizarea funcționarilor publici și a
altor categorii de personal din sectorul bugetar,
precum și a personalului din organele autorității
judecătorești și ale art. 12 alin. (4) din Legea
bugetului de stat pe anul 2002 nr. 743/2001 ........

DECIZII

ALE

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–3

3–5

CURȚII

1.718/2004. — Ordin al ministrului sănătății privind
aprobarea Regulamentului de organizare și
funcționare a unităților de dializă publice și private

6

146. — Ordin al ministrului agriculturii, pădurilor și
dezvoltării rurale pentru aprobarea Normelor
metodologice privind stabilirea zonelor de
reprezentare și a criteriilor de desemnare a
numărului reprezentanților pe fiecare zonă de
reprezentare din cadrul teritoriului organizațiilor de
îmbunătățiri funciare ..................................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 106
din 22 februarie 2005

referitoare la excepția de neconstituționalitate a dispozițiilor art. 41 pct. 2 lit. b)
din Legea contabilității nr. 82/1991
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 41 pct. 2 lit. b) din Legea
contabilității nr. 82/1991, excepție ridicată de Raluca Ioana
Vasile în Dosarul nr. 11.128/2004 al Judecătoriei
Sectorului 2 București.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.

2

MONITORUL OFICIAL AL ROMÂNIEI, PARTEA I, Nr. 233/21.III.2005

Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 5 noiembrie 2004, pronunțată în
Dosarul nr. 11.128/2004, Judecătoria Sectorului 2
București a sesizat Curtea Constituțională cu excepția de
neconstituționalitate a dispozițiilor art. 35 pct. 2 lit. b) din
Legea contabilității nr. 82/1991, excepție ridicată de Raluca
Ioana Vasile.
În motivarea excepției de neconstituționalitate se
afirmă că dispozițiile art. 35 pct. 2 alin. (2) din Legea
contabilității nr. 82/1991 contravin art. 45 din Constituție,
care garantează exercitarea accesului liber al persoanei la
o activitate economică, precum și a liberei inițiative. În
acest sens se arată că dispozițiile de lege criticate
reglementează o activitate economică îprin trimiteri la un
text de lege privind nerespectarea unor norme emise de
un minister“. Or, se susține că un minister înu poate să
emită acte care nu sunt supuse controlului legiuitorului și
care să aibă putere de lege“.
Judecătoria Sectorului 2 București apreciază că
excepția de neconstituționalitate este neîntemeiată. În acest
sens se arată că îemiterea unor reglementări de către
Ministerul Finanțelor Publice cu privire la întocmirea și
utilizarea documentelor justificative și contabile pentru toate
operațiunile efectuate, înregistrarea în contabilitate a
acestora în perioada la care se referă, păstrarea, arhivarea
acestora nu îngrădesc accesul liber al persoanei la o
activitate economică și libera inițiativă ci, dimpotrivă,
contribuie la efectuarea operațiunilor economice în mod
corect și organizat, cu respectarea riguroasă a prevederilor
legale, precum și la stabilitatea activității economice“. Se
mai menționează că reglementările emise de Ministerul
Finanțelor Publice, a căror nerespectare constituie, conform
Legii nr. 82/1991, contravenție, îvor fi asimilate înseși legii,
fără a dobândi însă în mod individual putere de lege“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
este neîntemeiată. Se precizează că dispozițiile legale
criticate au mai constituit obiectul controlului de
constituționalitate, iar prin Decizia nr. 361 din
23 septembrie 2004, Curtea Constituțională a statuat că
îart. 35 pct. 2 lit. b) din legea criticată nu deleagă puteri
legislative unui organ al puterii executive [...], întrucât
contravențiile și sancțiunile sunt stabilite prin lege, iar nu
prin reglementări ale unei astfel de autorități cum este, de
exemplu, Ministerul Finanțelor Publice“. De asemenea, se
susține că înormele ce pot fi emise de Ministerul Finanțelor
Publice vizează aplicarea legii, în speță fiind vorba tocmai
de stricta aplicare și interpretare a legii, atribuții ce intră în
competența exclusivă a instanțelor judecătorești“.
Avocatul Poporului apreciază că excepția de
neconstituționalitate este neîntemeiată. Precizând că
obiectul prezentei excepții îl constituie, în realitate,
dispozițiile art. 38 pct. 2 lit. b) din Legea contabilității
nr. 82/1991, se arată că îlegiuitorul este liber să
stabilească, în funcție de interesul general și cu
respectarea normelor privind drepturile și libertățile

cetățenilor, condițiile în care urmează să fie desfășurată o
anumită activitate“, iar dispozițiile art. 38 pct. 2 lit. b) din
legea criticată reprezintă tocmai expresia aplicării art. 45
din Constituție, fiind, de altfel, în concordanță cu toate
celelalte prevederi constituționale. În sensul celor susținute
este indicată jurisprudența Curții Constituționale în materie,
respectiv Decizia nr. 117 din 11 martie 2004.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
conform încheierii de sesizare a instanței de judecată,
precum și notelor scrise depuse de autorul excepției la
dosarul cauzei, dispozițiile art. 35 pct. 2 lit. b) din Legea
contabilității nr. 82/1991, republicată, cu modificările și
completările
ulterioare.
Ulterior
sesizării
Curții
Constituționale cu prezenta excepție de neconstituționalitate,
Legea contabilității nr. 82/1991 a fost republicată în
Monitorul Oficial al României, Partea I, nr. 48 din
14 ianuarie 2005, dându-se articolelor o nouă numerotare.
Ca urmare, art. 35 pct. 2 lit. b) a devenit art. 41 pct. 2
lit. b), acest din urmă text fiind, în consecință, obiectul
excepției de neconstituționalitate asupra căruia Curtea
Constituțională urmează să se pronunțe. Aceste dispoziții
prevăd următoarele:
— Art. 41 pct. 2 lit. b): îConstituie contravenții la
prevederile prezentei legi următoarele fapte, dacă nu sunt
săvârșite în astfel de condiții încât, potrivit legii, să fie
considerate infracțiuni:
1. [...]
2. nerespectarea reglementărilor emise de Ministerul
Finanțelor Publice cu privire la:
a) [...]
b) întocmirea și utilizarea documentelor justificative și
contabile pentru toate operațiunile efectuate, înregistrarea în
contabilitate a acestora în perioada la care se referă, păstrarea
și arhivarea acestora, precum și reconstituirea documentelor
pierdute, sustrase sau distruse.“
Autorul excepției susține că textul de lege criticat
încalcă prevederile art. 45 din Constituție, potrivit căruia:
îAccesul liber al persoanei la o activitate economică, libera
inițiativă și exercitarea acestora în condițiile legii sunt
garantate.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează să o respingă pentru următoarele
considerente:
Din analiza excepției de neconstituționalitate, Curtea
Constituțională constată că dispozițiile art. 35 pct. 2 lit. b)
din Legea contabilității nr. 82/1991 au mai fost supuse
controlului de constituționalitate. Prin Decizia nr. 361 din
23 septembrie 2004, publicată în Monitorul Oficial al
României, Partea I, nr. 1.082 din 22 noiembrie 2004,
Curtea a reținut că aceste dispoziții sunt constituționale. În
decizia menționată, examenul de constituționalitate s-a făcut

MONITORUL OFICIAL AL ROMÂNIEI, PARTEA I, Nr. 233/21.III.2005
prin raportare la alte texte din Constituție decât cele
invocate de autorul excepției de față, dar în ambele cauze
criticile formulate vizează, în esență, același aspect, adică
emiterea de către Ministerul Finanțelor Publice a unor
reglementări în domeniul contabilității, a căror nerespectare
constituie contravenție, deși un organ al puterii executive
nu are competența de a emite acte normative cu putere
de lege.
Cu privire la conținutul art. 41 pct. 2 lit. b) din Legea
nr. 82/1991, potrivit căruia constituie contravenții la
prevederile acestei legi nerespectarea reglementărilor emise
de Ministerul Finanțelor Publice referitoare la unele acte în
materia contabilității, Curtea, prin decizia la care ne referim,
a reținut că este opțiunea legiuitorului îde a stabili nivelul
normelor juridice și organul emitent, care, o dată ce nu au
fost respectate, atrag răspunderea contravențională“. De

3

asemenea, Curtea a mai reținut că îprin dispozițiile de lege
ce fac obiectul [...] excepției de neconstituționalitate, iar nu
prin acte cu forță juridică inferioară acesteia, se
sancționează
contravențional,
printre
altele,
și
nerespectarea anumitor reglementări emise de Ministerul
Finanțelor Publice în domeniul activității contabile“.
Soluția pronunțată prin Decizia nr. 361/2004 a Curții
Constituționale și considerentele care au stat la baza
acesteia își mențin valabilitatea și în prezenta cauză.
Dispozițiile art. 41 pct. 2 lit. b) din Legea contabilității
nr. 82/1991 nu contravin, așa cum susține autorul
excepției, prevederilor art. 45 din Constituție privind
îLibertatea economică“. Dimpotrivă, textul constituțional
consacră accesul liber al oricărei persoane la o activitate
economică, care însă este garantat dacă aceasta, ca și
libera inițiativă, se exercită în condițiile legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 41 pct. 2 lit. b) din Legea contabilității nr. 82/1991,
excepție ridicată de Raluca Ioana Vasile în Dosarul nr. 11.128/2004 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 22 februarie 2005.
PREȘEDINTE,

CONSTANTIN DOLDUR
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 109
din 22 februarie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare
la salarizarea funcționarilor publici și a altor categorii de personal din sectorul bugetar,
precum și a personalului din organele autorității judecătorești și ale art. 12 alin. (4)
din Legea bugetului de stat pe anul 2002 nr. 743/2001
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri
referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești și ale
art. 12 alin. (4) din Legea bugetului de stat pe anul 2002
nr. 743/2001, excepție ridicată de Doru Cătălin Toader,
Veronica Calen, Augustina Livia Nistor, Lenuța Drentea,
Roxana Nicoleta Tătărici, Elena Brătescu, Mirela Carapcea

și Gabriela Steliana Iancu în Dosarul nr. 1.097/2004 al
Tribunalului Constanța — Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă. În acest sens arată că dispozițiile de lege
criticate nu mai sunt în vigoare, ca urmare a aplicării pe o
perioadă determinată a acestora, așa cum se menționează
în însuși textul criticat.
C U R T E A,

având în vedere actele și lucrările dosarului, reține
următoarele:
Prin Încheierea din 5 noiembrie 2004, pronunțată în
Dosarul nr. 1.097/2004, Tribunalul Constanța — Secția
civilă a sesizat Curtea Constituțională cu excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind

4

MONITORUL OFICIAL AL ROMÂNIEI, PARTEA I, Nr. 233/21.III.2005

unele măsuri referitoare la salarizarea funcționarilor
publici și a altor categorii de personal din sectorul
bugetar, precum și a personalului din organele autorității
judecătorești și celor ale art. 12 alin. (4) din Legea
bugetului de stat pe anul 2002 nr. 743/2001, excepție
ridicată de Doru Cătălin Toader, Veronica Calen, Augustina
Livia Nistor, Lenuța Drentea, Roxana Nicoleta Tătărici,
Elena Brătescu, Mirela Carapcea și Gabriela Steliana Iancu
într-o cauză având ca obiect plata unei prime de concediu.
În motivarea excepției de neconstituționalitate, autorii
acesteia arată că, potrivit art. 41 1 alin. 2 din Legea
nr. 50/1996, introdus prin Ordonanța Guvernului
nr. 83/2000, magistrații și celelalte categorii de personal
salarizat potrivit acestei legi, pe perioada concediului de
odihnă, au dreptul, pe lângă indemnizația de concediu, și
la o primă egală cu indemnizația brută sau cu salariul de
bază brut din luna anterioară plecării în concediu. Acest
drept legal nu a fost acordat în practică datorită faptului că
aplicarea art. 411 din Legea nr. 50/1996 a fost suspendată
până la 1 ianuarie 2002 prin art. III alin. (2) din Ordonanța
de urgență a Guvernului nr. 33/2001, iar prin art. 12
alin. (4) din Legea nr. 743/2001, această suspendare a
fost prelungită până la 31 decembrie 2002, prin art. 10
alin. (3) din Legea nr. 631/2002, până la 31 decembrie
2003 și prin art. 9 alin. (7) din Legea nr. 507/2003, până
la 31 decembrie 2004. Consideră că prin dispozițiile legale
criticate a fost restrâns exercițiul dreptului legal la prima de
concediu, fără a exista vreuna dintre situațiile prevăzute de
art. 53 din Constituție, în care, prin lege, se poate
restrânge exercițiul unor drepturi. Susțin că sunt încălcate
și prevederile art. 41 alin. (2) din Constituție, referitoare la
dreptul la concediu de odihnă plătit, care include și dreptul
la prima de vacanță.
Tribunalul Constanța — Secția civilă opinează în sensul
că excepția ridicată este întemeiată, întrucât dispozițiile
legale criticate contravin prevederilor art. 53 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că este atribuția
legiuitorului să dispună suspendarea aplicării unui act
normativ, acest eveniment legislativ fiind expres reglementat
de lege, tocmai pentru a nu aduce atingere drepturilor sau
libertăților persoanelor.
Dispozițiile criticate nu privesc drepturi fundamentale ale
cetățenilor, statuate de Constituție. Prima de concediu este
un drept salarial suplimentar, care nu este prevăzut de
Constituție, ci a fost reglementat cu scopul îmbunătățirii
calității vieții salariaților, în măsura în care resursele
financiare ale bugetului permit aceasta, dispozițiile art. 53
din Constituție nefiind relevante în cauza dedusă judecății.
Arată că acordarea primei de concediu, în plus față de
garantarea concediului de odihnă plătit, este o opțiune a
legiuitorului, care nu se încadrează în condițiile minime de
protecție a muncii prevăzute de art. 41 din Constituție. În
plus, chiar în cazul unei interpretări contrare, o astfel de
restrângere este în acord cu art. 53 din Constituție, nefiind
vorba de o desființare a dreptului salarial însuși, ci de o
suspendare prin lege a acordării unui drept care
echivalează cu restrângerea acestuia, ceea ce textul
constituțional permite.
În concluzie, Guvernul apreciază că excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind

unele măsuri referitoare la salarizarea funcționarilor publici
și a altor categorii de personal din sectorul bugetar,
precum și a personalului din organele autorității
judecătorești și ale art. 12 alin. (4) din Legea bugetului de
stat pe anul 2002 nr. 743/2001 este neîntemeiată.
Avocatul Poporului, în ceea ce privește critica de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 față de
art. 53 din Constituție, arată că aceasta este neîntemeiată.
Astfel, suspendarea aplicării unor dispoziții legale în baza
cărora se acordă magistraților prima pentru concediul de
odihnă nu pune în discuție restrângerea exercițiului unor
drepturi sau libertăți fundamentale.
În ceea ce privește critica de neconstituționalitate a
dispozițiilor art. 12 alin. (4) din Legea nr. 743/2001 față de
cele ale art. 53 din Constituție, arată că, potrivit principiului
anualității bugetului de stat, care este de natură
constituțională, Legea nr. 743/2001 a fost în vigoare în
cursul anului 2002, perioadă pentru care s-a aprobat
bugetul de stat. Actul normativ care conține textul criticat
nu mai este în vigoare, fiind incidente prevederile art. 29
alin. (1) din Legea nr. 47/1992, astfel încât excepția
dispozițiilor art. 12 alin. (4) din Legea nr. 743/2001 este
inadmisibilă.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată cu modificări prin Legea nr. 386/2001, publicată
în Monitorul Oficial al României, Partea I, nr. 390 din
17 iulie 2001, și cele ale art. 12 alin. (4) din Legea
bugetului de stat pe anul 2002 nr. 743/2001, publicată în
Monitorul Oficial al României, Partea I, nr. 784 din
11 decembrie 2001. Acestea au următorul cuprins:
— Art. III alin. (2) din Ordonanța de urgență a
Guvernului nr. 33/2001: îDe asemenea, se suspendă până
la data de 1 ianuarie 2002 aplicarea prevederilor art. 411
alin. (1) care cuprind dispoziții referitoare la acordarea primei
pentru concediul de odihnă și ale art. 45 alin. (1) referitoare la
cuantumul sporului cu care se plătesc orele lucrate peste
durata normală a timpului de muncă din Legea nr. 50/1996
privind salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, modificată
și completată prin Ordonanța Guvernului nr. 83/2000 pentru
modificarea și completarea Legii nr. 50/1996 privind
salarizarea și alte drepturi ale personalului din organele
autorității judecătorești, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 233/21.III.2005
României, Partea I, nr. 425 din 1 septembrie 2000, precum și
aplicarea prevederilor art. IV referitoare la acordarea primei cu
ocazia plecării în concediul de odihnă din Ordonanța de
urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“;
— Art. 12 alin. (4) din Legea bugetului de stat pe anul
2002 nr. 743/2001: îTermenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată și
modificată prin Legea nr. 386/2001, se prelungesc până la data
de 31 decembrie 2002.“
Autorii excepției susțin că dispozițiile legale criticate
încalcă prevederile art. 41 alin. (2) și ale art. 53 alin. (1)
din Constituție, care au următorul conținut:
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“
Examinând excepția de neconstituționalitate ridicată,
Curtea Constituțională constată că aceasta urmează a fi
respinsă pentru următoarele considerente:
Dispozițiile art. III alin. (2) din Ordonanța de urgență a
Guvernului nr. 33/2001 și-a produs efectele numai până
la data de 1 ianuarie 2002, iar cele ale Legii nr. 743/2001,
până la data de 31 decembrie 2002. Curtea constată că
dispozițiile de lege criticate nu mai sunt în vigoare, având
o aplicare limitată în timp, în sensul dispozițiilor art. 64
alin. (1) și ale art. 66 alin. (3) din Legea nr. 24/2000

5

privind normele de tehnică legislativă pentru elaborarea
actelor normative, republicată în Monitorul Oficial al
României, Partea I, nr. 777 din 25 august 2004.
Prevederile art. 411 alin. (1) și cele ale art. 45 alin. (1)
din Legea nr. 50/1996, modificată și completată prin
Ordonanța Guvernului nr. 83/2000, au fost suspendate
succesiv prin art. III alin. (2) din Ordonanța de urgență a
Guvernului nr. 33/2001 și prin art. 12 alin. (4) din Legea
nr. 743/2001, până la data de 31 decembrie 2002, și
abrogate, începând cu data de 1 ianuarie 2003, numai în
ceea ce îi privește pe magistrați și personalul de
specialitate juridică asimilat, prin art. 50 alin. (2) din
Ordonanța de urgență a Guvernului nr. 177/2002, aprobată
cu modificări și completări prin Legea nr. 347/2003.
Întrucât la momentul ridicării excepției de neconstituționalitate dispozițiile art. III alin. (2) din Ordonanța de
urgență a Guvernului nr. 33/2001 nu mai erau în vigoare,
această excepție urmează a fi respinsă ca inadmisibilă.
În ceea ce privește Legea nr. 743/2001, Curtea
constată că, după expirarea anului bugetar, legile de
aprobare a bugetului nu mai sunt în vigoare, principiul
anualității bugetului de stat fiind prevăzut în cuprinsul
art. 138 din Constituție. Astfel, aceste dispoziții au ieșit din
vigoare la data de 31 decembrie 2002.
În conformitate cu prevederile art. 147 alin. (1) din
Legea fundamentală, precum și cu cele ale art. 29 alin. (1)
din Legea nr. 47/1992, controlul de constituționalitate, pe
cale de excepție, poate fi exercitat numai cu privire la
dispozițiile din legile și ordonanțele în vigoare, ceea ce
exclude exercitarea controlului de constituționalitate asupra
unor prevederi legale care nu îndeplinesc această cerință
și, de aceea, se impune respingerea excepției de
neconstituționalitate a dispozițiilor art. 12 alin. (4) din Legea
bugetului de stat pe anul 2002 nr. 743/2001 ca
inadmisibilă. Intervenția Curții Constituționale în aprecierea
constituționalității unor norme juridice abrogate este
incompatibilă nu numai cu scopul și funcționalitatea
contenciosului constituțional, dar și cu principiul
neretroactivității legii consacrat de art. 15 alin. (2) din
Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. III alin. (2) din Ordonanța de urgență
a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești și ale art. 12 alin. (4) din
Legea bugetului de stat pe anul 2002 nr. 743/2001, excepție ridicată de Doru Cătălin Toader, Veronica Calen, Augustina
Livia Nistor, Lenuța Drentea, Roxana Nicoleta Tătărici, Elena Brătescu, Mirela Carapcea și Gabriela Steliana Iancu în
Dosarul nr. 1.097/2004 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 22 februarie 2005.
PREȘEDINTE,

CONSTANTIN DOLDUR
Magistrat-asistent,
Cristina Toma

6

MONITORUL OFICIAL AL ROMÂNIEI, PARTEA I, Nr. 233/21.III.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Regulamentului de organizare și funcționare a unităților
de dializă publice și private
În baza prevederilor Legii nr. 100/1998 privind asistența de sănătate publică, cu modificările ulterioare,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
văzând Referatul Direcției generale asistență medicală nr. O.B. 15.002 din 23 decembrie 2004,
ministrul sănătății emite următorul ordin:
Art. 1. — Se aprobă Regulamentul de organizare și
funcționare a unităților de dializă publice și private, prevăzut
în anexa*) care face parte integrantă din prezentul ordin.

Art. 2. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan
București, 23 decembrie 2004.
Nr. 1.718.
*) Anexa se publică ulterior în Monitorul Oficial al României, Partea I, nr. 233 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normelor metodologice privind stabilirea zonelor de reprezentare și a criteriilor
de desemnare a numărului reprezentanților pe fiecare zonă de reprezentare
din cadrul teritoriului organizațiilor de îmbunătățiri funciare
Având în vedere prevederile pct. 17.3 din anexa nr. 1 la Normele metodologice de aplicare a Legii îmbunătățirilor
funciare nr. 138/2004, aprobate prin Hotărârea Guvernului nr. 1.897/2004,
văzând Referatul de aprobare nr. F.N. din 24 februarie 2005 al Direcției fond funciar și îmbunătățiri funciare
privind emiterea unui ordin pentru aprobarea normelor metodologice privind stabilirea zonelor și a criteriilor de desemnare
a numărului reprezentanților pe fiecare zonă de reprezentare din cadrul teritoriului organizațiilor de îmbunătățiri funciare,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Normele metodologice privind
stabilirea zonelor de reprezentare și a criteriilor de
desemnare a numărului reprezentanților pe fiecare zonă de
reprezentare din cadrul teritoriului organizațiilor de
îmbunătățiri funciare, prevăzute în anexa care face parte
integrantă din prezentul ordin.
Art. 2. — Oficiul de reglementare al organizațiilor de
îmbunătățiri funciare și Direcția fond funciar și îmbunătățiri

funciare din cadrul Ministerului Agriculturii, Pădurilor și
Dezvoltării Rurale, organizațiile de îmbunătățiri funciare și
federațiile de organizații de îmbunătățiri funciare vor duce
la îndeplinire prevederile prezentului ordin.
Art. 3. — La data aprobării prezentului ordin se abrogă
orice dispoziții contrare prevederilor acestuia.
Art. 4. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 8 martie 2005.
Nr. 146.

MONITORUL OFICIAL AL ROMÂNIEI, PARTEA I, Nr. 233/21.III.2005

7
ANEXĂ

NORME METODOLOGICE
privind stabilirea zonelor de reprezentare și a criteriilor de desemnare a numărului reprezentanților pe fiecare zonă
de reprezentare din cadrul teritoriului organizațiilor de îmbunătățiri funciare
CAPITOLUL I
Dispoziții generale
Art. 1. — (1) Prezentele norme metodologice stabilesc modul
de participare printr-un sistem de reprezentare la adunarea
constitutivă și la adunările generale ale organizațiilor de
îmbunătățiri funciare, denumite în continuare organizații.
(2) În cadrul sistemului de reprezentare, normele metodologice
reglementează principiile și modul de stabilire a zonelor de
reprezentare, a criteriilor de desemnare a numărului
reprezentanților pe fiecare zonă de reprezentare, a procedurii de
lucru în adunarea fiecărei zone de reprezentare și a celei de
desemnare și de înlocuire a reprezentanților.
Art. 2. — (1) Potrivit prevederilor art. 18 din Legea
îmbunătățirilor funciare nr. 138/2004, cu modificările ulterioare, și
ale art. 19 alin. (2)—(7), ale art. 26 alin. (3) și ale art. 28
alin. (4) din Normele metodologice de aplicare a Legii
îmbunătățirilor funciare nr. 138/2004, aprobate prin Hotărârea
Guvernului nr. 1.897/2004, participarea membrilor potențiali sau a
membrilor unei organizații la adoptarea hotărârilor în adunarea
constitutivă și în adunările generale se face după cum urmează:
a) nemijlocit, personal sau prin împuternicire acordată în baza
unei procuri speciale autentificate;
b) prin reprezentare, în baza sistemului de reprezentare
prevăzut de statutul organizației.
(2) Participarea la adoptarea hotărârilor în adunarea
constitutivă și în adunările generale se face exclusiv nemijlocit sau
exclusiv prin reprezentare.
Art. 3. — Participarea la adoptarea hotărârilor în adunarea
constitutivă și în adunările generale ale unei organizații printr-un
sistem de reprezentare se face în baza următoarelor principii:
a) teritoriul organizației se împarte în zone de reprezentare;
b) membrii potențiali sau membrii organizației, deținători de
terenuri situate în cadrul fiecărei zone de reprezentare,
desemnează dintre ei unul sau mai mulți reprezentanți;
c) participarea la adoptarea hotărârilor în adunarea constitutivă
și în adunările generale se face exclusiv prin reprezentanții
desemnați;
d) fiecare reprezentant desemnat votează și încheie acte
juridice în numele membrilor potențiali sau al membrilor care dețin
terenuri situate în zona de reprezentare.
Art. 4. — (1) Termenii folosiți în cadrul prezentelor norme
metodologice au sensul atribuit prin Legea nr. 138/2004, cu
modificările ulterioare, și prin Normele metodologice de aplicare a
Legii îmbunătățirilor funciare nr. 138/2004, aprobate prin Hotărârea
Guvernului nr. 1.897/2004.
(2) În sensul prezentelor norme metodologice, termenii folosiți
au următoarele înțelesuri:
• adunare constitutivă — adunarea la care membrii potențiali
participă, nemijlocit sau prin reprezentanți, la adoptarea hotărârilor
privind condițiile constituirii unei organizații;
• adunare generală — adunarea la care membrii participă,
nemijlocit sau prin reprezentanți, la adoptarea hotărârilor privind
organizarea și funcționarea unei organizații;
• amenajare complexă de îmbunătățiri funciare — amenajarea în
cadrul căreia există două sau mai multe tipuri de infrastructură de
îmbunătățiri funciare;
• antenă de irigații — conducta subterană din amenajarea
interioară de irigații pe care sunt montați hidranții prin care se
distribuie apa de irigații în câmp;
• plot de irigații — suprafața distinctă de teren din cadrul
teritoriului, alimentată cu apă prin intermediul unui punct de livrare
a apei pentru irigații;

• sistem de reprezentare — modalitatea simplificată de
exercitare a dreptului de participare la adoptarea hotărârilor în
adunarea constitutivă și în cadrul adunărilor generale ale unei
organizații, prin care persoanele îndreptățite exercită acest drept
printr-un reprezentant desemnat care votează și încheie acte
juridice în numele lor.
CAPITOLUL II
Stabilirea zonelor de reprezentare,
a criteriilor de desemnare a reprezentanților
și a numărului acestora pe fiecare zonă
Art. 5. — Principiile care stau la baza stabilirii zonelor de
reprezentare sunt următoarele:
a) delimitarea zonelor de reprezentare va asigura funcționarea
independentă a infrastructurii de îmbunătățiri funciare situate în
cadrul acestor zone;
b) zonele de reprezentare vor fi contigue, fără suprapuneri și
continue;
c) suprafața zonelor de reprezentare va asigura o reprezentativitate echilibrată în cadrul organizației;
d) numărul zonelor de reprezentare va asigura
reprezentativitatea și va proteja interesul public în adoptarea
hotărârilor la nivelul organizației.
Art. 6. — Principiile care stau la baza desemnării
reprezentanților și a numărului acestora pe fiecare zonă de
reprezentare sunt următoarele:
a) reprezentanții se desemnează prin voința liber exprimată a
membrilor potențiali și a membrilor care dețin terenuri situate în
cadrul zonei de reprezentare;
b) numărul reprezentanților la nivelul organizației se stabilește
astfel încât să asigure caracterul lucrativ al adunării constitutive
sau al adunărilor generale;
c) numărul reprezentanților pe fiecare zonă de reprezentare va
asigura participarea echilibrată în adunarea constitutivă și în
adunările generale.
Art. 7. — (1) Stabilirea zonelor de reprezentare se face cu
defalcarea pe fiecare tip de amenajare de îmbunătățiri funciare,
după cum urmează:
a) în cazul amenajărilor de irigații, pe ploturi de irigații sau pe
grupuri de antene de irigații;
b) în cazul amenajărilor de desecare și drenaj, pe subsisteme
sau grup de canale;
c) în cazul amenajărilor de apărare împotriva inundațiilor, între
două diguri de compartimentare;
d) în cazul amenajărilor de combatere a eroziunii solului, pe
subbazine hidrografice, versanți ori alte limite naturale sau
artificiale.
(2) În cazul organizațiilor care exploatează, întrețin și repară
amenajări complexe de îmbunătățiri funciare al căror teritoriu nu
se poate împărți în zone de reprezentare delimitate strict pe
criterii funcționale, zonele de reprezentare se stabilesc pe baza
tipului de activitate de îmbunătățiri funciare care asigură cel mai
mare grad de autonomie funcțională.
Art. 8. — Stabilirea zonelor de reprezentare privind atât
delimitarea acestora, cât și numărul lor se face de către comitetul
constitutiv sau de către consiliul de administrație al organizației și
se supune aprobării adunării constitutive sau adunării generale,
după caz.
Art. 9. — Pentru asigurarea funcționării optime a adunării
constitutive sau a adunărilor generale, numărul reprezentanților
poate fi cuprins între 10 și 30, iar numărul zonelor de
reprezentare între 5 și 30.

8

MONITORUL OFICIAL AL ROMÂNIEI, PARTEA I, Nr. 233/21.III.2005
CAPITOLUL III
Procedura de lucru în adunarea zonei de reprezentare,
de desemnare și înlocuire a reprezentanților

Art. 10. — (1) În cazul desemnării unui singur reprezentant pe
o zonă de reprezentare, membrii potențiali sau membrii
organizației, deținători de terenuri în cadrul zonelor de
reprezentare, propun unul sau mai mulți reprezentanți potențiali,
dintre care, cu majoritatea voturilor participanților, se desemnează
reprezentantul.
(2) În cazul desemnării a doi sau mai mulți reprezentanți pe o
zonă de reprezentare, membrii potențiali sau membrii organizației,
deținători de terenuri în cadrul zonei de reprezentare, propun doi
sau mai mulți reprezentanți potențiali, dintre care se desemnează
ca reprezentanți acele persoane care au întrunit cele mai multe
voturi.
Art. 11. — Reprezentantul sau reprezentanții pe o zonă de
reprezentare sunt aleși pentru o perioadă de 3 ani și pot fi
realeși. Pentru alegerea unui reprezentant este necesar votul
majorității simple a membrilor potențiali sau al membrilor
organizației, deținători de terenuri situate în zona de reprezentare.
În cazul în care la prima votare nici unul dintre candidați nu
întrunește majoritatea voturilor, se procedează la o a doua votare,
în care reprezentantul este desemnat cu cel mai mare număr de
voturi.
Art. 12. — (1) Reprezentanții pot fi înlocuiți în următoarele
cazuri:
a) renunțarea la mandat;
b) pierderea calității de membru al organizației;
c) lichidarea sau falimentul persoanei juridice, membră a
organizației al cărei reprezentant a fost desemnat reprezentant pe
o zonă de reprezentare în adunarea constitutivă sau în adunarea
generală a organizației;
d) revocarea mandatului prin hotărârea adunării zonei de
reprezentare.
(2) În cazul în care între data adunării zonei de reprezentare
și data adunării constitutive sau cea a adunării generale a
organizației survine unul dintre cazurile de înlocuire prevăzute la
alin. (1), calitatea de reprezentant va fi preluată de persoana sau
de persoanele care au întrunit cel mai mare număr de voturi, în
ordine, după reprezentantul sau reprezentanții înlocuiți.
Art. 13. — (1) Înainte de participarea în adunarea constitutivă
sau pentru prima dată în adunarea generală, reprezentanții
prezintă comitetului constitutiv sau consiliului de administrație o
schiță a zonei de reprezentare, cu indicarea parcelelor de teren
deținute de fiecare dintre membrii potențiali sau membrii
reprezentați și a identității acestora, precum și procesul-verbal al
adunării zonei de reprezentare semnat de membrii potențiali sau
de membrii prezenți la adunare.
(2) Pe parcursul exercitării mandatului reprezentanții vor
prezenta în fiecare adunare generală un proces-verbal al adunării
zonei de reprezentare, care va preciza mandatul conform căruia
să voteze fiecare dintre punctele înscrise pe ordinea de zi a
adunării generale.
Art. 14. — (1) Membrii organizației, deținători de terenuri în
zona de reprezentare, se întrunesc, ori de câte ori este necesar

și în mod obligatoriu înaintea ședințelor adunărilor generale ale
organizației, în ședințe ce pot fi convocate de reprezentantul
zonei de reprezentare, de consiliul de administrație al organizației
sau de o pătrime din numărul membrilor deținători de terenuri în
acea zonă de reprezentare.
(2) Procedura de lucru în adunările zonelor de reprezentare
se stabilește prin hotărârea adunării constitutive și se
consemnează în satutul organizației, putându-se modifica printr-o
hotărâre a adunării generale.
Art. 15. — (1) Reprezentanții cumulează voturile membrilor
potențiali sau ale membrilor care dețin terenuri situate în cadrul
zonei de reprezentare.
(2) Membrii organizației, deținători de terenuri într-o zonă de
reprezentare, care nu au achitat tarifele, cotizațiile sau penalitățile
datorate organizației ori au restanțe la plata acestor obligații nu
pot participa la alegerea reprezentantului până ce nu au achitat
aceste datorii.
(3) În adunarea constitutivă sau în adunările generale ale
organizației un reprezentant poate deține cel mult două cincimi
din numărul total de voturi.
Art. 16. — Dezbaterile și hotărârile ce se iau în adunările
fiecărei zone de reprezentare se consemnează într-un procesverbal care se trece în registrul de procese-verbale al adunărilor
zonei de reprezentare ținut de reprezentant.
CAPITOLUL IV
Dispoziții finale
Art. 17. — Reprezentantul zonei de reprezentare va ține un
registru de evidență a membrilor și a suprafețelor de teren
deținute de aceștia în cadrul zonei de reprezentare. Registrul se
actualizează anual sau ori de câte ori consiliul de administrație
ori adunarea generală a organizației solicită reprezentantului
actualizarea.
Art. 18. — (1) În cazul organizațiilor utilizatorilor de apă pentru
irigații al căror teritoriu cuprinde 5 sau mai multe ploturi de irigații,
zonele de reprezentare sunt ploturile de irigații. Membrii potențiali
sau membrii organizației care dețin terenuri situate în cadrul
fiecărui plot de irigații desemnează dintre ei unul sau mai mulți
reprezentanți. În cazul în care se desemnează mai mulți
reprezentanți pe fiecare plot de irigații, se va alege câte un
reprezentant pe fiecare grup de antene de irigații alimentate
printr-o conductă principală sau secundară.
(2) Dacă teritoriul organizației utilizatorilor de apă pentru irigații
cuprinde mai puțin de 5 ploturi de irigații, reprezentarea se poate
face pe grup de antene de irigații sau pe fiecare antenă de
irigații.
Art. 19. — (1) În cazul organizațiilor care au un teritoriu mai
mare de 5.000 ha sau un număr de membri potențiali ori de
membri mai mare de 500, participarea la adoptarea hotărârilor în
adunarea constitutivă și în adunările generale se face în baza
unui sistem de reprezentare.
(2) În cazul în care teritoriul organizației are o suprafață mai
mică de 500 ha și numărul membrilor potențiali sau al membrilor
mai mic de 50, participarea la adoptarea hotărârilor în adunarea
constitutivă și în adunările generale se face nemijlocit.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 233/21.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013322]
ISSN 1453—4495

