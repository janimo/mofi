Anul 173 (XVII) — Nr. 850

PARTEA

I

LEGI, DECRETE, HOTĂRÂRI ȘI ALTE ACTE

Marți, 20 septembrie 2005

SUMAR

Nr.

Pagina

Pagina
produse de inundații în perioada iulie—august
2005 ...........................................................................

DECIZII ALE CURȚII CONSTITUȚIONALE
Decizia nr. 355 din 5 iulie 2005 referitoare la excepția
de neconstituționalitate a dispozițiilor art. V
alin. (4) din cap. II secțiunea a 3-a din Ordonanța
Guvernului
nr.
86/2003
privind
unele
reglementări în domeniul financiar...........................

Nr.

1–3

3–6

1.054. — Hotărâre pentru aprobarea Regulamentului de
organizare și funcționare al comisiilor județene și
a municipiului București în domeniul egalității de
șanse între femei și bărbați .....................................

6–8

ACTE ALE CONSILIULUI SUPERIOR
AL MAGISTRATURII

HOTĂRÂRI ALE GUVERNULUI ROMÂNIEI
1.052. — Hotărâre privind alocarea unei sume din
Fondul de intervenție la dispoziția Guvernului,
pentru înlăturarea efectelor calamităților naturale

DECIZII

ALE

320. — Hotărâre pentru aprobarea Regulamentului
Institutului Național al Magistraturii ..........................

CURȚII

8–16

CONSTITUȚIONALE

CURTEA CONSTITUȚIONALĂ

D E C I Z I A Nr. 355
din 5 iulie 2005

referitoare la excepția de neconstituționalitate a dispozițiilor art. V alin. (4) din cap. II
secțiunea a 3-a din Ordonanța Guvernului nr. 86/2003 privind unele reglementări
în domeniul financiar
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. V alin. (4) din cap. II

secțiunea a 3-a din Ordonanța Guvernului nr. 86/2003
privind unele reglementări în domeniul financiar, excepție
ridicată de Societatea Comercială îMarex“ — S.A. din
Brăila în Dosarul nr. 986/C+C/2004 al Curții de Apel Galați —
Secția comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă. În acest sens arată că, ulterior sesizării Curții
Constituționale, textul legal dedus controlului a fost abrogat
prin art. I pct. 5 din Ordonanța de urgență a Guvernului

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 850/20.IX.2005

nr. 26/2005, astfel încât, potrivit dispozițiilor art. 29 alin. (1)
și (6) din Legea nr. 47/1992, se impune respingerea
excepției ca devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 22 noiembrie 2004, pronunțată în
Dosarul nr. 986/C+C/2004, Curtea de Apel Galați — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. V alin. (4) din cap. II secțiunea a 3-a din
Legea nr. 609/2003 pentru aprobarea Ordonanței
Guvernului nr. 86/2003 privind reglementarea unor măsuri
în materie financiar-fiscală, excepție ridicată de Societatea
Comercială îMarex“ — S.A. din Brăila.
În motivarea excepției de neconstituționalitate autorul
acesteia susține că prin dispozițiile legale criticate se
creează o situație de inegalitate în fața legii între cele
două părți semnatare ale convenției, în sensul că îdoar
instituția statului care acordă înlesnirea are posibilitatea de
a aprecia asupra existenței sau inexistenței unor erori sau
implicații majore în conținutul actului încheiat și numai dacă
le profită aceste situații“. Așa fiind, persoana juridică
semnatară a convenției se află în imposibilitatea de a
realiza modificarea convenției prin semnarea unui act
adițional, prin aceasta restrângându-se îdrepturile
constituționale ale persoanei“. Totodată, autorul excepției
apreciază că prin dispozițiile criticate îstatul nu asigură nici
o protecția a intereselor activității economico-financiare a
agentului economic, plătitor al taxelor și impozitelor către
stat“.
Curtea de Apel Galați — Secția comercială și de
contencios administrativ apreciază că excepția invocată
este nefondată, întrucât nu pune în discuție
neconstituționalitatea unui text de lege, ci, mai degrabă,
oportunitatea de a încheia sau nu o convenție.
De asemenea, arată că dispozițiile legale invocate de
autorul excepției ca fiind neconstituționale nu există în
structura actului normativ indicat, acesta având un articol
unic.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că, în cazul de față,
este vorba despre îo dispoziție legală deosebită pentru
reglementarea unor situații deosebite, care, însă, asigură
același tratament juridic pentru toate persoanele interesate
în realizarea aceluiași drept prevăzut de lege“. Așa fiind,
textul criticat nu încalcă prevederile constituționale privind
egalitatea în fața legii, ci, dimpotrivă, asigură respectarea
acestora.
Avocatul Poporului apreciază că dispozițiile legale
criticate sunt constituționale. În acest sens arată că
dispozițiile art. V alin. (4) din Ordonanța Guvernului
nr. 86/2003 nu contravin prevederilor constituționale privind
egalitatea în drepturi, întrucât, în cazul de față, agenții
economici care înregistrează obligații fiscale restante față
de bugetul de stat și au obținut înlesniri la plata obligațiilor
fiscale nu se află în aceeași situație cu creditorii bugetari
care au atribuția de a recupera arieratele bugetare, ceea
ce justifică în mod obiectiv și rațional aplicarea unui
tratament juridic diferit între aceștia.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile alin. (4) al art. V din cap. II secțiunea a 3-a din
Ordonanța Guvernului nr. 86/2003 privind reglementarea
unor măsuri în materie financiar-fiscală, publicată în
Monitorul Oficial al României, Partea I, nr. 624 din
31 august 2003, alineat introdus prin articolul unic pct. 13
din Legea nr. 609 din 22 decembrie 2003 pentru
aprobarea Ordonanței Guvernului nr. 86/2003 privind
reglementarea unor măsuri în materie financiar-fiscală, lege
publicată în Monitorul Oficial al României, Partea I, nr. 930
din 23 decembrie 2003.
Dispozițiile legale criticate au următorul conținut:
îÎn situația în care, ulterior încheierii unei convenții de plată,
în conformitate cu prevederile Ordonanței de urgență a
Guvernului nr. 40/2002 pentru recuperarea arieratelor
bugetare, aprobată cu modificări și completări prin Legea
nr. 491/2002, cu modificările și completările ulterioare, se
constată că sumele și celelalte informații care au stat la baza
analizei cererii de acordare a înlesnirilor la plată au fost
eronate și au implicații majore în conținutul convenției
respective sau se constată erori materiale de altă natură,
începând cu data de 1 ianuarie 2004, pe baza documentelor
care atestă această situație, se încheie un act adițional de
corectare a convenției.“
Autorul excepției susține că dispozițiile legale criticate
contravin prevederilor art. 16, 53 și 135 din Constituție,
potrivit cărora:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 135: î(1) Economia României este economie de
piață, bazată pe libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;
b) protejarea intereselor naționale în activitatea economică,
financiară și valutară;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005
c) stimularea cercetării științifice și tehnologice naționale, a
artei și protecția dreptului de autor;
d) exploatarea resurselor naturale, în concordanță cu
interesul național;
e) refacerea și ocrotirea mediului înconjurător, precum și
menținerea echilibrului ecologic;
f) crearea condițiilor necesare pentru creșterea calității vieții;
g) aplicarea politicilor de dezvoltare regională în
concordanță cu obiectivele Uniunii Europene.“
Examinând excepția de neconstituționalitate, Curtea
constată că, ulterior sesizării ei, dispozițiile art. V din
secțiunea a 3-a a cap. II din Ordonanța Guvernului
nr. 86/2003 au fost abrogate prin art. I pct. 5 din

3

Ordonanța de urgență a Guvernului nr. 26 din 31 martie
2005 privind abrogarea dispozițiilor legale referitoare la
acordarea înlesnirilor la plata obligațiilor bugetare restante,
publicată în Monitorul Oficial al României, Partea I, nr. 296
din 8 aprilie 2005.
În consecință, în temeiul art. 29 alin. (1) din Legea
nr. 47/1992, potrivit căruia îCurtea Constituțională decide
asupra excepțiilor [...] privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare [...]“, coroborat cu alin. (6) al aceluiași
articol, excepția de neconstituționalitate ridicată a devenit
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge, ca devenită inadmisibilă, excepția de neconstituționalitate a dispozițiilor art. V alin. (4) din cap. II
secțiunea a 3-a din Ordonanța Guvernului nr. 86/2003 privind unele reglementări în domeniul financiar, excepție ridicată
de Societatea Comercială îMarex“ — S.A. din Brăila în Dosarul nr. 986/C+C/2004 al Curții de Apel Galați — Secția
comercială și de contencios administrativ.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
pentru înlăturarea efectelor calamităților naturale produse de inundații în perioada
iulie—august 2005
În temeiul prevederilor art. 108 din Constituția României, republicată, ale art. 30 alin. (4) și (5) din Legea
nr. 500/2002 privind finanțele publice, cu modificările ulterioare, și ale art. 21 lit. b) din Legea bugetului de stat pe anul
2005 nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2005, cu suma de 12.400 mii lei (RON) la
capitolul îMediu și ape“, titlul îCheltuieli de capital“.
(2) Fondurile prevăzute la alin. (1) se utilizează pentru
realizarea în regim de urgență a lucrărilor de înlăturare a
efectelor calamităților naturale produse de inundații,
prevăzute în anexa care face parte integrantă din prezenta
hotărâre.
Art. 2. — Elaborarea documentației tehnico-economice și
execuția lucrărilor se contractează de către Administrația
Națională îApele Române“, aflată în coordonarea
Ministerului Mediului și Gospodăririi Apelor, avându-se în
vedere prevederile Ordonanței de urgență a Guvernului
nr. 60/2001 privind achizițiile publice, aprobată cu modificări

și completări prin Legea nr. 212/2002, cu modificările și
completările ulterioare, aplicate în situații de forță majoră.
Art. 3. — (1) Până la aprobarea documentației tehnicoeconomice, potrivit legii, se aprobă deschiderea finanțării și
începerea execuției lucrărilor pe bază de liste de lucrări
estimate cantitativ și valoric.
(2) Decontarea lucrărilor executate se va face pe baza
situațiilor de lucrări însușite de beneficiar.
(3) În termen de 3 luni de la intrarea în vigoare a
prezentei hotărâri, Ministerul Mediului și Gospodăririi Apelor
va aproba documentația tehnico-economică aferentă
obiectivelor de investiții prevăzute în anexă.
Art. 4. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
11.049,4 mii lei (RON) Fondul de intervenție la dispoziția

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 850/20.IX.2005

Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2005.
Art. 5. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat

și în volumul și structura bugetului Ministerului Mediului și
Gospodăririi Apelor pe anul 2005.
Art. 6. — Ministerul Mediului și Gospodăririi Apelor și
alte organe abilitate de lege vor controla modul de
utilizare, în conformitate cu prevederile legale, a sumei
alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu
București, 8 septembrie 2005.
Nr. 1.052.
ANEXĂ*)
LISTA

lucrărilor de apărare și de înlăturare a efectelor calamităților naturale produse de inundații în perioada iulie—august 2005,
finanțate din Fondul de intervenție la dispoziția Guvernului

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 850/20.IX.2005

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
al comisiilor județene și a municipiului București
în domeniul egalității de șanse între femei și bărbați
În temeiul art. 108 din Constituția României, republicată, și al art. III
din Ordonanța Guvernului nr. 84/2004 pentru modificarea și completarea
Legii nr. 202/2002 privind egalitatea de șanse între femei și bărbați,
aprobată cu modificări prin Legea nr. 501/2004,
Guvernul României adoptă prezenta hotărâre.
Articol unic. — Se aprobă Regulamentul de organizare și funcționare al
comisiilor județene și a municipiului București în domeniul egalității de șanse
între femei și bărbați, prevăzut în anexa care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale
și familiei,
Gheorghe Barbu
p. Ministrul administrației și internelor,
Anghel Andreescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 8 septembrie 2005.
Nr. 1.054.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 850/20.IX.2005

ANEXĂ

REGULAMENT
de organizare și funcționare al comisiilor județene și a municipiului București în domeniul egalității de șanse
între femei și bărbați
Art. 1. — (1) Comisiile județene și a municipiului
București în domeniul egalității de șanse între femei și
bărbați, denumite în continuare COJES, sunt constituite în
cadrul direcțiilor de muncă, solidaritate socială și familie
județene și, respectiv, a municipiului București.
(2) Coordonarea activității COJES este asigurată de
Comisia națională în domeniul egalității de șanse între
femei și bărbați, denumită în continuare CONES.
Art. 2. — COJES este alcătuită din reprezentanți ai
structurilor deconcentrate ale autorităților administrației
publice centrale și locale sau ai autorităților administrative
autonome, ai confederațiilor sindicale, ai confederațiilor
patronale, precum și ai organizațiilor neguvernamentale cu
activitate în domeniul egalității de șanse între femei și
bărbați, prevăzute în anexa la prezentul regulament.
Art. 3. — (1) COJES îndeplinește, în principal,
următoarele atribuții:
a) promovarea abordării integrate a principiului egalității
de șanse între femei și bărbați în scopul eliminării
inegalităților de gen și a discriminărilor pe criteriu de sex;
b) includerea principiului egalității de șanse între femei
și bărbați în elaborarea și în aplicarea politicilor sectoriale
prin intermediul instituțiilor reprezentate în COJES;
c) evaluarea stadiului aplicării și respectării legislației în
domeniu la nivel local;
d) elaborarea de recomandări pentru autoritățile
administrației publice locale în vederea aplicării politicilor și
programelor specifice de promovare a principiului egalității
de șanse între femei și bărbați;
e) promovarea schimbului de experiență și de informații
privind acțiunile desfășurate în domeniu;
f) promovarea de propuneri pentru strategia locală de
implementare a principiului egalității de șanse între femei și
bărbați;
g) punerea la dispoziție mass-mediei locale a
informațiilor referitoare la experiențele pozitive și negative în
domeniul prevenirii și combaterii discriminării pe criteriu de
sex și al aplicării principiului egalității de șanse între femei
și bărbați;
h) elaborarea de rapoarte privind modul concret de
aplicare în diferite sectoare de activitate a politicii egalității
de șanse între femei și bărbați la nivel local, rapoarte care
vor fi comunicate către CONES, precum și către autoritățile
administrației publice centrale și locale.
(2) COJES îndeplinește orice alte atribuții stabilite de
către CONES sau prevăzute în alte acte normative.
(3) În realizarea atribuțiilor sale, COJES furnizează
informații și colaborează cu instituțiile și structurile
asociative prevăzute în anexa la prezentul regulament.
Art. 4. — (1) COJES se compune din președinte,
vicepreședinte ales și celelalte persoane membre cu un
mandat de 4 ani, având posibilitatea de reînnoire
nelimitată.

(2) Fiecare instituție prevăzută în anexa la prezentul
regulament (pozițiile nr. 1—9) își desemnează câte o
persoană membră a COJES.
(3) Fiecare confederație sindicală reprezentativă la nivel
național, prevăzută în anexa la prezentul regulament
(pozițiile nr. 10—14) desemnează câte o persoană membră
a COJES.
(4) Fiecare confederație patronală reprezentativă la nivel
național prevăzută în anexa la prezentul regulament
(pozițiile nr. 15—19) desemnează câte o persoană membră
a COJES.
(5) Fiecare organizație neguvernamentală prevăzută în
anexa la prezentul regulament (pozițiile nr. 20—22) cu
activitate în domeniul egalității de șanse între femei și
bărbați desemnează câte o persoană membră a COJES.
(6) Componența nominală a COJES se aprobă prin
ordin al prefectului, la propunerea instituțiilor și structurilor
asociative menționate în anexa la prezentul regulament.
Art. 5. — (1) Structura de conducere a COJES este
constituită din președinte și vicepreședinte.
(2) Activitatea executivă și de secretariat a COJES este
asigurată de un secretariat tehnic.
Art. 6. — (1) Președintele este reprezentantul în teritoriu
al Agenției Naționale pentru Egalitatea de Șanse între
Femei și Bărbați, fiind persoana desemnată cu atribuții în
domeniul egalității de șanse din cadrul direcției de muncă,
solidaritate socială și familie.
(2) Președintele are, în principal, următoarele atribuții:
a) asigură convocarea membrilor COJES;
b) stabilește ordinea de zi a ședinței;
c) asigură conducerea lucrărilor comisiei;
d) reprezintă COJES în relațiile cu terții.
Art. 7. — Secretariatul tehnic are, în principal,
următoarele atribuții:
a) asigură activitățile de registratură și de
corespondență;
b) pregătește documentele necesare desfășurării
ședințelor;
c) întocmește procesele-verbale ale ședințelor;
d) alte atribuții stabilite de membrii COJES.
Art. 8. — (1) Activitatea fiecărui membru al COJES
poate fi suplinită de un membru supleant.
(2) Desemnarea persoanelor membre supleante se face
de către instituțiile și structurile asociative prevăzute în
anexa la prezentul regulament.
Art. 9. — Membrii COJES colaborează la îndeplinirea
atribuțiilor acesteia, inclusiv la alcătuirea și diseminarea
documentațiilor de informare, precum și la elaborarea
rapoartelor de activitate.
Art. 10. — (1) Calitatea de membru al COJES
încetează în caz de revocare, demisie sau deces.
(2) COJES apreciază existența situațiilor în care
persoanele membre COJES pot fi revocate, după cum
urmează:
a) au săvârșit fapte penale pentru care au suferit
condamnări definitive;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 850/20.IX.2005

b) nu îndeplinesc atribuțiile prevăzute la art. 3.
Art. 11. — (1) Ședințele COJES se desfășoară, de
regulă, la sediul direcțiilor județene de muncă, solidaritate
socială și familie, trimestrial sau ori de câte ori este
necesar.
(2) Cvorumul legal al ședințelor este de cel puțin
jumătate plus unu din numărul total al membrilor, cu
condiția reprezentării fiecărei părți; în caz contrar ședința
se reprogramează la un interval de maximum 5 zile
lucrătoare.
(3) Desfășurarea lucrărilor plenului se consemnează în
procesul-verbal al ședinței.
(4) Procesul-verbal al ședinței, precum și documentele
aprobate se transmit de secretariatul tehnic al COJES
Compartimentului coordonare CONES, activitate teritorială și
parteneriat social din cadrul Agenției Naționale pentru
Egalitatea de Șanse între Femei și Bărbați, precum și
persoanelor membre care nu au participat la ședință.
Art. 12. — (1) Convocarea persoanelor membre COJES
se realizează în scris, de către președintele acesteia sau
la inițiativa a cel puțin două treimi din numărul persoanelor

membre, prin secretariatul tehnic, cu 10 zile lucrătoare
înainte de data ședinței.
(2) În lipsa președintelui, convocarea COJES poate fi
făcută și de vicepreședinte, care preia toate atribuțiile
președintelui.
(3) Adresa de convocare este însoțită de documentele
necesare ședinței de lucru, precum și de procesul-verbal al
ședinței anterioare.
Art. 13. — (1) Hotărârile COJES se adoptă prin vot
deschis cu majoritatea simplă a persoanelor membre
prezente.
(2) Hotărârile COJES se înregistrează de secretariatul
tehnic într-un registru propriu.
Art. 14. — (1) Secretariatul tehnic se asigură de un
compartiment din cadrul direcției de muncă, solidaritate
socială și familie județene, respectiv a municipiului
București, desemnat de directorul acesteia.
(2) Activitatea persoanelor membre din cadrul COJES
este neremunerată.
Art. 15. — Prevederile prezentului regulament se
completează cu dispozițiile legale referitoare la funcționarea
și atribuțiile COJES.
ANEXĂ
la regulament

Instituțiile și structurile asociative reprezentate în COJES
1. Direcția de muncă, solidaritate socială și familie
2. Agenția județeană pentru ocuparea forței de muncă
3. Inspectoratul teritorial de muncă
4. Inspectoratul școlar județean
5. Direcția județeană de sănătate publică
6. Direcția pentru cultură, culte și patrimoniul cultural
național

7. Direcția județeană de statistică
8. Inspectoratul județean de poliție
9. Instituția prefectului
10—14. Reprezentanți ai confederațiilor sindicale
15—19. Reprezentanți ai confederațiilor patronale
20—22. Reprezentanți ai organizațiilor neguvernamentale

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru aprobarea Regulamentului Institutului Național al Magistraturii
În temeiul art. 133 alin. (5) și (7) din Constituția României, republicată, și al art. 24 alin. (1) din Legea
nr. 317/2004 privind Consiliul Superior al Magistraturii, cu modificările și completările ulterioare,
având în vedere dispozițiile art. 106 lit. b) din Legea nr. 303/2004 privind statutul judecătorilor și procurorilor, cu
modificările și completările ulterioare,
Plenul Consiliului Superior al Magistraturii

h o t ă r ă ș t e:

Art. 1. — Se aprobă Regulamentul Institutului Național
al Magistraturii, cuprins în anexa care face parte integrantă
din prezenta hotărâre.
Art. 2. — La data intrării în vigoare a prezentei hotărâri,
Hotărârea Consiliului Superior al Magistraturii nr. 160/2004
pentru aprobarea Regulamentului Institutului Național al

Magistraturii, publicată în Monitorul Oficial al României,
Partea I, nr. 880 din 27 septembrie 2004, cu modificările și
completările ulterioare, se abrogă.
Art. 3. — Prezenta hotărâre va fi publicată în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 24 august 2005.
Nr. 320.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005

9
ANEXĂ

REGULAMENTUL
Institutului Național al Magistraturii
CAPITOLUL I
Dispoziții generale
Art. 1. — (1) Institutul Național al Magistraturii, denumit
în continuare Institut, este organizat și funcționează potrivit
Legii nr. 304/2004 privind organizarea judiciară, Legii
nr. 303/2004 privind statutul judecătorilor și procurorilor și
Legii nr. 317/2004 privind Consiliul Superior al Magistraturii,
astfel cum au fost modificate și completate, precum și
prevederilor prezentului regulament.
(2) Institutul este instituție publică aflată sub
coordonarea Consiliului Superior al Magistraturii.
(3) Institutul are personalitate juridică și sediul în
municipiul București.
(4) Institutul realizează formarea inițială a judecătorilor și
procurorilor, formarea profesională continuă a judecătorilor
și procurorilor în funcție, precum și formarea formatorilor, în
condițiile legii.
(5) Institutul nu face parte din sistemul național de
învățământ și educație și nu este supus dispozițiilor legale
referitoare la acreditarea instituțiilor de învățământ superior
și recunoașterea diplomelor.
CAPITOLUL II
Structura organizatorică a Institutului
Art. 2. — (1) Structura organizatorică a Institutului
include:
a) organele de conducere;
b) departamentul de formare inițială;
c) departamentul de formare continuă;
d) departamentul de formare a formatorilor;
e) departamentul economico-administrativ.
(2) Departamentele prevăzute la alin. (1) colaborează
în vederea îndeplinirii atribuțiilor ce le revin. Personalul
acestora exercită atribuțiile stabilite prin fișa postului,
întocmită de conducătorul departamentului și aprobată de
directorul Institutului.
CAPITOLUL III
Conducerea Institutului
Art. 3. — Organele de conducere ale Institutului sunt:
consiliul științific, directorul, 2 directori adjuncți și directorul
executiv.
Art. 4. — (1) Consiliul științific este format din
13 membri, după cum urmează: un judecător al Înaltei
Curți de Casație și Justiție; un procuror de la Parchetul de
pe lângă Înalta Curte de Casație și Justiție; un judecător
al Curții de Apel București; un procuror de la Parchetul
de pe lângă Curtea de Apel București, 3 profesori
universitari de la Facultatea de Drept a Universității din
București, Facultatea de Drept a Universității îAlexandru
Ioan Cuza“ din Iași și Facultatea de Drept a Universității
îBabeș-Bolyai din Cluj-Napoca; 3 reprezentanți aleși ai
personalului de instruire din cadrul Institutului; un

reprezentant al auditorilor de justiție; un reprezentant al
asociațiilor profesionale, legal constituite, ale judecătorilor și
procurorilor, precum și directorul Institutului.
(2) Durata mandatului membrilor consiliului științific este
de 3 ani și poate fi reînnoit, cu excepția reprezentantului
auditorilor de justiție, care este ales pentru un an.
(3) Consiliul științific este convocat de către directorul
Institutului sau, după caz, o treime din numărul membrilor
săi, consiliul pedagogic ori de Consiliul Superior al
Magistraturii.
(4) Ședințele consiliului științific sunt prezidate de către
directorul Institutului, iar în lipsa acestuia, de către unul
dintre membrii consiliului științific, desemnat de acesta.
Art. 5. — (1) Desemnarea judecătorilor și procurorilor în
consiliul științific se face dintr-o listă de 3 propuneri,
înaintată Consiliului Superior al Magistraturii de către
colegiile de conducere ale instanțelor și parchetelor
prevăzute la art. 4 alin. (1).
(2) Profesorii universitari de la Facultatea de Drept a
Universității din București, Facultatea de Drept a
Universității îAlexandru Ioan Cuza“ din Iași și Facultatea de
Drept a Universității îBabeș-Bolyai“ din Cluj-Napoca vor fi
recomandați de decanatele celor 3 facultăți, la solicitarea
Institutului, transmisă cu 3 luni înainte de expirarea
mandatelor.
(3) Reprezentanții personalului de instruire din cadrul
Institutului sunt aleși prin vot secret, în adunarea generală
a acestuia, convocată și prezidată de directorul Institutului.
(4) Reprezentantul auditorilor de justiție este ales prin
vot secret, în adunarea generală a auditorilor de justiție,
convocată și prezidată de directorul Institutului. Alegerea se
face în cel mult 30 de zile de la începutul anului de
învățământ.
(5) Reprezentantul asociațiilor profesionale, legal
constituite, ale judecătorilor și procurorilor este desemnat
de Consiliul Superior al Magistraturii dintre propunerile
formulate de aceste asociații. Criteriile de selecție a
candidaților se stabilesc prin hotărâre a Consiliului Superior
al Magistraturii, după consultarea tuturor asociațiilor
profesionale legal constituite.
Art. 6. — (1) Institutul este obligat să solicite Consiliului
Superior al Magistraturii, în condițiile prezentului regulament,
desemnarea noilor membri cu cel puțin 3 luni anterior
expirării mandatelor membrilor în funcție.
(2) Criteriile de selecție prevăzute la art. 5 alin. (5) vor
fi stabilite în termen de 30 de zile de la publicarea
prezentului regulament în Monitorul Oficial al României,
Partea I.
(3) Desemnarea reprezentantului asociațiilor profesionale,
legal constituite, ale judecătorilor și procurorilor se va face
în termen de 30 de zile de la expirarea termenului
prevăzut la alin. (2).
Art. 7. — (1) Consiliul științific hotărăște asupra
problemelor care privesc organizarea și funcționarea
Institutului.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 850/20.IX.2005

(2) Consiliul științific are următoarele atribuții:
a) aprobă planurile de învățământ pentru cursurile de
formare inițială și cursurile de formare continuă a
judecătorilor și procurorilor, organizate sau, după caz,
coordonate de Institut;
b) propune Consiliului Superior al Magistraturii numărul
anual de cursanți ai Institutului, data și locul organizării
concursului de admitere la Institut, tematica și bibliografia
pentru concursul de admitere și programul de formare
profesională a auditorilor de justiție;
c) propune Consiliului Superior al Magistraturii programul
de formare profesională continuă a judecătorilor și
procurorilor;
d) propune Consiliului Superior al Magistraturii numirea
și revocarea din funcție a directorului și a directorilor
adjuncți ai Institutului;
e) avizează numirea și eliberarea din funcție a
personalului de specialitate juridică asimilat magistraților;
f) propune Consiliului Superior al Magistraturii structura
organizatorică, statele de funcții și statele de personal ale
Institutului;
g) propune Consiliului Superior al Magistraturii numirea
comisiilor de admitere, de elaborare a subiectelor și de
soluționare a contestațiilor pentru concursul de admitere la
Institut, concursul de admitere în magistratură, examenul
de capacitate, concursul pentru promovarea judecătorilor și
procurorilor în funcții de execuție și concursul sau
examenul pentru numirea acestora în funcții de conducere,
în condițiile legii;
h) avizează proiectul de buget al Institutului;
i) aprobă Regulamentul de ordine interioară al căminului
auditorilor de justiție și Regulamentul bibliotecii Institutului;
j) propune Consiliului Superior al Magistraturii
modificarea regulamentului Institutului;
k) aprobă programul relațiilor externe ale Institutului.
(3) Consiliul științific hotărăște asupra oricăror alte
probleme care privesc organizarea și funcționarea
Institutului, stabilite de lege, regulamente ori de Consiliul
Superior al Magistraturii.
Art. 8. — (1) Consiliul științific își desfășoară activitatea
în prezența a două treimi din numărul membrilor săi și
adoptă hotărâri cu votul majorității membrilor prezenți.
(2) Ședințele consiliului științific sunt ordinare sau
extraordinare.
(3) Consiliul științific se întrunește lunar în ședință
ordinară.
(4) Lucrările ședinței se înregistrează și se
consemnează într-un proces-verbal care va fi semnat de
participanții la ședință.
(5) Hotărârile consiliului științific se semnează de
directorul Institutului sau, după caz, de membrul desemnat
care a prezidat ședința.
Art. 9. — (1) Consiliul științific al Institutului are ca
organ consultativ consiliul pedagogic.
(2) Din consiliul pedagogic fac parte directorul și
directorii adjuncți ai Institutului, șefii de catedră, titularii de
disciplină, precum și 2 reprezentanți ai coordonatorilor de
practică, unul pentru grupele de judecători și unul pentru
grupele de procurori.

(3) Cei 2 reprezentanți ai coordonatorilor de practică
sunt aleși anual, în adunările generale ale acestora,
convocate și prezidate de directorul Institutului.
Art. 10. — Consiliul pedagogic al Institutului analizează
și formulează propuneri privind:
a) direcțiile de studiu ale Institutului;
b) programul de învățământ (curriculum) și programele
analitice întocmite pentru fiecare disciplină din cadrul
formării inițiale;
c) domeniile și temele cuprinse în programul de formare
continuă a judecătorilor și procurorilor;
d) modul de organizare a activității de formare inițială și
activității de formare continuă, precum și măsurile necesare
îndeplinirii obiectivelor de studiu ale Institutului;
e) orice alte aspecte privind activitatea de studiu
desfășurată de Institut.
Art. 11. — (1) Consiliul pedagogic se întrunește lunar
sau ori de câte ori este necesar, la convocarea directorului
Institutului sau a unei treimi din numărul membrilor săi.
(2) Consiliul pedagogic își desfășoară activitatea în
prezența a cel puțin jumătate plus unu din numărul
membrilor săi și adoptă hotărâri cu majoritatea voturilor
membrilor prezenți.
(3) Lucrările consiliului pedagogic sunt conduse de
persoana desemnată la începutul ședinței dintre
membrii săi.
(4) Lucrările consiliului pedagogic se înregistrează și se
consemnează într-un proces-verbal, semnat de participanții
la ședință.
(5) Hotărârile consiliului pedagogic se semnează de
persoana care a prezidat ședința.
Art. 12. — (1) Directorul Institutului și directorii adjuncți
sunt numiți pentru un mandat de 3 ani de Consiliul
Superior al Magistraturii, la propunerea consiliului științific
al Institutului, din rândul personalului de instruire de
specialitate juridică al Institutului, al judecătorilor și
procurorilor sau al cadrelor didactice din învățământul
superior juridic acreditat potrivit legii.
(2) Directorul Institutului și adjuncții acestuia pot fi
revocați din funcție în conformitate cu dispozițiile art. 50
din Legea nr. 303/2004, cu modificările și completările
ulterioare, care se aplică în mod corespunzător.
(3) Directorul executiv este numit și revocat din funcție
în condițiile legii.
Art. 13. — (1) Directorul Institutului are, în principal,
următoarele atribuții:
a) asigură conducerea curentă a activității Institutului;
b) convoacă consiliul științific al Institutului în ședințe
ordinare și extraordinare și stabilește proiectul ordinii de zi;
c) reprezintă Institutul în relațiile cu autoritățile și
instituțiile publice, persoanele fizice și juridice din țară și
din străinătate;
d) este ordonator secundar de credite;
e) numește și eliberează din funcție, prin decizie,
personalul Institutului Național al Magistraturii, în condițiile
legii;
f) ia măsuri pentru executarea hotărârilor consiliului
științific al Institutului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005
(2) Directorul Institutului exercită orice alte atribuții
prevăzute de lege sau regulamente ori stabilite de Consiliul
Superior al Magistraturii sau de Consiliul științific al
Institutului.
(3) Directorul Institutului poate delega directorilor adjuncți
o parte din atribuțiile sale.
Art. 14. — (1) Directorii adjuncți ai Institutului au, în
principal, următoarele atribuții:
a) asigură respectarea programelor de studiu și a
normelor de disciplină interioară;
b) asigură elaborarea, după caz, a proiectelor de
curriculum, de politici și strategii de formare a judecătorilor
și procurorilor;
c) coordonează departamentele încredințate de directorul
Institutului;
d) asigură elaborarea proiectului statului de funcții și de
personal;
e) asigură elaborarea proiectului programului de relații
externe al Institutului;
f) asigură efectuarea lucrărilor necesare pentru relațiile
cu autoritățile și instituțiile publice, cu specialiștii români
sau străini, precum și cu reprezentanțele diplomatice
străine din România, în vederea promovării intereselor
Institutului în raporturile cu acestea;
g) asigură relațiile cu mass-media și cu publicul;
h) efectuează lucrările privind primirea în audiență la
conducerea Institutului.
(2) Directorii adjuncți exercită orice alte atribuții
prevăzute de lege sau regulamente ori stabilite de Consiliul
Superior al Magistraturii, Consiliul științific sau de directorul
Institutului.
(3) Directorul Institutului stabilește, prin decizie, atribuțiile
fiecărui director adjunct.
Art. 15. — (1) Directorul executiv conduce activitatea
departamentului economico-administrativ.
(2) Atribuțiile directorului executiv sunt stabilite prin
decizie de către directorul Institutului.
CAPITOLUL IV
Departamentul de formare inițială
Art. 16. — (1) Durata formării profesionale a auditorilor
de justiție este de 2 ani. După absolvirea primului an de
studiu auditorii de justiție optează, în ordinea mediilor și în
raport cu numărul posturilor stabilite de Consiliul Superior
al Magistraturii, pentru funcția de judecător sau procuror.
(2) Programul de formare a auditorilor de justiție se
elaborează de către personalul de instruire al Institutului, în
cadrul catedrelor, și se supune spre avizare consiliului
științific.
(3) Programul de formare prevăzut la alin. (2) se
aprobă de Consiliul Superior al Magistraturii, la propunerea
Consiliului științific al Institutului.
Art. 17. — (1) În primul an de studiu formarea
profesională a auditorilor de justiție se axează pe
aprofundarea cunoștințelor necesare pentru profesiile de
judecător și procuror, conform programului de formare.
(2) Numărul de conferințe și dezbateri tematice pentru
fiecare disciplină este prevăzut în programul de învățământ

11

și se desfășoară în conformitate cu programele analitice
aprobate.
(3) Programul de învățământ are la bază programele
analitice pentru fiecare disciplină, cu precizarea temelor și
subtemelor, precum și a numărului de ore alocat pentru
fiecare.
(4) Nota acordată auditorilor de justiție la sfârșitul
primului an de studii, la fiecare materie, reprezintă media
dintre nota obținută pentru activitatea desfășurată la
dezbaterile tematice și nota obținută la evaluarea finală.
(5) Media finală a primului an de studii reprezintă media
notelor obținute la fiecare materie, conform alin. (4).
Art. 18. — (1) Activitatea auditorilor de justiție din cel
de-al doilea an de studii se desfășoară conform
programului de practică, în cadrul instanțelor judecătorești
și al parchetelor, sub îndrumarea tutorilor de practică,
alternativ cu modulele stabilite conform programei
Institutului.
(2) Tutorii de practică sunt judecători și procurori de la
instanțe și, respectiv, parchete, care fac parte din
personalul de instruire al Institutului. Tutorii sunt
recomandați de conducerile instanțelor și parchetelor,
propuși de consiliul științific și numiți de Consiliul Superior
al Magistraturii.
(3) Auditorii de justiție din cel de-al doilea an de studii
continuă, în paralel cu stagiile de practică, formarea în
cadrul Institutului, conform programului de formare inițială,
sub formă de module, cu caracter preponderent practic.
(4) Auditorii de justiție din cel de-al doilea an de studii
susțin pe parcursul anului testări la sfârșitul fiecărei etape
a stagiului de practică, precum și la terminarea fiecărui
modul, conform programului de practică și programului de
învățământ.
(5) Nota acordată auditorilor de justiție la sfârșitul celui
de-al doilea an de studii reprezintă media dintre notele
obținute la testările menționate la alin. (4), conform
programului de formare inițială.
Art. 19. — (1) Formatorii sunt obligați să respecte
programa analitică și orarul. În mod excepțional,
modificarea orarului și a programelor analitice sau
înlocuirea formatorilor se poate face de directorul
Institutului, cu acordul consiliului științific.
(2) În cadrul fiecărei catedre/discipline se organizează
lunar sau ori de câte ori este nevoie ședința membrilor
acesteia, la convocarea titularului de catedră/disciplină, în
scopul asigurării pregătirii unitare a auditorilor de justiție.
Art. 20. — (1) Personalul de instruire evaluează
activitatea desfășurată de auditorii de justiție, prin
acordarea de note sau, după caz, calificative într-o fișă
individuală.
(2) Criteriile de evaluare se aprobă de Consiliul științific
al Institutului, la propunerea consiliului pedagogic.
(3) Notele și calificativele se centralizează la încheierea
fiecărei perioade de studiu sau stagiu de practică și au
pondere în media finală de absolvire.
(4) Nota minimă admisă la fiecare probă este 5,00
(cinci).
(5) Contestarea notelor la probele și examenele din
timpul formării profesionale nu este admisă. Auditorii de
justiție au dreptul să ceară recorectarea lucrărilor în termen

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 850/20.IX.2005

de 48 de ore de la afișarea rezultatelor la sediul
Institutului.
(6) Proba sau examenul la care nu s-a obținut nota
minimă prevăzută la alin. (4) mai poate fi susținută/
susținut o singură dată, în prima sesiune anunțată de
Institut. Nepromovarea la cea de-a doua sesiune atrage
exmatricularea din Institut, în baza hotărârii consiliului
științific.
Art. 21. — Trimestrial sau ori de câte ori este necesar
consiliul științific face analiza modului de desfășurare a
procesului de învățământ și a stagiilor de practică, având
în vedere și opiniile auditorilor de justiție.
CAPITOLUL V
Departamentul de formare continuă
Art. 22. — Departamentul de formare continuă este
organizat și funcționează în conformitate cu prevederile
Regulamentului privind modul de desfășurare a cursurilor
de formare profesională continuă a judecătorilor și
procurorilor și atestare a rezultatelor obținute, aprobat prin
hotărâre a Consiliului Superior al Magistraturii.
Art. 23. — Institutul elaborează programul anual de
formare continuă a judecătorilor și procurorilor, pe care îl
supune aprobării Consiliului Superior al Magistraturii până
cel mai târziu în luna noiembrie a anului în curs, pentru
anul următor.
Art. 24. — Institutul coordonează activitatea de formare
profesională continuă a judecătorilor și procurorilor, realizată
de curțile de apel și de parchetele de pe lângă acestea,
prin avizarea tematicii de pregătire, furnizarea materialelor
documentare și formarea formatorilor.
CAPITOLUL VI
Departamentul de formare a formatorilor
Art. 25. — Institutul realizează formarea formatorilor,
conform dispozițiilor art. 93 alin. (1) din Legea nr. 304/2004,
cu modificările și completările ulterioare.
Art. 26. — Selecția candidaților care și-au anunțat
intenția de a deveni formatori ai Institutului se realizează
de către o comisie numită prin hotărâre a consiliului
științific, conform unei proceduri publice și transparente, cu
aplicarea unor criterii obiective stabilite prin strategia de
recrutare a formatorilor Institutului, aprobată de Consiliul
Superior al Magistraturii.
Art. 27. — (1) După etapa de pregătire și evaluare
finală a formatorilor, consiliul științific propune Consiliului
Superior al Magistraturii numirea acestora.
(2) În mod excepțional, consiliul științific poate folosi ca
formatori la formarea continuă și alți specialiști decât cei
aflați pe lista de formatori, situație care va fi comunicată
de îndată Consiliului Superior al Magistraturii, spre
aprobare.
Art. 28.— Personalul de instruire al Institutului poate
beneficia de formare în domeniul tehnicilor pedagogice.

CAPITOLUL VII
Departamentul economico-administrativ
Art. 29. — Departamentul economico-administrativ este
format din:
a) serviciul financiar-contabil;
b) serviciul resurse umane;
c) serviciul secretariat, protocol și administrativ;
d) serviciul documentare.
Art. 30. — Serviciul financiar-contabil are următoarele
atribuții:
a) asigură buna desfășurare a activității financiarcontabile;
b) angajează, alături de director, prin semnătura
directorului executiv sau, în lipsa acestuia, a înlocuitorului
său Institutul în toate operațiunile patrimoniale;
c) organizează efectuarea lucrărilor de planificare
financiară, întocmirea lucrărilor cu privire la veniturile și
cheltuielile Institutului, planul de casă, fondul pentru salarii,
precum și a altor lucrări financiar-contabile, conform legii;
d) organizează și asigură controlul gestiunii și
efectuarea inventarierii patrimoniului Institutului;
e) păstrează registrele și dosarele administrative privind
activitatea financiar-contabilă;
f) îndeplinește orice alte atribuții cu caracter financiarcontabil prevăzute de lege sau încredințate de conducerea
Institutului.
Art. 31. — Serviciul resurse umane are următoarele
atribuții:
a) organizează concursurile pentru ocuparea posturilor
vacante de personal de specialitate juridică asimilat
magistraților, personal contractual și funcționari publici din
cadrul Institutului;
b) asigură și răspunde de respectarea condițiilor cerute
de lege privind încadrările în grilele și gradele salariale;
c) completează carnetele de muncă și registrul de
evidență a salariaților;
d) urmărește întocmirea fișelor de evaluare a salariaților;
e) urmărește întocmirea și păstrarea declarațiilor de
interese, declarațiilor de avere și a celorlalte declarații
prevăzute de lege ale personalului de specialitate juridică
asimilat magistraților și ale funcționarilor publici;
f) propune actualizarea statului de funcții și a statului de
personal;
g) îndeplinește orice alte atribuții referitoare la resursele
umane, încredințate de conducerea Institutului.
Art. 32. — Serviciul secretariat, protocol și administrativ
are următoarele atribuții:
a) păstrează dosarele auditorilor de justiție;
b) întocmește foile matricole, cataloagele și alte
evidențe necesare privind activitățile de învățământ,
frecventarea și absolvirea cursurilor și eliberează atestate
auditorilor de justiție;
c) primește și distribuie corespondența Institutului,
redactează corespondența trimisă de acesta sub semnătura
directorului sau a directorilor adjuncți;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005
d) asigură arhivarea documentelor primite sau elaborate
în Institut și răspunde de păstrarea și conservarea
acestora;
e) comunică celorlalte compartimente datele și
documentele necesare, în vederea îndeplinirii atribuțiilor ce
le revin;
f) răspunde de activitatea administrativ-gospodărească a
Institutului, asigurând aprovizionarea cu bunurile necesare
și gestionarea acestora;
g) duce la îndeplinire măsurile stabilite pentru
asigurarea condițiilor corespunzătoare de lucru în Institut,
conform normelor de protecție a muncii și celor pentru
paza clădirii și a bunurilor, precum și pentru paza contra
incendiilor, conform legii;
h) îndeplinește orice alte atribuții prevăzute de lege sau
încredințate de conducerea Institutului.
CAPITOLUL VIII
Personalul Institutului
SECȚIUNEA I
Dispoziții comune

Art. 33. — În cadrul Institutului își desfășoară activitatea
următoarele categorii de personal:
a) judecători și procurori;
b) personal de specialitate juridică asimilat magistraților;
c) funcționari publici;
d) personal contractual;
e) cadre didactice din învățământul superior, acreditat
conform legii.
Art. 34. — (1) Personalul de instruire al Institutului este
asigurat, de regulă, din rândul judecătorilor și procurorilor
în funcție, care pot fi detașați în cadrul Institutului, cu
acordul lor și cu avizul consiliului științific, conform legii.
(2) Pentru desfășurarea procesului de formare
profesională Institutul poate folosi, în condițiile legii, și
cadre didactice din învățământul juridic superior acreditat
potrivit legii, alți specialiști români și străini, precum și
personal de specialitate juridică prevăzut la art. 86 alin. (1)
din Legea nr. 303/2004, cu modificările și completările
ulterioare.
(3) Personalul de instruire al Institutului are obligația de
a asigura desfășurarea programelor de formare inițială, de
formare continuă a judecătorilor și procurorilor, precum și
de formare profesională a formatorilor, pe baza programelor
aprobate.
Art. 35. — (1) Personalul de specialitate juridică asimilat
magistraților îndeplinește atribuții specifice de organizare și
instruire în cadrul departamentelor de formare inițială, de
formare continuă și de formare a formatorilor.
(2) Salarizarea personalului de instruire al Institutului
prin plata cu ora se face în funcție de numărul de ore de
seminar sau de curs susținute, de indemnizația brută
lunară a funcției de judecător la Înalta Curte de Casație și
Justiție și de norma didactică stabilită conform art. 80
alin. (2) din Legea nr. 128/1997 privind Statutul
personalului didactic, cu modificările și completările
ulterioare.

13

(3) Personalul prevăzut la alin. (1) beneficiază de
drepturile și are îndatoririle prevăzute de lege pentru
judecători și procurori.
Art. 36. — (1) Posturile de funcționari publici se ocupă
în conformitate cu prevederile Legii nr. 188/1999 privind
Statutul funcționarilor publici, republicată, cu modificările și
completările ulterioare.
(2) Ocuparea posturilor de către personalul contractual
se face în conformitate cu prevederile Codului muncii.
(3) Personalul de conducere al Institutului, personalul de
specialitate juridică asimilat magistraților, funcționarii publici
și personalul contractual răspund penal, disciplinar și civil,
conform legii.
Art. 37. — Colaboratorii externi ai Institutului Național al
Magistraturii sunt salarizați conform legii.
SECȚIUNEA a II-a
Ocuparea posturilor vacante de personal
de specialitate juridică asimilat magistraților

Art. 38. — (1) Poate ocupa un post de execuție de
personal de specialitate juridică asimilat magistraților, în
departamentele de formare a judecătorilor și procurorilor
din cadrul Institutului, persoana care îndeplinește condițiile
prevăzute la art. 13 alin. (2) lit. a)—e) din Legea
nr. 303/2004, cu modificările și completările ulterioare, și a
promovat concursul organizat de Institut.
(2) Numirea pe posturi de personal de specialitate
juridică asimilat magistraților a persoanelor care îndeplinesc
condițiile prevăzute la alin. (1) se face prin decizie a
directorului Institutului.
Art. 39. — (1) Pentru înscrierea la concurs, candidații
vor prezenta următoarele acte:
a) actul de identitate, în copie;
b) certificatul de naștere și certificatul de căsătorie, în
copie;
c) diploma de licență și foaia matricolă a anilor de
studii, în copie;
d) certificatul de cazier judiciar;
e) certificatul de cazier fiscal;
f) cerere-tip;
g) curriculum vitae;
h) carnetul de muncă sau alte acte doveditoare ale
vechimii în specialitate, în copie;
i) chitanța de plată a taxei de înscriere;
j) două fotografii color tip îbuletin“.
(2) Copiile actelor menționate la alin. (1) vor fi
certificate spre conformitate.
(3) Candidații vor depune și o recomandare privind
profilul profesional și moral de la ultimul loc de muncă.
Candidații care nu au mai fost angajați anterior vor depune
o recomandare de la ultima instituție de învățământ
absolvită.
(4) Candidații sunt obligați să depună la dosar o
adeverință medicală eliberată de medicul de familie, din
care să reiasă că sunt apți pentru exercitarea funcției.
Art. 40. — (1) Examinarea candidaților se face prin
sustinerea unei probe scrise la o limbă străină, la alegere

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 850/20.IX.2005

dintre engleză și franceză, a unei probe scrise de verificare
a cunoștințelor teoretice și a unui interviu.
(2) Tematica pentru probele de concurs și bibliografia,
data și locul susținerii concursului, numirea comisiilor de
concurs, numărul de posturi scoase la concurs, precum și
cuantumul taxei de înscriere la concurs se propun de către
directorul Institutului și se aprobă de consiliul științific.
(3) Data și locul susținerii concursului și numărul
posturilor vacante, termenul pentru depunerea actelor de
înscriere la concurs și cuantumul taxei de înscriere se
aduc la cunoștință celor interesați prin afișare la sediul
Institutului, prin intermediul mass-media și prin publicarea
pe pagina de Internet a Institutului, cu cel puțin 30 de zile
înainte de data concursului. Tematica și bibliografia se află
în permanență pe site-ul Institutului, începând cu data
anunțării concursului și pe toată durata acestuia.
(4) Cererile-tip pentru înscrierea la concurs se depun cu
cel puțin 15 zile înainte de data concursului la serviciul
resurse umane al Institutului.
(5) Consiliul științific al Institutului numește comisia de
examinare și comisia de contestații.
Art. 41. — (1) Comisia de examinare întocmește cu o
zi înaintea concursului 3 variante de subiecte pentru limba
străină, care se depun în plicuri separate și sigilate.
(2) Cele 3 plicuri sigilate vor fi prezentate de un delegat
al comisiei de examinare, în ziua concursului, în sala de
desfășurare a acestuia.
(3) Un reprezentant al candidaților va proceda la
tragerea la sorți a plicului cu subiecte, care va fi desigilat
și prezentat de delegatul comisiei de examinare. Delegatul
comisiei de examinare comunică subiectele, ora de
începere și ora de încheiere a concursului.
(4) Timpul destinat pentru elaborarea lucrării scrise la
limba străină este de 2 ore din momentul comunicării
subiectelor.
(5) Intrarea candidaților în sălile de concurs se face pe
baza listelor întocmite pentru fiecare sală și a actului de
identitate. După verificarea identității, fiecare candidat
păstrează, la vedere, actul de identitate, până la predarea
lucrării scrise. Pe listă se menționează prezența fiecărui
candidat.
(6) Candidații care nu se află în sală în momentul
deschiderii plicului cu subiecte pierd dreptul de a mai
susține proba.
(7) Înainte de a se comunica subiectele, candidații
înscriu numele și prenumele pe colțul foii ce urmează a fi
lipit, după care se aplică ștampila Institutului.
(8) Pe toată durata desfășurării probei scrise la limba
străină, în sălile de concurs au acces numai membrii
comisiei de examinare, persoanele care supraveghează
desfășurarea probei și persoanele desemnate cu aplicarea
ștampilei pe colțul îndoit al colilor destinate probei scrise.
(9) În vederea elaborării lucrării scrise, candidații
primesc coli de hârtie având ștampila Institutului. Se poate
folosi numai cerneală sau pix cu pastă de culoare albastră.
(10) La expirarea timpului prevăzut la alin. (4),
responsabilul de sală strânge lucrările în ordinea predării
lor de către candidați, sub semnătură, după care le predă
comisiei de examinare, care le înscrie într-un borderou.

(11) Dacă examinarea se face în mai multe săli, se
întocmește câte un borderou pentru lucrările din fiecare
sală.
(12) Lucrarea se consideră predată de candidat după
verificarea stării acesteia de către responsabilul de sală și
după semnarea borderoului de către candidat.
(13) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se poate face numai cu însoțitor.
(14) Frauda dovedită se sancționează cu eliminarea din
concurs. În aceste cazuri, responsabilul de sală întocmește
un proces-verbal despre constatările făcute și măsurile
luate, iar lucrarea se anulează cu mențiunea îfraudă“.
Procesul-verbal va fi comunicat candidatului și comisiei de
examinare.
(15) Pentru a fi declarați admiși la proba scrisă la limba
străină candidații trebuie să obțină cel puțin nota 7.
(16) Rezultatele se afișează la sediul Institutului și pe
pagina de Internet a acestuia.
(17) Candidații nemulțumiți de notele acordate la proba
scrisă la limba străină pot depune contestație la serviciul
resurse umane din cadrul Institutului în termen de 48 de
ore de la data afișării rezultatelor.
(18) În vederea soluționării contestațiilor, colțurile lucrării
se lipesc din nou.
(19) Contestațiile se soluționează de comisia de
contestații în termen de 48 de ore de la înregistrare. Nota
obținută la contestații este definitivă și nu poate fi mai
mică decât nota contestată.
Art. 42. — (1) Candidații admiși la proba scrisă la limba
străină susțin o lucrare scrisă de verificare a cunoștințelor
teoretice la două dintre următoarele discipline: drept civil,
dreptul familiei, drept comercial, drept procesual civil, drept
penal, drept procesual penal, organizare judiciară, elemente
de drept comunitar și protecția europeană a drepturilor
omului.
(2) Disciplinele la care candidații susțin lucrarea scrisă
de verificare a cunoștințelor teoretice se aprobă, pentru
fiecare post vacant, de consiliul științific al Institutului, la
propunerea directorului acestuia.
(3) Timpul destinat pentru elaborarea lucrării scrise de
verificare a cunoștințelor teoretice se stabilește de comisia
de examinare și nu poate depăși 4 ore.
(4) Dispozițiile art. 41 alin. (5)—(14) se aplică în mod
corespunzător.
Art. 43. — (1) Corectarea lucrărilor scrise de verificare
a cunoștințelor teoretice se face pe baza unui barem
stabilit de membrii comisiei de examinare.
(2) Lucrarea scrisă la fiecare dintre materiile de concurs
se notează cu note de la 1 la 10.
(3) Nota lucrării scrise de verificare a cunoștințelor
teoretice o reprezintă media aritmetică a notelor obținute la
fiecare dintre materiile de concurs.
(4) Pentru a fi declarați admiși la proba scrisă de
verificare a cunoștințelor teoretice, candidații trebuie să
obțină cel puțin media 7, dar nu mai puțin de nota 5 la
fiecare materie de concurs.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 850/20.IX.2005
(5) Dispozițiile art. 41 alin. (16)—(19) se aplică în mod
corespunzător.
Art. 44. — (1) Candidații care au fost declarați admiși
la proba scrisă de verificare a cunoștințelor teoretice susțin
un interviu în fața comisiei de examinare, în scopul
identificării aptitudinilor specifice funcției pentru care
candidează.
(2) Prestația candidatului la interviu se notează cu note
de la 1 la 10 de către fiecare membru al comisiei.
(3) Nota finală la interviu o reprezintă media aritmetică
a notelor acordate de către fiecare membru al comisiei.
(4) Nu se admit contestații cu privire la notele obținute
la interviu.
Art. 45. — (1) Media generală de promovare a
concursului este cel puțin 7, în limita posturilor scoase la
concurs.
(2) Media generală a concursului o reprezintă media
aritmetică a notelor obținute la proba scrisă la limba
străină, proba scrisă de verificare a cunoștințelor teoretice
și interviu.
Art. 46. — (1) În termen de 3 zile de la data finalizării
concursului, comisiile de examinare predau întregul material
de concurs serviciului resurse umane din cadrul Institutului,
care va lua măsuri pentru afișarea rezultatelor concursului
la sediul Institutului și pe pagina de Internet a acestuia.
(2) Repartizarea candidaților declarați admiși la concurs
se face în ordinea descrescătoare a mediilor generale
obținute, în limita posturilor vacante pentru care s-a
organizat concursul și în funcție de opțiunea candidaților și
de probele de concurs susținute.
Art. 47. — (1) Lucrările scrise și celelalte documente
relevante privind concursul se anexează la dosarele
profesionale ale candidaților declarați admiși.
(2) Orice alte documente privind concursul se arhivează
și se păstrează potrivit nomenclatoarelor arhivistice.
(3) Taxa de înscriere se restituie candidaților care își
anunță retragerea cu cel puțin 15 zile înainte de prima
probă de concurs.
CAPITOLUL IX
Drepturile și obligațiile auditorilor de justiție
Art. 48. — (1) Auditorii de justiție au, în principal,
următoarele drepturi:
a) să beneficieze de o pregătire unitară pentru funcția
de judecător sau procuror;
b) să utilizeze mijloacele de documentare puse la
dispoziție prin intermediul bibliotecii Institutului;
c) să beneficieze de cazare în căminul Institutului, în
limita locurilor disponibile și în ordinea rezultatelor obținute
la concursul de admitere în Institut sau, după caz, la
finalul anului întâi de studiu;
d) să participe la elaborarea unor publicații sau studii
de specialitate, a unor lucrări literare ori științifice sau la
emisiuni audiovizuale, cu excepția celor cu caracter politic.
(2) Auditorii de justiție au orice alte drepturi prevăzute
de lege sau de regulamente.
Art. 49. — (1) Auditorii de justiție au următoarele
obligații:
a) să-și îndeplinească cu competență și corectitudine
îndatoririle ce le revin și să-și respecte obligațiile cu
caracter administrativ stabilite prin legi, regulamente și
ordine de serviciu;

15

b) să respecte regulamentul Institutului, regulamentul
bibliotecii și regulamentul căminului Institutului;
c) să respecte orarul fixat de conducerea Institutului,
precum și normele de conduită prevăzute de lege;
d) să nu se servească de actele pe care le îndeplinesc
în exercitarea atribuțiilor de serviciu pentru a-și exprima
sau manifesta convingeri politice;
e) să aibă o atitudine echidistantă, fără influențe legate
de rasă, sex, religie, naționalitate, precum și de statutul
socioeconomic, politic și cultural al unei persoane ori alte
asemenea criterii discriminatorii;
f) să nu dezvăluie sau să folosească pentru alte scopuri
decât cele legate direct de exercitarea profesiei informațiile
pe care le-au obținut în această calitate;
g) în cazul în care, potrivit legii, lucrările au un caracter
confidențial, să păstreze materialele respective în incinta
Institutului, instanței sau parchetului și să nu permită
consultarea lor decât în cadrul prevăzut de lege și de
regulament;
h) să folosească resursele și mijloacele materiale care
le sunt puse la dispoziție, conform destinației lor, exclusiv
în interesul dobândirii de cunoștințe profesionale.
(2) Auditorii de justiție au orice alte obligații prevăzute
de lege sau de regulamente.
(3) Absențele auditorilor de justiție de la cursuri ori de
la stagiile de practică se consemnează în foile de prezență
de către personalul de instruire sau, după caz, de tutorii
de practică.
Art. 50. — (1) În cazul în care auditorii de justiție
săvârșesc o abatere de la îndatoririle ce le revin potrivit
dispozițiilor legale și regulamentare, pot fi sancționați
disciplinar de către directorul Institutului sau, după caz, de
consiliul științific.
(2) Constituie abateri disciplinare următoarele fapte:
a) desfășurarea de activități publice cu caracter politic
sau manifestarea convingerilor politice în exercitarea
atribuțiilor ce le revin;
b) atitudinile ireverențioase față de colegi, de personalul
de instruire și de conducere al Institutului, precum și față
de persoanele cu care intră în contact în perioada
efectuării stagiului;
c) absențele nemotivate de la cursuri, dacă acestea
depășesc 8 ore într-o lună.
(3) Sancțiunile disciplinare ce pot fi aplicate auditorilor
de justiție sunt următoarele:
a) avertismentul;
b) diminuarea indemnizației cu până la 15% pe o
perioadă de la o lună la 3 luni sau proporțional cu
numărul absențelor nemotivate, dacă acestea depășesc
8 ore într-o lună;
c) diminuarea bursei proporțional cu numărul absențelor
nemotivate, dacă acestea depășesc 8 ore într-o lună;
d) exmatricularea din Institut.
Art. 51. — (1) Avertismentul se aplică, în scris, de către
directorul Institutului, în termen de 30 de zile de la
constatarea abaterii, și poate fi contestat la consiliul
științific, în termen de 30 de zile de la comunicare.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 850/20.IX.2005

(2) Sancțiunile prevăzute la art. 50 alin. (3) lit. b), c) și
d) se aplică de consiliul științific al Institutului, în termenul
prevăzut la alin. (1).
(3) Decizia sau, după caz, hotărârea de sancționare se
motivează și se comunică în termen de 10 zile de la
aplicarea sancțiunii.
(4) Hotărârile consiliului științific prevăzute la alin. (1) și
(2) pot fi atacate la instanța de contencios administrativ și
fiscal competentă.
(5) Sancțiunile aplicate auditorilor de justiție prin hotărâri
irevocabile se consemnează în dosarul personal al
acestora.
Art. 52. — (1) Aplicarea sancțiunii disciplinare este în
mod obligatoriu precedată de efectuarea cercetării cu
privire la faptele care constituie încălcări ale prevederilor
legale sau regulamentare.

(2) Cercetarea prealabilă se efectuează de către unul
dintre directorii adjuncți. În cursul acestei proceduri se
stabilesc faptele și urmările acestora, împrejurările în care
au fost săvârșite, existența sau inexistența vinovăției și
orice alte date concludente. Sunt obligatorii ascultarea
auditorului cercetat și verificarea apărărilor acestuia.
(3) Cercetarea se finalizează printr-un referat, în care se
consemnează rezultatul constatărilor. Persoana cercetată
are dreptul să cunoască toate actele cercetării și să solicite
probe în apărare.
(4) Răspunderea disciplinară se prescrie în termen de
un an de la săvârșirea faptei.
Art. 53. — Auditorii de justiție răspund pentru pagubele
aduse patrimoniului Institutului, conform dispozițiilor legale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 850/20.IX.2005 conține 16 pagini.

Prețul: 1,05 lei noi/10.500 lei vechi

&JUYDGY|048355]
ISSN 1453—4495

PDF compression, OCR, web-optimization with CVISION's PdfCompressor

