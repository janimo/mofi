PARTEA

Anul 173 (XVII) — Nr. 404

I

Vineri, 13 mai 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.

ORDONANȚE ȘI HOTĂRÂRI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

ALE GUVERNULUI ROMÂNIEI
33.

557.

— Ordin al ministrului finanțelor publice pentru
modificarea și completarea Ordinului ministrului
finanțelor publice nr. 1.849/2003 privind
personalizarea formularelor tipizate cu regim
special, comune pe economie, cu modificările și
completările ulterioare ...............................................

3–4

583.

— Ordin al ministrului finanțelor publice pentru
stabilirea Procedurii de implementare a
prevederilor art. 32—38 din Ordonanța Guvernului
nr. 59/2003 privind unele categorii de bunuri
scutite de la plata datoriei vamale, aprobată și
modificată prin Legea nr. 545/2003, cu
modificările și completările ulterioare.......................

4–8

— Ordonanță de urgență pentru modificarea
Ordonanței

Guvernului

nr.

53/2003

privind

privatizarea Societății Comerciale îTractorul UTB“ —
S.A. Brașov................................................................
386.

1–2

— Hotărâre privind aprobarea plății unui procent
de 50% din contribuția României pe anul 2005 la
bugetul Agenției Mondiale Antidoping......................

388.

Pagina

2

— Hotărâre privind recunoașterea Fundației de
Sprijin Comunitar ca fiind de utilitate publică.........

´
3

Rectificări .............................................................................

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 53/2003
privind privatizarea Societății Comerciale îTractorul UTB“ — S.A. Brașov
Având în vedere faptul că privatizarea în mod accelerat a unor societăți comerciale cu capital de stat, cu impact
semnificativ în plan economic și social, reprezintă unul dintre obiectivele principale, cu caracter de urgență, ale
Programului de guvernare,
luând în considerare faptul că Societatea Comercială îTractorul UTB“ — S.A. Brașov se înscrie în categoria
societăților comerciale cu impact semnificativ în plan economic și social, privatizarea urgentă a acesteia servind cu
precădere interesului public general și imediat,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 53/2003 privind
privatizarea Societății Comerciale îTractorul UTB“ — S.A.
Brașov, publicată în Monitorul Oficial al României, Partea I,

nr. 584 din 15 august 2003, aprobată cu modificări și
completări prin Legea nr. 498/2004, se modifică după cum
urmează:

2

MONITORUL OFICIAL AL ROMÂNIEI, PARTEA I, Nr. 404/13.V.2005

1. Articolul 1 va avea următorul cuprins:
îArt. 1. — Autoritatea pentru Valorificarea Activelor
Statului, denumită în continuare A.V.A.S., este mandatată
să vândă pachetul de acțiuni deținut de stat la Societatea
Comercială «Tractorul UTB» — S.A. Brașov, denumită în
continuare societate, prin negociere, către un investitor
strategic capabil să asigure relansarea economică a
societății.“
2. Articolul 2 va avea următorul cuprins:
îArt. 2. — Elementele esențiale ale contractului de
vânzare-cumpărare de acțiuni la societate sunt stabilite prin
negociere și sunt supuse aprobării Guvernului.“
3. Articolul 6 se abrogă.
4. Articolul 8 va avea următorul cuprins:
îArt. 8. — Prin derogare de la prevederile Legii
nr. 143/1999 privind ajutorul de stat, cu modificările și
completările ulterioare, A.V.A.S. este mandatată să notifice
Consiliului Concurenței ajutoarele de stat acordate în

temeiul prezentei ordonanțe, în numele tuturor furnizorilor
de ajutor de stat, într-un singur formular de notificare;
măsurile de natura ajutorului de stat se vor acorda numai
după autorizarea de către Consiliul Concurenței.“
5. Articolul 9 se abrogă.
Art. II. — Ajutorul de stat acordat Societății Comerciale
îTractorul UTB“ — S.A. Brașov până la data intrării în
vigoare a prezentei ordonanțe de urgență va fi
compatibilizat cu noile reglementări în materie.
Art. III. — Pe data intrării în vigoare a prezentei
ordonanțe de urgență Hotărârea Guvernului nr. 571/2002
privind aprobarea strategiei de privatizare a Societății
Comerciale îTractorul UTB“ — S.A. Brașov, inclusă în cadrul
PSAL (Programul pentru Ajustarea Sectorului Privat) —
componenta îPrivatizarea a 5 mari societăți comerciale prin
intermediul băncilor de investiții“, publicată în Monitorul
Oficial al României, Partea I, nr. 407 din 12 iunie 2002, se
abrogă.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității pentru Valorificarea Activelor Statului,
Gabriel Ionel Zbîrcea
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 28 aprilie 2005.
Nr. 33.

GUVERNUL ROMÂNIEI

HOTĂRÂRE
privind aprobarea plății unui procent de 50% din contribuția României
pe anul 2005 la bugetul Agenției Mondiale Antidoping
În temeiul art. 108 din Constituția României, republicată, și al art. 38 lit. a) din Statutul Consiliului Europei, la care
România a aderat prin Legea nr. 64/1993,
Guvernul României adoptă prezenta hotărâre.
Art. 1. — (1) Se aprobă plata unui procent de 50% din
contribuția României pe anul 2005 la bugetul Agenției
Mondiale Antidoping, prin intermediul Consiliului Europei, în
limita echivalentului în lei al sumei de 20.900 dolari S.U.A.
(2) Echivalentul în lei al sumei prevăzute la alin. (1) va
fi calculat pe baza raportului de schimb leu/dolar S.U.A. în
vigoare la data efectuării plății.

Art. 2. — Suma prevăzută la art. 1 se asigură din
creditele bugetare aprobate Agenției Naționale pentru Sport
în bugetul pe anul 2005, la capitolul 59.01 îCultură, religie
și acțiuni privind activitatea sportivă și de tineret“, titlul 38
îTransferuri“.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
Ministrul finanțelor publice,
Ionel Popescu
București, 28 aprilie 2005.
Nr. 386.

MONITORUL OFICIAL AL ROMÂNIEI, PARTEA I, Nr. 404/13.V.2005

3

GUVERNUL ROMÂNIEI

HOTĂRÂRE
privind recunoașterea Fundației de Sprijin Comunitar ca fiind de utilitate publică
În temeiul art. 108 din Constituția României, republicată, și al art. 39 alin. (1) din Ordonanța Guvernului
nr. 26/2000 cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Fundația de Sprijin
Comunitar, persoană juridică română de drept privat,

fără scop patrimonial, cu sediul în municipiul Bacău,
Str. Livezilor nr. 1, județul Bacău, ca fiind de utilitate publică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 5 mai 2005.
Nr. 388.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 1.849/2003
privind personalizarea formularelor tipizate cu regim special, comune pe economie,
cu modificările și completările ulterioare
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în baza prevederilor art. 1 alin. (4), (5), (9) și (10) din Hotărârea Guvernului nr. 831/1997 pentru aprobarea
modelelor formularelor comune privind activitatea financiară și contabilă și a normelor metodologice privind întocmirea și
utilizarea acestora,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 1.849/2003 privind personalizarea formularelor tipizate
cu regim special, comune pe economie, cu modificările și
completările ulterioare, publicat în Monitorul Oficial al
României, Partea I, nr. 25 din 13 ianuarie 2004, se
modifică și se completează după cum urmează:
1. După articolul 7 se introduc șase noi articole,
articolele 71—76, cu următorul cuprins:
îArt. 71. — Contribuabililor persoane juridice sau orice
alte entități fără personalitate juridică nu li se vor elibera
formulare tipizate cu regim special, atât timp cât se
regăsesc în una dintre următoarele situații:
— nu au depus declarațiile fiscale sau situațiile
financiare la termenele de depunere la care aveau această
obligație;
— nu au fost găsiți, în mod repetat, cu ocazia acțiunilor
de inspecție fiscală la domiciliul fiscal declarat sau la sediul
social înregistrat;
— organul fiscal, ca urmare a constatărilor efectuate cu
ocazia inspecției fiscale la sediul contribuabilului, a depus

o sesizare penală în legătură cu modul de gestionare și
utilizare a documentelor fiscale, la instituția competentă.
Art. 72. — Contribuabilii cuprinși în evidența specială,
constituită potrivit art. 75 alin. (5) din Ordonanța Guvernului
nr. 92/2003 privind Codul de procedură fiscală, republicată,
cu modificările și completările ulterioare, nu pot comanda și
ridica formulare tipizate cu regim special, atât timp cât se
află în situația care a generat trecerea lor în evidența
specială.
Art. 73. — (1) În cazul în care contribuabilii prevăzuți la
art. 71 și 72 se prezintă la Compania Națională «Imprimeria
Națională» — S.A. sau la unitățile tipografice abilitate care
funcționează sub supravegherea Companiei Naționale
«Imprimeria Națională» — S.A., pentru comandarea sau
ridicarea de formulare tipizate, aceștia vor fi îndrumați către
organele fiscale teritoriale în vederea clarificării situației lor
fiscale.
(2) După clarificarea situației fiscale, organul fiscal
competent va elibera contribuabilului o adeverință, valabilă
3 zile, pe baza căreia Compania Națională «Imprimeria
Națională» — S.A. și unitățile tipografice abilitate, care

4

MONITORUL OFICIAL AL ROMÂNIEI, PARTEA I, Nr. 404/13.V.2005

funcționează sub supravegherea Companiei Naționale
«Imprimeria Națională» — S.A., vor primi comenzi și vor
elibera formulare cu regim special.
Art. 7 4. — (1) Stabilirea contribuabililor prevăzuți la
art. 71 și 72 se efectuează lunar de către unitățile fiscale
teritoriale în a căror rază teritorială contribuabilii își au
domiciliul fiscal, respectiv sediul principal de desfășurare a
activității.
(2) Listele cuprinzând contribuabilii prevăzuți la art. 71 și
72 vor fi transmise de către unitățile fiscale teritoriale, până
la data de 15 a fiecărei luni, Direcției generale a
tehnologiei informației din cadrul Ministerului Finanțelor
Publice, care le va consolida din punct de vedere al
sediilor secundare.
(3) Până la data de 20 a fiecărei luni, Agenția
Națională de Administrare Fiscală în colaborare cu Direcția
generală a tehnologiei informației din cadrul Ministerului
Finanțelor Publice va comunica Companiei Naționale
«Imprimeria Națională» — S.A. listele cuprinzând
contribuabilii prevăzuți la art. 71 și 72.
(4) După primirea listelor cuprinzând contribuabilii
prevăzuți la art. 71 și 72, Compania Națională «Imprimeria
Națională» — S.A. nu va elibera formulare tipizate cu
regim special acestor contribuabili.
Art. 75. — (1) Listele cuprinzând contribuabilii a căror
situație fiscală a fost clarificată se vor transmite de către
unitățile fiscale teritoriale, zilnic, prin e-mail, Direcției
generale a tehnologiei informației din cadrul Ministerului

Finanțelor Publice, care le va retransmite imediat
Companiei Naționale «Imprimeria Națională» — S.A.
(2) Listele cuprinzând contribuabilii prevăzuți la art. 71 și
2 vor fi transmise numai pe cale electronică.
7
(3) Listele cuprinzând contribuabilii prevăzuți la art. 71 și
72 sunt confidențiale și nu pot fi afișate sau difuzate către
terți de Compania Națională «Imprimeria Națională» — S.A.
și de unitățile tipografice abilitate.
Art. 76. — Prețul maximal prevăzut în anexa nr. 2, la
care se comercializează formularul «Fișa de magazie a
formularelor cu regim special — cod 14-3-8/b», este de
0,25 euro/bucată, sub condiția achiziționării cantităților de
formulare prevăzute în această anexă, cu imprimarea într-o
singură culoare a acestui formular și fără imprimarea altor
elemente grafice.“
2. Alineatul (1) al articolului 8 va avea următorul
cuprins:
îArt. 8. — (1) Direcțiile generale ale finanțelor publice
județene și a municipiului București, Direcția generală a
tehnologiei informației, Direcția generală de administrare a
marilor contribuabili și Compania Națională «Imprimeria
Națională» — S.A. vor lua măsuri pentru ducerea la
îndeplinire a prevederilor prezentului ordin.“
Art. II. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu
București, 3 mai 2005.
Nr. 557.

MINISTERUL FINANȚELOR PUBLICE

ORDIN
pentru stabilirea Procedurii de implementare a prevederilor art. 32—38 din Ordonanța Guvernului
nr. 59/2003 privind unele categorii de bunuri scutite de la plata datoriei vamale,
aprobată și modificată prin Legea nr. 545/2003, cu modificările și completările ulterioare
În baza art. 32—38 din Ordonanța Guvernului nr. 59/2003 privind unele categorii de bunuri scutite de la plata
datoriei vamale, aprobată și modificată prin Legea nr. 545/2003, cu modificările și completările ulterioare,
în temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
ministrul finanțelor publice emite următorul ordin:
Art. 1. — Se stabilește Procedura de implementare a
prevederilor art. 32—38 din Ordonanța Guvernului
nr. 59/2003 privind unele categorii de bunuri scutite de la
plata datoriei vamale, aprobată și modificată prin Legea
nr. 545/2003, cu modificările și completările ulterioare,
prevăzută în anexa care face parte integrantă din prezentul
ordin.

Art. 2. — Direcția generală de politici și legislație privind
veniturile bugetului general consolidat, direcțiile generale ale
finanțelor publice județene, administrațiile finanțelor publice
ale sectoarelor municipiului București și Autoritatea
Națională a Vămilor vor lua măsuri pentru ducerea la
îndeplinire a prevederilor prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu

București, 6 mai 2005.
Nr. 583.

MONITORUL OFICIAL AL ROMÂNIEI, PARTEA I, Nr. 404/13.V.2005

5
ANEXĂ

PROCEDURĂ
de implementare a prevederilor art. 32—38 din Ordonanța Guvernului nr. 59/2003 privind unele categorii
de bunuri scutite de la plata datoriei vamale, aprobată și modificată prin Legea nr. 545/2003,
cu modificările și completările ulterioare
1. (1) Potrivit prevederilor art. 32 alin. (1) din Ordonanța
Guvernului nr. 59/2003 privind unele categorii de bunuri
scutite de la plata datoriei vamale, aprobată și modificată
prin Legea nr. 545/2003, cu modificările și completările
ulterioare, sunt scutite de la plata drepturilor de import, în
condițiile art. 33—37 din aceeași ordonanță, bunurile de
capital și alte echipamente aparținând întreprinderilor care
și-au încetat activitatea într-o țară terță, pentru a desfășura
o activitate similară pe teritoriul României. În înțelesul
prezentului act normativ, prin bunuri de capital se înțelege
bunurile care constituie aport la capitalul întreprinderilor. În
cazul în care întreprinderea transferată este o exploatare
agricolă, șeptelul viu este, de asemenea, scutit de la plata
drepturilor de import. Noțiunea de îîntreprindere“ vizează
numai unitățile economice private de producție sau de
servicii.
(2) Scutirea de la plata drepturilor de import este
limitată la bunurile de capital și la alte echipamente care:
a) au fost efectiv folosite în cadrul întreprinderii cel puțin
12 luni înainte de încetarea activității acesteia în țara terță
de unde și-a transferat activitatea;
b) după transfer sunt afectate aceleiași destinații;
c) prin natura și mărimea lor sunt potrivite pentru
întreprinderea în cauză.
(3) Scutirea nu se va acorda pentru:
a) mijloacele de transport care nu sunt folosite pentru
producție sau servicii;
b) proviziile de bunuri de tot felul, destinate consumului
uman sau pentru hrana animalelor;
c) combustibilii și stocurile de materii prime sau de
produse finite ori semifabricate;
d) șeptelul aflat în proprietatea comercianților de animale.
(4) De asemenea, nu se va acorda scutire de la plata
drepturilor de import pentru întreprinderile al căror transfer
pe teritoriul României se face în scopul fuziunii prin
absorbire de către o întreprindere cu sediul pe teritoriul
României, fără crearea unei întreprinderi noi.
(5) Dispozițiile art. 32—37 din Ordonanța Guvernului
nr. 59/2003 sunt aplicabile în mod corespunzător bunurilor
de capital și altor echipamente aparținând persoanelor care
exercită o profesiune liberă, precum și persoanelor juridice
care exercită o activitate nonprofit și care transferă această
activitate dintr-o țară terță pe teritoriul României.
2. (1) În vederea emiterii avizului prevăzut la art. 36 și
38 din Ordonanța Guvernului nr. 59/2003, în baza căruia
persoanele care exercită o profesiune liberă sau
reprezentantul legal al persoanei juridice cu sediul social în
România poate beneficia de scutire de la plata drepturilor
de import pentru importurile de bunuri de capital și alte
echipamente care fac obiectul transferului activității dintr-o
țară terță pe teritoriul României, în cadrul direcțiilor
generale ale finanțelor publice județene și ale administrațiilor
finanțelor publice ale sectoarelor municipiului București se
constituie câte o comisie formată din:
— președinte — director executiv al direcției generale a
finanțelor publice județene sau șef al administrației
finanțelor publice de sector;
— membru — director adjunct executiv cu atribuții în
colectarea și administrarea veniturilor statului sau șef
adjunct al administrației finanțelor publice de sector;
— membru — șef serviciu/birou juridic.

(2) Secretariatul comisiei este asigurat de un expert din
cadrul serviciului cu atribuții în colectarea și administrarea
veniturilor statului.
3. (1) Reprezentantul legal al persoanei juridice cu
sediul social în România depune la direcțiile generale ale
finanțelor publice județene sau la administrațiile finanțelor
publice ale sectoarelor municipiului București o cerere
potrivit modelului prezentat în anexa nr. 1, în care se
menționează denumirea persoanei juridice, sediul social și
bunurile de capital sau echipamentele pentru care se
solicită avizul. Cererea va fi însoțită de următoarele
documente:
a) actul constitutiv al persoanei juridice înființate pe
teritoriul României (copie);
b) statutul (copie);
c) certificatul de înregistrare fiscală (copie);
d) contractul de vânzare-cumpărare a bunurilor de
capital și a echipamentelor care fac obiectul cererii, prin
care persoana juridică din România a intrat în posesia
acestora (copie și traducere legalizată în limba română).
(2) Comisiile înființate în cadrul direcțiilor generale ale
finanțelor publice județene și ale administrațiilor finanțelor
publice ale sectoarelor municipiului București vor emite
avize și persoanelor care exercită o profesiune liberă,
definită conform prevederilor legale în vigoare, care își
transferă această activitate dintr-o țară terță pe teritoriul
României, în baza prezentării unei cereri potrivit modelului
prezentat în anexa nr. 2 și a următoarelor documente:
a) pașaport (copie);
b) numărul de înregistrare fiscală în România (copie);
c) document prin care se certifică permiterea practicării
profesiunii libere, emis de autoritatea în domeniu (copie);
d) atestat prin care se certifică faptul că a desfășurat o
profesiune liberă în țara terță (copie de pe traducere
legalizată);
e) registrul-inventar al bunurilor deținute de persoana
fizică în țara terță (copie de pe traducere legalizată).
(3) Comisia va analiza documentele depuse și va hotărî
asupra emiterii deciziei întocmite potrivit modelului prevăzut
în anexa nr. 3, care va fi semnată de președintele comisiei
și va fi comunicată solicitantului în termen de maximum
10 zile lucrătoare de la data înregistrării solicitării și
prezentării documentației necesare la direcțiile generale ale
finanțelor publice județene sau la administrațiile finanțelor
publice ale sectoarelor municipiului București.
(4) Avizul se emite în 3 exemplare, din care:
— un exemplar se păstrează de către instituția
emitentă;
— un exemplar se păstrează de către solicitant;
— un exemplar se înmânează solicitantului pentru a fi
depus la biroul vamal ce acordă liberul de vamă în regim
de scutire de la plata drepturilor de import.
(5) În caz de respingere a cererilor prezentate,
autoritatea emitentă va preciza motivele care au stat la
baza acestei decizii.
4. (1) În termen de 6 luni de la acordarea avizului,
reprezentantul legal al persoanei juridice cu sediul social în
România va depune la direcțiile generale ale finanțelor
publice județene sau la administrațiile finanțelor publice ale
sectoarelor municipiului București următoarele documente:

6

MONITORUL OFICIAL AL ROMÂNIEI, PARTEA I, Nr. 404/13.V.2005

a) certificatul de radiere de la autoritatea competentă
din țara terță unde persoana juridică în cauză și-a încheiat
activitatea (copie și traducere legalizată în limba română);
b) procesul-verbal de predare-primire a bunurilor de
capital și a echipamentelor care fac obiectul importului, prin
care persoana juridică nou-înființată pe teritoriul României
preia bunurile în cauză de la persoana juridică care și-a
încetat activitatea pe teritoriul unei țări terțe (copie).
(2) În termen de 6 luni persoanele care desfășoară o
profesiune liberă și care își transferă activitatea dintr-o țară
terță pe teritoriul României vor depune la direcțiile generale
ale finanțelor publice județene sau la administrațiile
finanțelor publice ale sectoarelor municipiului București
certificatul de atestare fiscală eliberat de autoritatea
competentă din țara terță.
5. (1) În situația în care nu sunt respectate prevederile
art. 37 din Ordonanța Guvernului nr. 59/2003, cu
modificările și completările ulterioare, și prevederile pct. 4,
avizul devine nul și Autoritatea Națională a Vămilor va
executa drepturile vamale, precum și dobânzile și
penalitățile de întârziere aferente importurilor, în
conformitate cu prevederile legale în vigoare.
(2) Direcțiile generale al finanțelor publice județene sau
administrațiile finanțelor publice ale sectoarelor/municipiului
București vor informa în scris Autoritatea Națională a
Vămilor asupra avizelor devenite nule.
6. (1) Pe o perioadă de 12 luni de la data efectuării
importului bunurile de capital și alte echipamente ce
beneficiază de scutire de la plata drepturilor de import nu
pot face obiectul unui împrumut, unor gajări/garanții reale
mobiliare, locațiuni sau cesiuni cu titlu oneros ori cu titlu

gratuit, fără ca autoritățile vamale să fie în prealabil
informate. La momentul aprobării importului în regim de
scutire de la plata drepturilor de import, Ministerul
Finanțelor Publice, prin intermediul direcțiilor generale ale
finanțelor publice județene sau al administrațiilor finanțelor
publice ale sectoarelor municipiului București, stabilește
termenul cu durata între 12 și 36 de luni în care bunurile
de capital sau alte echipamente, în funcție de natura
acestora, nu pot face obiectul unui împrumut, unor gajări/
garanții reale mobiliare, locațiuni sau cesiuni cu titlu
oneros, în caz de risc de abuz, ori cu titlu gratuit, fără ca
autoritățile vamale să fie în prealabil informate.
(2) Informarea autorității vamale referitoare la
împrumutul, gajarea/garantarea reală imobiliară, locațiunea
sau cesiunea bunurilor în cauză nu constituie derogare de
la termenul prevăzut la alin. (1).
(3) Înstrăinarea bunurilor de capital și a echipamentelor
în cadrul termenelor prevăzute de art. 37 din Ordonanța
Guvernului nr. 59/2003 atrage plata drepturilor de import
aferente.
7. Liberul de vamă în condițiile de scutire de la plata
drepturilor de import se acordă în baza prezentării la
autoritatea vamală a avizului emis de către organele fiscale
competente.
8. Organele teritoriale de control fiscal și vamal vor
efectua controale pentru verificarea modului în care sunt
respectate prevederile art. 36 și 37 din Ordonanța
Guvernului nr. 59/2003.
9. Anexele nr. 1—4 fac parte integrantă din prezenta
procedură.

ANEXA Nr. 1
la procedură

Denumirea persoanei juridice .......................................
Codul fiscal ....................................................................
Sediul social ...................................................................
Telefon ...........................................................................
Nr. de înregistrare .........................................................
C E R E R E

În conformitate cu prevederile art. 32—38 din Ordonanța Guvernului nr. 59/2003 privind unele categorii de bunuri
scutite de la plata datoriei vamale, aprobată și modificată prin Legea nr. 545/2003, cu modificările și completările
ulterioare, precum și ale Ordinului ministrului finanțelor publice nr. 583/2005 și în baza documentației anexate, solicităm
aprobarea pentru importul în regim de scutire de la plata drepturilor de import al următoarelor bunuri de
capital/echipamente:
................................................................................................................................................................................................................
................................................................................................................................................................................................................
................................................................................................................................................................................................................
................................................................................................................................................................................................................
......................................................................................................................................................................................................
Locația bunurilor importate va fi următoarea:
................................................................................................................................................................................................................
................................................................................................................................................................................................................
........................................................................................................................................................................................................

Reprezentantul legal al persoanei juridice,
.....................................................................
(numele și prenumele)

Semnătura și ștampila
....................................................................
Data ........................................................

MONITORUL OFICIAL AL ROMÂNIEI, PARTEA I, Nr. 404/13.V.2005

7
ANEXA Nr. 2
la procedură

Nr. de înregistrare .........................................................
C E R E R E

În conformitate cu prevederile art. 32—38 din Ordonanța Guvernului nr. 59/2003 privind unele categorii de bunuri
scutite de la plata datoriei vamale, aprobată și modificată prin Legea nr. 545/2003, cu modificările și completările
ulterioare, precum și ale Ordinului ministrului finanțelor publice nr. 583/2005 și în baza documentației anexate,
subsemnatul ............................................................., domiciliat în România în localitatea ......................................................,
str. ......................................... nr. ................, numărul de înregistrare fiscală ........................................., telefon ...................,
având profesia de .............................................., solicit aprobarea pentru importul în regim de scutire de la plata drepturilor
de import al următoarelor bunuri de capital/echipamente:
...............................................................................................................................................................................................................
...............................................................................................................................................................................................................
...............................................................................................................................................................................................................
...............................................................................................................................................................................................................
.............................................................................................................................................................................................................
Locația bunurilor importate va fi următoarea:
...............................................................................................................................................................................................................
...............................................................................................................................................................................................................
......................................................................................................................................................................................................

Solicitant,
........................................................
(numele și prenumele)

Semnătura
........................................................
Data ..............................................

ANEXA Nr. 3
la procedură
MINISTERUL FINANȚELOR PUBLICE
DIRECȚIA GENERALĂ A FINANȚELOR PUBLICE A JUDEȚULUI ..............................................

Administrația Finanțelor Publice a Sectorului ................................................
D E C I Z I A

Nr. ........... din .................
În conformitate cu prevederile art. 32—38 din Ordonanța Guvernului nr. 59/2003 privind unele categorii de bunuri
scutite de la plata drepturilor de import, aprobată și modificată prin Legea nr. 545/2003, cu modificările și completările
ulterioare, și ale Ordinului ministrului finanțelor publice nr. 583/2005, pe baza documentației depuse și înregistrate sub
nr. ............................., se aprobă importul în regim de scutire de la plata drepturilor de import de către persoana juridică
.............................................., cu sediul social în localitatea ........................................, str. ......................................... nr. ........,
bl. ......, sc. ......., et. ......., județul/sectorul ......................................., codul unic de înregistrare fiscală
.........................................., numărul de ordine în registrul comerțului ................................., telefon ...................., reprezentată
legal de către ....................................................................... :
(numele și prenumele)

pentru următoarele bunuri de capital/echipamente:
...............................................................................................................................................................................................................
...............................................................................................................................................................................................................
........................................................................................................................................................................................................
Pe o perioadă de ........................................ luni de la data efectuării importului bunurile de capital și
echipamentele ce beneficiază de scutire de la plata drepturilor de import nu pot face obiectul unui împrumut, unor
gajări/garanții reale mobiliare, locațiuni sau cesiuni cu titlu oneros ori cu titlu gratuit.
Director executiv,
............................................

8

MONITORUL OFICIAL AL ROMÂNIEI, PARTEA I, Nr. 404/13.V.2005
ANEXA Nr. 4
la procedură
MINISTERUL FINANȚELOR PUBLICE
DIRECȚIA GENERALĂ A FINANȚELOR PUBLICE A JUDEȚULUI ..............................................

Administrația Finanțelor Publice a Sectorului ...................................................
D E C I Z I A

Nr. ........... din .................
În conformitate cu prevederile art. 32—38 din Ordonanța Guvernului nr. 59/2003 privind unele categorii de bunuri
scutite de la plata drepturilor de import, aprobată și modificată prin Legea nr. 545/2003, cu modificările și completările
ulterioare, și ale Ordinului ministrului finanțelor publice nr. 583/2005, pe baza documentației depuse și înregistrate sub
nr. ............................., se aprobă importul în regim de scutire de la plata drepturilor de import de către persoana fizică
.............................................., cu domiciliul în localitatea ........................................, str. ......................................... nr. ........,
bl. ......, sc. ......., et. ......., județul/sectorul ......................................., având numărul de înregistrare fiscală ..........................,
pentru următoarele bunuri de capital/echipamente: ....................................................................................................................
...............................................................................................................................................................................................................
...............................................................................................................................................................................................................
...............................................................................................................................................................................................................
.........................................................................................................................................................................................................
Pe o perioadă de ................................................. luni de la data efectuării importului bunurile de capital și
echipamentele ce beneficiază de scutire de la plata drepturilor de import nu pot face obiectul unui împrumut, unor
gajări/garanții reale mobiliare, locațiuni sau cesiuni cu titlu oneros ori cu titlu gratuit.
Director executiv,
.................................................
´
RECTIFICĂRI
În anexa la Hotărârea Parlamentului nr. 23 din 27 aprilie 2005 privind constituirea unor grupuri
parlamentare de prietenie, publicată în Monitorul Oficial al României, Partea I, nr. 373 din 4 mai 2005, se
face următoarea rectificare (care nu aparține Redacției îMonitorul Oficial“, Partea I):
— după Grupul parlamentar de prietenie cu Republica Turcia se introduce Grupul parlamentar de prietenie cu
Republica Ungară, cu următoarea componență:
Președinte
Vicepreședinte
Secretar
Membri

Grupul parlamentar de prietenie cu Republica Ungară
Bolcaș Lucian Augustin
— deputat, PPRM
Varga Attila
— deputat, UDMR
Nosa Iuliu
— deputat, PSD
Ioțcu Petru
— senator, Alianța D.A.
Strătilă Șerban
— senator, Alianța D.A.
Hoinaru Marian
— deputat, PNL
Semcu Adrian Emanuil
— deputat, PNL
Silaghi Ovidiu Ioan
— deputat, PNL
Buda Daniel
— deputat, PD
Zegrean Augustin
— deputat, PD
Daea Petre
— senator, PSD
Diaconescu Cristian
— senator, PSD
Godja Petre
— deputat, PSD
Macaleți Costică
— deputat, PSD
Mitrea Manuela
— deputat, PSD
Sârb Gheorghe
— deputat, PSD
Călian Petru
— deputat, PPRM
Constantin Gheorghe
— senator, PUR-SL
Ardelean Cornelia
— deputat, PUR-SL
Firczac Gheorghe
— deputat, Minorități.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 404/13.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016576]
ISSN 1453—4495

