PARTEA

Anul 173 (XVII) — Nr. 778

I

LEGI, DECRETE, HOTĂRÂRI ȘI ALTE ACTE

Vineri, 26 august 2005

SUMAR

Pagina
DECIZII ALE CURȚII CONSTITUȚIONALE
Decizia nr. 393 din 12 iulie 2005 referitoare la excepția
de neconstituționalitate a dispozițiilor art. 50 1
alin. (3) din Ordonanța de urgență a Guvernului
nr. 26/2004 privind unele măsuri pentru finalizarea
privatizării societăților comerciale aflate în
portofoliul Autorității pentru Privatizare și
Administrarea Participațiilor Statului și consolidarea
unor privatizări ...........................................................

DECIZII

ALE

Nr.

Pagina
ORDONANȚE ALE GUVERNULUI ROMÂNIEI

47.
49.

1–4

CURȚII

— Ordonanță privind reglementări de neutralizare
a deșeurilor de origine animală ...............................

4–7

— Ordonanță pentru completarea Ordonanței de
urgență a Guvernului nr. 11/2004 privind stabilirea
unor măsuri de reorganizare în cadrul
administrației publice centrale ..................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 393
din 12 iulie 2005

referitoare la excepția de neconstituționalitate a dispozițiilor art. 501 alin. (3)
din Ordonanța de urgență a Guvernului nr. 26/2004 privind unele măsuri
pentru finalizarea privatizării societăților comerciale aflate în portofoliul Autorității
pentru Privatizare și Administrarea Participațiilor Statului și consolidarea unor privatizări
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Aurelia Rusu
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 501 alin. (3) din Ordonanța

de urgență a Guvernului nr. 26/2004, excepție ridicată de
Societatea de Investiții Financiare Transilvania — S.A. în
Dosarul nr. 84/COM/2005 al Tribunalului Brașov — Secția
comercială și de contencios administrativ.
La apelul nominal răspunde Societatea de Investiții
Financiare Transilvania — S.A., prin consilier juridic, lipsind
celelalte părți, față de care procedura de citare a fost legal
îndeplinită.
Reprezentantul autorului excepției solicită admiterea
acesteia astfel cum a fost formulată. Se susține că
restricția prevăzută în textul de lege criticat nu se
încadrează în nici una dintre situațiile prevăzute de

2

MONITORUL OFICIAL AL ROMÂNIEI, PARTEA I, Nr. 778/26.VIII.2005

dispozițiile art. 53 din Constituție, care să justifice interdicția
instituită de dispozițiile art. 501 alin. (3) din Ordonanța de
urgență a Guvernului nr. 26/2004.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că dispozițiile art. 53 din Constituție
nu sunt aplicabile în condițiile în care dreptul de a
participa la privatizarea societăților comerciale nu este un
drept fundamental.
C U R T E A,

având în vedere actele și lucrările dosarului, constată
următoarele:
Prin Încheierea din 21 martie 2005, pronunțată în
Dosarul nr. 84/COM/2005, Tribunalul Brașov — Secția
comercială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 501 alin. (3) din Ordonanța de urgență a
Guvernului nr. 26/2004, ale art. 35 alin. (1) lit. c) din
Ordonanța de urgență a Guvernului nr. 51/1998 și ale
articolului unic pct. 18 din Legea nr. 442/2004. Excepția a
fost ridicată de Societatea de Investiții Financiare
Transilvania — S.A. într-o cauză având ca obiect cererea
formulată de aceasta privind obligarea AVAS de a
desfășura și finaliza procedurile de privatizare ce îi revin
prin lege.
În motivarea excepției de neconstituționalitate autorul
acesteia susține că prevederile îart. 35 alin. 1 lit. c) din
Ordonanța de urgență a Guvernului nr. 51/1998, coroborat
cu prevederile art. 501 alin. (3) din Ordonanța de urgență a
Guvernului nr. 26/2004, astfel cum a fost modificată și
completată prin Legea nr. 442/2004, referindu-se la
interdicția/incapacitatea specială a AVAS de a încheia
contracte de natura celor prevăzute la art. 14, și, respectiv,
de a nu putea înstrăina direct sau indirect, prin persoane
interpuse, bunuri supuse valorificării prin contracte
(operațiuni de privatizare, astfel cum acestea sunt definite
de lege), cu — printre alții — acționarii unui debitor cedat,
constituie o restrângere nejustificată a exercițiului unor
drepturi, respectiv al dreptului unei persoane juridice de
naționalitate română de a participa la procesul de
privatizare a unei societăți comerciale la care aceasta este
acționar [...]“. Se încalcă astfel, în opinia autorului
excepției, dispozițiile art. 53 din Constituție. Or, se arată în
continuare, îașa cum se poate observa din interpretarea
literală a textului art. 35 alin. (1) lit. c) din Ordonanța de
urgență a Guvernului nr. 51/1998, coroborat cu prevederile
art. 501 alin. (3) din Ordonanța de urgență a Guvernului
nr. 26/2004, în cauza dedusă judecății nu există nici una
din rațiunile ori situațiile prevăzute de art. 53 alin. (1) din
Constituție care să justifice interdicția unui acționar al unei
societăți — debitor cedat către AVAS, care să determine
incapacitatea atât a AVAS, cât și a potențialilor investitori
interesați în privatizarea unei astfel de societăți de a
încheia contracte de vânzare-cumpărare de acțiuni“.
Autorul excepției consideră totodată că textele legale
criticate îse abat substanțial de la principiile și regulile
consacrate de Secțiunea I a Capitolului II al Legii
nr. 137/2002 privind unele măsuri pentru accelerarea
privatizării“.
Se mai arată, în argumentarea susținerii, că dispozițiile
criticate încalcă își principiul libertății economice
reglementat de art. 45, precum și art. 135 — ambele din
Constituție, și care vizează libera concurență, libera
inițiativă, libertatea comerțului și alte valori fundamentale
ale unei economii de piață, așa cum este economia
României — potrivit enunțului textului art. 135 alin. (1)“.

În ceea ce privește invocarea art. 135 alin. (1) și (2)
lit. a) din Constituție, autorul excepției consideră că
prevederile criticate îîncalcă principiul libertății comerțului
(adică al posibilității legale de a încheia orice act sau fapt
de comerț care se circumscrie obiectului de activitate
statutar al persoanelor implicate în astfel de operațiuni) [...],
și principiul liberei concurențe în domeniul investițiilor
financiare, întrucât prin instituirea unei bariere legale
nejustificate de exigențele art. 53 din Constituție se
împiedică accesul agenților economici interesați pe o piață
caracteristică, cu consecințe posibil nefavorabile pentru o
economie bazată pe libera concurență“.
Tribunalul Brașov — Secția comercială și de
contencios administrativ consideră că excepția de
neconstituționalitate este neîntemeiată. În acest sens, se
arată că îeste firească interdicția impusă de art. 35 alin. 1
lit. c) din Ordonanța de urgență a Guvernului nr. 51/1998
prin care se dispune că AVAS-ul nu poate încheia
contracte de privatizare cu acționarii unor societăți aflate în
situația de a fi debitori cedați către AVAS, precum și cea
a art. 501 alin. (3) din Ordonanța de urgență a Guvernului
nr. 26/2004, aprobată prin Legea nr. 442/2003, care nu dă
dreptul persoanelor fizice sau juridice, române ori străine,
care se regăsesc într-una din situațiile art. 35 din
Ordonanța de urgență a Guvernului nr. 51/1998,
republicată, cu modificările ulterioare, să participe la
procesul de privatizare“. În consecință, consideră că nu
sunt încălcate prevederile art. 53 alin. (1) din Constituție.
Totodată, instanța de judecată apreciază că nu poate fi
primită nici susținerea potrivit căreia dispozițiile legale
criticate ar fi contrare prevederilor art. 45 și ale art. 135
alin. (1) și (2) din Constituție.
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 181 din Legea nr. 35/1997,
s-a solicitat punctul de vedere al instituției Avocatul
Poporului.
Guvernul consideră că excepția este neîntemeiată. În
argumentarea acestui punct de vedere Guvernul arată că
nu sunt încălcate dispozițiile constituționale ale art. 45
privind libertatea economică și cele ale art. 53 alin. (1)
privind restrângerea exercițiului unor drepturi sau al unor
libertăți. Totodată, Guvernul susține că prevederile legale
criticate îsunt în deplină concordanță cu dispozițiile art. 135
alin. (2) lit. b) din Legea fundamentală“. În punctul de
vedere prezentat, Guvernul apreciază că îlimitările privind
participarea la procesul de privatizare a anumitor categorii
de persoane, pe care legiuitorul le-a avut în vedere, nu
sunt de natură să aducă o restrângere a exercițiului
drepturilor sau libertăților, inclusiv libertății comerțului,
întrucât măsurile sunt atât de moralitate, prin eliminarea
unor inechități și privilegii la participarea la procesul
privatizării, cât și de performanță în realizarea acestui
proces“. Totodată, măsurile dispuse prin ordonanțele de
urgență în cauză vin, dimpotrivă, să întărească protecția
concurenței loiale, iar nu să încalce libera concurență.
Guvernul mai arată că îprocesul de privatizare
presupune și implică, totodată, o însănătoșire a mediului
economic, ceea ce impune, în mod necesar, și o
reglementare corespunzătoare a condițiilor și limitelor în
care persoanele fizice sau juridice interesate pot accede la
activități economice și comerciale“.
Avocatul Poporului consideră că prevederile criticate
sunt constituționale.

MONITORUL OFICIAL AL ROMÂNIEI, PARTEA I, Nr. 778/26.VIII.2005
Referitor la critica de neconstituționalitate formulată prin
raportare la dispozițiile art. 135 alin. (1) din Constituție, se
apreciază că îfinalizarea privatizării în mod accelerat a
societăților comerciale care se mai află în portofoliul
Autorității pentru Privatizare și Administrarea Participațiilor
Statului justifică aplicarea unor prevederi speciale, așa cum
sunt și cele indicate. Astfel, dispozițiile legale criticate,
referitoare la procesul de privatizare a persoanelor fizice
sau juridice, se înscriu în reglementările menite să asigure
îndeplinirea obligației statului de a ocroti economia de
piață, bazată pe libera inițiativă și concurență“.
În ceea ce privește critica de neconstituționalitate față
de prevederile art. 53 din Constituție, Avocatul Poporului
consideră că și aceasta este neîntemeiată, deoarece
îdispozițiile legale indicate nu pun în discuție restrângerea
exercițiului unor drepturi sau al unor libertăți fundamentale“.
În legătură cu critica de neconstituționalitate prin care
se invocă incompatibilitatea textului criticat cu dispozițiile
art. 45 alin. (1) din Constituție, Avocatul Poporului
apreciază că aceasta nu poate fi reținută, deoarece
îinterdicția Autorității pentru Privatizare și Administrarea
Participațiilor Statului de a înstrăina bunuri supuse
valorificării nu îngrădește sub nici un aspect accesul liber
al persoanei la o activitate economică, libera inițiativă și
exercitarea acestora în condițiile legii“. În sensul celor
arătate, Avocatului Poporului face referire la deciziile Curții
Constituționale nr. 231/2002 și nr. 189/2003.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la
prevederile Constituției, precum și Legea nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2)
și ale art. 2, 3, 10 și 29 din Legea nr. 47/1992, republicată,
să soluționeze excepția de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 501 alin. (3) din
Ordonanța de urgență a Guvernului nr. 26/2004 privind
unele măsuri pentru finalizarea privatizării societăților
comerciale aflate în portofoliul Autorității pentru Privatizare
și Administrarea Participațiilor Statului și consolidarea unor
privatizări, publicată în Monitorul Oficial al României, Partea I,
nr. 385 din 30 aprilie 2004, aprobată cu modificări și
completări prin Legea nr. 442/2004, publicată în Monitorul
Oficial al României, Partea I, nr. 1.005 din 1 noiembrie 2004,
precum și cele ale art. 35 alin. (1) lit. c) din Ordonanța de
urgență a Guvernului nr. 51/1998 privind valorificarea unor
active ale statului, republicată în Monitorul Oficial al
României, Partea I, nr. 948 din 24 decembrie 2002, aprobată
prin Legea nr. 409/2001, publicată în Monitorul Oficial al
României, Partea I, nr. 398 din 19 iulie 2001.
Examinând aceste prevederi legale, Curtea constată că,
deși instanța de judecată a sesizat Curtea Constituțională
cu excepția de neconstituționalitate a dispozițiilor art. 501
alin. (3) din Ordonanța de urgență a Guvernului
nr. 26/2004, ale art. 35 alin. 1 lit. c) din Ordonanța de
urgență a Guvernului nr. 51/1998 și ale articolului unic
pct. 18 din Legea nr. 442/2004, în realitate, critica de
neconstituționalitate se referă la art. 50 1 alin. (3) din

3

Ordonanța de urgență a Guvernului nr. 26/2004, text
introdus prin articolul unic pct. 18 din Legea nr. 442/2004.
În ceea ce privește dispozițiile art. 35 alin. (1) lit. c) din
Ordonanța de urgență a Guvernului nr. 51/1998, acestea
sunt incluse în dispozițiile art. 501 alin. (3) din Ordonanța
de urgență a Guvernului nr. 26/2004, care fac trimitere la
întreg textul art. 35 al Ordonanței de urgență a Guvernului
nr. 51/1998. Acest din urmă text stabilește, sub sancțiunea
nulității, interdicții cu privire la încheierea contractelor de
valorificare a unor active bancare.
În consecință, Curtea urmează să se pronunțe asupra
dispozițiilor art. 501 alin. (3) din Ordonanța de urgență a
Guvernului nr. 26/2004, care au următoarea redactare:
— Art. 50 1: î(3) Nu vor putea participa la procesul de
privatizare persoanele fizice sau juridice, române ori străine
care se regăsesc în oricare dintre situațiile prevăzute la art. 35
din Ordonanța de urgență a Guvernului nr. 51/1998,
republicată, cu modificările ulterioare.“
Dispozițiile art. 35 din Ordonanța de urgență a
Guvernului nr. 51/1998, la care face trimitere textul de lege
criticat, au următorul cuprins:
— Art. 35 alin. (1) lit. a), b) și c): î(1) AVAB nu poate
încheia contracte de natura celor prevăzute la art. 14 și nu
poate înstrăina, direct sau indirect, prin persoane interpuse,
bunuri supuse valorificării, prin contracte cu:
a) debitorii cedați ori fidejusorii acestora;
b) foștii proprietari ai bunurilor intrate în patrimoiul AVAB ca
urmare a parcurgerii de către aceasta ori de către bancă a unor
proceduri de executare silită sau de realizare a garanțiilor
reale;
c) soțul/soția, rudele și afinii până la gradul al patrulea
inclusiv ale persoanelor prevăzute la lit. a) și b) sau, după caz,
acționarii, administratorii și directorii persoanelor juridice aflate
în una dintre situațiile prevăzute la lit. a) și b).“
Autorul excepției susține, în esență, că prevederile
legale criticate restrâng nejustificat exercițiul unor drepturi,
și anume dreptul persoanelor juridice române de a
participa la privatizarea societăților comerciale la care sunt
acționari, fiind astfel încălcate dispozițiile art. 53, ale art. 45
și ale art. 135 alin. (1) și (2) lit. a) din Constituție.
Textele constituționale invocate în susținerea excepției
au următorul cuprins:
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 135 alin. (1) și (2) lit. a): î(1) Economia României
este economie de piață, bazată pe libera inițiativă și
concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.

4

MONITORUL OFICIAL AL ROMÂNIEI, PARTEA I, Nr. 778/26.VIII.2005

Examinând excepția de neconstituționalitate, Curtea
reține următoarele:
Din analiza textului de lege criticat Curtea reține că, în
realitate, dispoziția legală este justificată, întrucât stabilește
că la procesul de privatizare nu pot participa anumite
categorii de persoane fizice sau juridice care au o strânsă
legătură cu societatea care se privatizează, și anume
debitorii cedați ori fidejusorii acestora, foștii proprietari ai
bunurilor intrate în patrimoniul AVAS ca urmare a
parcurgerii de către acesta a unor proceduri de executare
silită sau de realizare a garanțiilor reale, soțul/soția, rudele
și afinii până la gradul al patrulea inclusiv ale acestor
persoane, precum și acționarii, administratorii și directorii
persoanelor juridice aflate în una dintre aceste situații.
Aceste incompatibilități au atât rațiuni de ordin economic,
prin urmărirea realizării procesului de privatizare în condiții
de performanță, cât și rațiuni de ordin moral, prin
înlăturarea unor categorii de persoane care ar putea profita
de poziția lor ori care ar fi beneficiat de pe urma unei
situații economice dificile în care s-ar fi aflat societatea
supusă privatizării.
În ceea ce privește invocarea încălcării dispozițiilor
art. 45 din Constituție privind libertatea economică, Curtea
reține că textul de lege criticat, prin conținutul său, nu este
de natură să împiedice accesul liber al persoanei la o

activitate economică și libera inițiativă. De altfel, autorul
excepției de neconstituționalitate este o societate de
investiții care desfășoară, în mod evident, activități
economice. Pe de altă parte, textul constituțional invocat în
susținerea excepției garantează exercitarea accesului liber
la o activitate economică și libera inițiativă, în condițiile
legii, iar nu în mod absolut.
De asemenea, în legătură cu susținerea referitoare la
încălcarea dispozițiilor art. 53 din Constituție privind
restrângerea unor drepturi și libertăți fundamentale, Curtea
constată că acestea nu sunt incidente în cauză, întrucât
textul de lege criticat se referă la exceptarea de la
procesul de privatizare a acelor persoane care au o
anumită legătură cu societatea care se privatizează, iar nu
la restrângerea unor drepturi sau libertăți constituționale.
Curtea constată că este neîntemeiată și susținerea
privind incompatibilitatea textului de lege criticat cu
prevederile art. 135 alin. (1) și alin. (2) lit. a) din
Constituție. Aceasta, întrucât actul normativ al cărui text se
critică vizează, așa cum indică titlul și conținutul său,
măsuri pentru finalizarea privatizării societăților comerciale
aflate în portofoliul Autorității pentru Privatizarea și
Administrarea Participațiilor Statului și consolidarea unor
privatizări, obiectiv de interes general, în deplin acord cu
prevederile textelor constituționale invocate.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 501 alin. (3) din Ordonanța de urgență a Guvernului
nr. 26/2004 privind unele măsuri pentru finalizarea privatizării societăților comerciale aflate în portofoliul Autorității pentru
Privatizarea și Administrarea Participațiilor Statului și consolidarea unor privatizări, excepție ridicată de Societatea de
Investiții Financiare Transilvania — S.A. în Dosarul nr. 84/COM/2005 al Tribunalului Brașov — Secția comercială și de
contencios administrativ.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Mihai Paul Cotta

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind reglementări de neutralizare a deșeurilor de origine animală
În temeiul art. 108 din Constituția României, republicată, și al art. 1 pct. IV.16 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — Prezenta ordonanță stabilește strategia și
cadrul legal privind organizarea și desfășurarea activității de
neutralizare a deșeurilor de origine animală, activitate
publică de interes național.

Art. 2. — (1) În înțelesul prezentei ordonanțe, următorii
termeni se definesc astfel:
a) deșeuri de origine animală — subproduse de origine
animală ce nu sunt destinate consumului uman, cadavre
întregi sau porțiuni de cadavre provenite de la animale;

MONITORUL OFICIAL AL ROMÂNIEI, PARTEA I, Nr. 778/26.VIII.2005
b) animal — orice animal vertebrat sau nevertebrat
(inclusiv pești, reptile și amfibii);
c) animal de interes economic — orice animal crescut
sau deținut, în mod obișnuit, în scopul desfășurării unei
activități economice;
d) animal de companie — orice animal care aparține
speciilor hrănite și deținute de om în alte scopuri decât
cele comerciale și nu este destinat consumului uman;
e) unități de creștere a animalelor — unități care aparțin
persoanelor fizice sau juridice, inclusiv instituțiilor publice,
în care sunt deținute animale în scopul creșterii, exploatării
ori în alt scop, inclusiv pentru cercetare științifică, care
necesită autorizații și/sau aprobări în vederea desfășurării
activității specifice;
f) crescători individuali de animale — persoane fizice
care cresc sau dețin animale de interes economic în
gospodăriile individuale pentru consum propriu;
g) ecarisare — activitatea de colectare a deșeurilor de
origine animală/subproduse de origine animală ce nu sunt
destinate consumului uman, în scopul procesării sau
incinerării/coincinerării acestora, incluzând activitățile de
transport, depozitare și manipulare a acestora, după caz;
h) unitate de ecarisare — unitate aparținând persoanelor
fizice sau juridice, inclusiv instituțiilor publice care
desfășoară activități de ecarisare în baza autorizării și/sau
aprobării, după caz, potrivit prevederilor legale;
i) neutralizare a deșeurilor de origine animală — activitatea
de ecarisare a deșeurilor de origine animală urmată de
procesarea sau de incinerarea/coincinerarea acestora prin
transformarea lor în produse stabile biologic, nepericuloase
pentru mediul înconjurător, animale sau om, respectiv
activitatea de îngropare a acestora în condițiile stabilite de
prezenta ordonanță;
j) unitate de neutralizare a deșeurilor de origine animală —
unitate aparținând persoanelor fizice sau juridice, inclusiv
instituțiilor publice care desfășoară activități de neutralizare
a deșeurilor de origine animală în baza autorizării și/sau
aprobării, după caz, potrivit prevederilor legale.
(2) În înțelesul prezentei ordonanțe, noțiunea deșeuri de
origine animală nu include conținutul tractusului intestinal
colectat la abator, bălegarul sau purinul.
Art. 3. — Deșeurile de origine animală se neutralizează
în unități autorizate și aprobate sanitar-veterinar și de
mediu în condițiile legii.
Art. 4. — Persoanele fizice sau juridice din activitatea
cărora rezultă deșeuri de origine animală, precum și
unitățile de ecarisare și neutralizare a deșeurilor de origine
animală au obligația să respecte cerințele privind
colectarea, transportul, depozitarea, manipularea,
prelucrarea, utilizarea, procesarea, comercializarea și, în
unele cazuri specifice, importul, exportul și tranzitul
deșeurilor de origine animală, respectiv al subproduselor
animale și al produselor derivate de la acestea, care nu
sunt destinate consumului uman, stabilite prin normele
sanitare veterinare.
Art. 5. — Se interzice abandonarea, îngroparea sau
depozitarea deșeurilor de origine animală în alte condiții
decât cele stabilite de legislația în vigoare.

5

Art. 6. — (1) În zone izolate, în care ecarisarea se face
cu dificultate, îngroparea cadavrelor este permisă în locuri
special amenajate, pe baza aprobării și autorizării sanitare
veterinare și de mediu.
(2) Localitățile cărora li se aplică prevederile alin. (1),
precum și condițiile de îngropare se stabilesc prin ordin
comun al ministrului agriculturii, pădurilor și dezvoltării
rurale, al ministrului mediului și gospodăririi apelor și al
președintelui Autorității Naționale Sanitare Veterinare și
pentru Siguranța Alimentelor, la propunerea direcțiilor
sanitare veterinare și pentru siguranța alimentelor județene,
pe baza cererii consiliului local respectiv.
Art. 7. — (1) Prezenta ordonanță nu se referă la:
a) dreptul autorităților veterinare competente de a
dispune incinerarea și/sau îngroparea deșeurilor de origine
animală, în cazul unui focar de boală epizootică, atunci
când nu sunt îndeplinite cerințele de colectare în siguranță
de către unitățile de ecarisare și există posibilitatea
răspândirii unor boli transmisibile ale animalelor;
b) posibilitatea de a îngropa sau de a incinera cadavre
provenite de la animale crescute ca animale de companie
de către proprietarii acestora în unități autorizate și/sau
aprobate pentru acest scop, potrivit legii;
c) funcționarea conform legii a unităților de incinerare
aparținând unităților de învățământ, cercetare, clinicilor și
laboratoarelor și care sunt destinate numai acestor unități
în vederea desfășurării activității specifice.
(2) Derogările stabilite la alin. (1) nu exclud obligația de
a fi solicitate emiterea documentelor legale și păstrarea
evidențelor veterinare cu privire la deșeurile de origine
animală.
Art. 8. — (1) Unitățile de ecarisare au obligația de a
păstra evidențele veterinare referitoare la deșeurile de
origine animală preluate, respectiv privind cantitățile
colectate, modul de transport și, după caz, destinația
acestora.
(2) Consiliul local are obligația de a păstra evidențele
veterinare, în cazul crescătorilor individuali de animale și al
persoanelor fizice care dețin animale ce nu sunt destinate
activităților economice.
(3) Unitățile care desfășoară activitatea de neutralizare
a deșeurilor de origine animală au obligația de a păstra
înregistrările și evidențele veterinare privind modul de
procesare a cantităților colectate, transportate și
neutralizate.
(4) Mișcarea internă, importul, tranzitul, exportul și
comerțul cu produse și subproduse de origine animală care
nu sunt destinate consumului uman sunt supuse certificării
sanitare veterinare, în condițiile legii.
(5) În termen de 10 zile de la data intrării în vigoare a
prezentei ordonanțe se stabilesc, prin ordin al președintelui
Autorității Naționale Sanitare Veterinare și pentru Siguranța
Alimentelor, documentele și evidențele veterinare în
aplicarea prevederilor alin. (1)—(4) și ale art. 7 alin. (2).
Art. 9. — (1) Funcționarea unităților de creștere a
animalelor, a unităților de producție, depozitare, procesare
ori comercializare a cărnii sau a altor produse de origine
animală este permisă când îndeplinesc următoarele cerințe:

6

MONITORUL OFICIAL AL ROMÂNIEI, PARTEA I, Nr. 778/26.VIII.2005

a) dețin instalații proprii de neutralizare, respectiv de
procesare sau de incinerare/coincinerare, autorizate și
aprobate în condițiile legii și care sunt folosite exclusiv
pentru necesitățile proprii; sau
b) au încheiat un contract cu unități de ecarisare
autorizate și aprobate, pentru categoria de subproduse pe
care le colectează.
(2) Consiliile locale sunt responsabile de neutralizarea
cadavrelor de animale provenite din gospodăriile
crescătorilor individuali de animale sau a celor găsite
moarte pe teritoriul unității administrativ-teritoriale respective
pentru care nu se poate identifica proprietarul.
(3) Consiliile locale au obligația de a-și asigura fie
instalații de incinerare/coincinerare autorizate și aprobate în
condițiile legii și care sunt folosite exclusiv pentru
necesitățile proprii, fie de a-și asigura contractual serviciile
unei unități de ecarisare.
Art. 10. — (1) Crescătorii individuali de animale sunt
obligați să anunțe în cel mai scurt timp consiliul local
asupra morții animalelor la care se referă prezenta
ordonanță.
(2) Consiliul local sesizat în condițiile alin. (1) are
obligația să anunțe imediat unitatea de ecarisare.
(3) În cazul localităților izolate, stabilite potrivit art. 6
alin. (2), neutralizarea cadavrelor de animale este
organizată de consiliul local.
Art. 11. — (1) Animalele moarte în timpul transportului
sunt dirijate, pe cât posibil, până la destinație sau până la
prima oprire.
(2) În cazul în care nu pot fi transportate până la
destinație sau până la punctul de oprire, neutralizarea
deșeurilor de origine animală prevăzute la alin. (1) se
organizează de către consiliul local al unității administrativteritoriale pe teritoriul căruia s-a produs evenimentul.
(3) În caz de forță majoră sau în cazul morții animalelor
aflate în transhumanță, aparținând crescătorilor individuali
de animale, responsabilitatea pentru neutralizarea acestora
o are consiliul local din zona respectivă.
Art. 12. — (1) Activitatea de neutralizare a deșeurilor de
origine animală pe teritoriul României se concesionează
conform legislației în vigoare.
(2) Ministerul Agriculturii, Pădurilor și Dezvoltării Rurale
are calitatea de concedent, în numele statului, al activității
de neutralizare a deșeurilor de origine animală, activitate
publică de interes național.
Art. 13. — (1) Activitatea de neutralizare a deșeurilor de
origine animală este sprijinită de la bugetul de stat, prin
bugetul Ministerului Agriculturii, Pădurilor și Dezvoltării
Rurale.
(2) Nivelul sprijinului și modul de acordare a acestuia
se aprobă prin hotărâre a Guvernului.
(3) Cheltuielile eligibile pentru realizarea sau
modernizarea instalațiilor proprii de procesare, respectiv de
incinerare/coincinerare, autorizate și aprobate în condițiile
legii, prevăzute la art. 9 alin. (1) lit. a) și alin. (3), precum
și nivelul acestora se acordă de la bugetul de stat, prin
bugetul Ministerului Agriculturii, Pădurilor și Dezvoltării
Rurale, și se stabilesc prin hotărâre a Guvernului.

(4) Finanțarea cheltuielilor ocazionate de asigurarea
contractuală a serviciilor de neutralizare a deșeurilor de
origine animală, prevăzute la art. 9 alin. (3), se asigură
integral prin bugetul Ministerului Agriculturii, Pădurilor și
Dezvoltării Rurale și se stabilește prin hotărâre a
Guvernului.
Art. 14. — (1) Activitatea de neutralizare a deșeurilor de
origine animală incluzând colectare, transport, depozitare,
manipulare, sortare, procesare, incinerare/coincinerare este
supusă inspecției și controlului sanitar veterinar, în scopul
prevenirii și răspândirii de boli la animale și oameni.
(2) Supravegherea și controlul unităților implicate în
neutralizarea deșeurilor de origine animală se asigură prin
medicii veterinari oficiali.
Art. 15. — Persoanele împuternicite de Ministerul
Agriculturii, Pădurilor și Dezvoltării Rurale, Ministerul
Mediului și Gospodăririi Apelor, Ministerul Administrației și
Internelor, pecum și de Autoritatea Națională Sanitară
Veterinară și pentru Siguranța Alimentelor verifică modul de
respectare a prevederilor prezentei ordonanțe.
Art. 16. — Următoarele fapte constituie contravenții și
se sancționează după cum urmează:
a) cu amendă de la 300 lei (RON) la 600 lei (RON):
1. neanunțarea în termenele stabilite a unităților de
ecarisare sau consiliilor locale;
2. neluarea măsurilor pentru depozitarea cadavrelor de
animale în ferme sau exploatații în condiții care să prevină
îmbolnăvirea animalelor, oamenilor sau poluarea mediului;
b) cu amendă de la 800 lei (RON) la 1.200 lei (RON):
1. neridicarea în termenele stabilite a deșeurilor de
origine animală;
2. neîntocmirea evidențelor veterinare cu privire la
deșeurile de origine animală în conformitate cu prevederile
legale în vigoare sau cu privire la materiile rezultate în
urma neutralizării ori procesării acestora;
3. neluarea măsurilor prevăzute de legislația în vigoare
pentru depozitarea deșeurilor de origine animală în unitățile
de tăiere, procesare, depozitare sau comercializare a
produselor de origine animală ori implicate în activitatea de
neutralizare a deșeurilor de origine animală;
4. transportul, respectiv depozitarea sau manipularea
deșeurilor de origine animală, în unități neautorizate și
neaprobate pentru această activitate, în condițiile legii;
c) cu amendă de la 1.000 lei (RON) la 2.000 lei
(RON):
1. abandonarea, depunerea sau depozitarea deșeurilor
de origine animală în alte locuri decât cele organizate și
autorizate și/sau aprobate în acest scop;
2. neorganizarea de către consiliile locale a locurilor de
îngropare prevăzute la art. 6 sau neîndeplinirea de către
acestea a condițiilor de organizare și funcționare;
d) cu amendă de la 1.500 lei (RON) la 2.500 lei
(RON):
1. neîncheierea unui contract valabil cu o unitate de
ecarisare sau nedeținerea de instalații proprii de
neutralizare a deșeurilor de origine animală, autorizate și
aprobate în condițiile legii, de către unitățile de producție,
depozitare, procesare ori comercializare a cărnii sau a altor
produse de origine animală. Suplimentar amenzii, fapta se

MONITORUL OFICIAL AL ROMÂNIEI, PARTEA I, Nr. 778/26.VIII.2005
sancționează și cu retragerea aprobării și/sau cu anularea
autorizației de funcționare, în baza notificării făcute de
organismele de control prin conducătorii acestor instituții;
2. neîncheierea unui contract valabil cu o unitate de
ecarisare sau neorganizarea neutralizării deșeurilor de
origine animală, în condițiile legii, de către consiliile locale.
Art. 17. — Contravenientul poate achita pe loc sau în
termen de cel mult 48 de ore de la data încheierii
procesului-verbal ori, după caz, de la data comunicării
acestuia jumătate din minimul amenzii prevăzute în
prezenta ordonanță, agentul constatator făcând mențiune
despre aceasta în procesul-verbal.
Art. 18. — Sancțiunile se aplică de către persoane
împuternicite de Autoritatea Națională Sanitară Veterinară și
pentru Siguranța Alimentelor, de Ministerul Mediului și
Gospodăririi Apelor, pentru contravențiile prevăzute la art.
16 lit. a) pct. 2, lit. b) și c), precum și de Ministerul
Administrației și Internelor, pentru contravențiile prevăzute

7

la art. 16 lit. a) pct. 1, lit. b) pct. 2 și lit. c), conform
legislației specifice în vigoare.
Art. 19. — Dispozițiile referitoare la contravențiile
menționate la art. 16—18 se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 20. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.
Prezenta ordonanță transpune parțial legislația Uniunii
Europene referitoare la regulile de sănătate cu privire la
subprodusele animale ce nu sunt destinate consumului
uman, respectiv Regulamentul Parlamentului și al
Consiliului European nr. 1.774/2002, publicat în Jurnalul
Oficial al Comunităților Europene nr. L 273 din
10 octombrie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
p. Ministrul finanțelor publice,
Mara Rîmniceanu,
secretar de stat
București, 11 august 2005.
Nr. 47.

GUVERNUL ROMÂNIEI

ORDONANȚĂ
pentru completarea Ordonanței de urgență a Guvernului nr. 11/2004
privind stabilirea unor măsuri de reorganizare în cadrul administrației publice centrale
În temeiul art. 108 din Constituția României, republicată, și al art. 1 pct. IX.1 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța de urgență a Guvernului
nr. 11/2004 privind stabilirea unor măsuri de reorganizare
în cadrul administrației publice centrale, publicată în
Monitorul Oficial al României, Partea I, nr. 266 din
25 martie 2004, aprobată cu modificări și completări prin
Legea nr. 228/2004, cu modificările și completările
ulterioare, se completează după cum urmează:

1. La articolul 5, după alineatul (3) se introduce un nou
alineat, alineatul (31), cu următorul cuprins:
î(31) Institutul Național de Statistică este condus de un
președinte cu rang de secretar de stat, ajutat de trei
vicepreședinți cu rang de subsecretar de stat, din care unul
are atribuții directe în problemele activității de integrare
europeană, unul are ca atribuții directe coordonarea
activității de statistică economică și socială, iar unul are ca

8

MONITORUL OFICIAL AL ROMÂNIEI, PARTEA I, Nr. 778/26.VIII.2005

atribuții directe coordonarea infrastructurii statistice, numiți
prin decizie a primului-ministru.“
2. La articolul 23, după litera d) se introduce o nouă
literă, litera e), cu următorul cuprins:
îe) alin. (2) al art. 2 din Ordonanța Guvernului
nr. 9/1992 privind organizarea statisticii oficiale,

republicată în Monitorul Oficial al României, Partea I,
nr. 763 din 18 octombrie 2002, cu modificările și
completările ulterioare;“.
Art. II. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Președintele Institutului Național de Statistică,
Vergil Voineagu
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 49.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 778/26.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047631]
ISSN 1453—4495

