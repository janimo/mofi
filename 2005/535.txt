PARTEA

Anul 173 (XVII) — Nr. 535

I

Joi, 23 iunie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

539.

HOTĂRÂRI

— Hotărâre pentru aprobarea Nomenclatorului
instituțiilor de asistență socială și a structurii
orientative de personal, a Regulamentului-cadru de
organizare și funcționare a instituțiilor de asistență
socială, precum și a Normelor metodologice de
aplicare a prevederilor Ordonanței Guvernului
nr. 68/2003 privind serviciile sociale .......................

ALE

GUVERNULUI

1–16

ROMÂNIEI

GUVERNUL ROMÂNIEI

HOTĂRÂRE
pentru aprobarea Nomenclatorului instituțiilor de asistență socială și a structurii orientative
de personal, a Regulamentului-cadru de organizare și funcționare a instituțiilor de asistență socială,
precum și a Normelor metodologice de aplicare a prevederilor Ordonanței Guvernului nr. 68/2003
privind serviciile sociale
În temeiul art. 108 din Constituția României, republicată, al art. 30, al art. 31 alin. (2) și al art. 49 din Legea
nr. 705/2001 privind sistemul național de asistență socială, al art. 16 alin. (1) și al art. 61 din Ordonanța Guvernului
nr. 68/2003 privind serviciile sociale, aprobată cu modificări și completări prin Legea nr. 515/2003, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă Nomenclatorul instituțiilor de
asistență socială și structura orientativă de personal,
prevăzute în anexa nr. 1.
Art. 2. — Instituțiile de asistență socială înființate potrivit
legii se organizează ca unități specializate, publice sau
private, care asigură, în principal, găzduire, îngrijire socială
și medicală, asistență, ocrotire, activități de recuperare,

reabilitare și reinserție socială pentru copil, familie,
persoane cu handicap, persoane vârstnice, precum și
pentru alte persoane aflate în dificultate.
Art. 3. — (1) Tipurile de unități specializate prevăzute la
art. 2 se organizează, potrivit anexei nr. 1, în funcție de
categoriile de beneficiari, de situația în care aceștia se află,
de serviciile oferite și de durata acordării acestora.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 535/23.VI.2005

(2) Acordarea serviciilor sociale în sistem rezidențial
instituționalizat are în vedere găzduirea pe perioadă
nedeterminată. Unitățile specializate din această categorie
pot fi cămine, centre de îngrijire și asistență, centre de
plasament, locuințe protejate și altele.
Art. 4. — (1) Serviciile sociale acordate în unitățile
specializate se realizează de personal calificat, cu
responsabilități și competențe specifice.
(2) Structura orientativă de personal pentru unitățile
specializate se stabilește în funcție de numărul de
beneficiari, de gradul de dependență al acestora și de
specificul serviciilor oferite.
Art. 5. — Anexa nr. 1 la prezenta hotărâre poate fi
modificată și/sau completată la propunerea furnizorilor de
servicii sociale sau a autorităților cu atribuții în domeniu,
prin ordin al ministrului muncii, solidarității sociale și
familiei, care se publică în Monitorul Oficial al României,
Partea I.
Art. 6. — Se aprobă Regulamentul-cadru de organizare
și funcționare a instituțiilor de asistență socială, prevăzut în
anexa nr. 2.
Art. 7. — Regulamentul-cadru de organizare și
funcționare a instituțiilor de asistență socială are la bază
următoarele criterii minime:
a) furnizarea serviciilor sociale în vederea îndeplinirii
obiectivelor stabilite în actul de înființare, în conformitate cu
strategiile și politicile în domeniu;
b) orientarea activității în interesul superior al
beneficiarilor și asigurarea participării acestora în procesul
de furnizare a serviciilor sociale;
c) utilizarea instrumentelor standardizate de lucru și a
personalului calificat, în vederea îndeplinirii obiectivelor
stabilite în actul de înființare;
d) existența resurselor umane, materiale și financiare,
precum și preocuparea pentru asigurarea continuității
serviciilor sociale furnizate;
e) preocuparea pentru îndeplinirea standardelor de
calitate și pentru creșterea calității serviciilor sociale
furnizate;
f) existența unei structuri organizatorice cu atribuții și
responsabilități definite în vederea îndeplinirii eficiente a
obiectivelor stabilite în actul de înființare.
Art. 8. — (1) Instituțiile de asistență socială înființate și
organizate în condițiile legii au obligația de a elabora
regulamentul propriu de organizare și funcționare.

(2) Regulamentele proprii de organizare și funcționare
ale instituțiilor de asistență socială se elaborează în
conformitate cu standardele de calitate pentru servicii
sociale furnizate în instituțiile respective.
(3) Regulamentele proprii de organizare și funcționare
ale instituțiilor de asistență socială se aprobă, pe baza
prevederilor prezentei hotărâri, de către consiliile județene,
consiliile locale, respectiv de persoane juridice care
înființează astfel de instituții.
(4) Regulamentele proprii de organizare și funcționare
ale instituțiilor de asistență socială din domeniile protecției
și promovării drepturilor copilului, protecției speciale a
persoanelor cu handicap și al prevenirii și combaterii
violenței în familie se aprobă de către consiliile județene,
consiliile locale și de persoanele juridice prevăzute de lege,
precum și pe baza prevederilor regulamentelor-cadru
specifice.
Art. 9. — (1) În termen de 90 de zile de la data intrării
în vigoare a prezentei hotărâri, instituțiile de asistență
socială care funcționează la acea dată au obligația de a
armoniza regulamentele proprii de organizare și funcționare
cu prevederile Regulamentului-cadru de organizare și
funcționare a instituțiilor de asistență socială.
(2) Regulamentele proprii de organizare și funcționare
ale instituțiilor de asistență socială înființate și organizate
de către furnizorii privați de servicii sociale se elaborează
cu respectarea prevederilor Regulamentului-cadru de
organizare și funcționare a instituțiilor de asistență socială,
cu excepția celor referitoare la organele de conducere și
administrare.
Art. 10. — Se aprobă Normele metodologice de aplicare
a prevederilor Ordonanței Guvernului nr. 68/2003 privind
serviciile sociale, prevăzute în anexa nr. 3.
Art. 11. — Anexele nr. 1—3 fac parte integrantă din
prezenta hotărâre.
Art. 12. — La data intrării în vigoare a prezentei
hotărâri se abrogă art. 1 și anexa nr. 1 și se modifică în
mod corespunzător art. 4 din Hotărârea Guvernului
nr. 1.024/2004 pentru aprobarea Normelor metodologice de
aplicare a prevederilor Ordonanței Guvernului nr. 68/2003
privind serviciile sociale, precum și a Metodologiei de
acreditare a furnizorilor de servicii sociale, publicată în
Monitorul Oficial al României, Partea I, nr. 682 din 29 iulie
2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Anghel Andreescu,
secretar de stat
p. Ministrul finanțelor publice,
Doina-Elena Dascălu,
secretar de stat

București, 9 iunie 2005.
Nr. 539.

PDF compression, OCR, web-optimization with CVISION's PdfCompressor

*) Anexa nr. 1 este reprodusă în facsimil.

NOMENCLATORUL
instituțiilor de asistență socială și structura orientativă de personal

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 535/23.VI.2005
3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 535/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 535/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 535/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 535/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 535/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 535/23.VI.2005
ANEXA Nr. 2

R E G U L A M E N T-C A D R U
de organizare și funcționare a instituțiilor de asistență socială
Art. 1. — Instituțiile de asistență socială, denumite în
continuare instituții, furnizează servicii sociale cu titlu
permanent ori temporar, cu sau fără găzduire.
Art. 2. — Principiile care stau la baza furnizării
serviciilor sociale din instituții sunt următoarele:
a) respectarea drepturilor și a demnității omului;
b) asigurarea autodeterminării și a intimității persoanelor
beneficiare;
c) asigurarea dreptului de a alege;
d) abordarea individualizată și centrarea pe persoane;
e) participarea persoanelor beneficiare;
f) cooperarea și parteneriatul;
g) recunoașterea valorii fiecărei persoane;
h) abordarea comprehensivă, globală și integrată;
i) orientarea pe rezultate;
j) îmbunătățirea continuă a calității;
k) combaterea abuzului asupra persoanelor beneficiare,
în cadrul instituțiilor.
Art. 3. — Instituțiile au următoarele atribuții:
a) asigură furnizarea serviciilor sociale în interesul
beneficiarului și în baza contractului încheiat cu acesta;
b) asigură furnizarea serviciilor sociale cu titlu
permanent ori temporar, cu sau fără găzduire;
c) asigură întreținerea și folosirea eficientă a bazei
materiale și a bunurilor din dotare;
d) întocmesc proiecte și programe proprii care să
asigure creșterea calității activității, potrivit politicilor și
strategiilor naționale, județene și locale;
e) organizează activități de socializare, în vederea
relaționării beneficiarilor cu mediul exterior instituțiilor;
f) acordă sprijin și asistență de specialitate în vederea
prevenirii situațiilor care pun în pericol siguranța
beneficiarilor;
g) dezvoltă parteneriate și colaborează cu organizații,
instituții și orice forme organizate ale societății civile, în
condițiile legii, în vederea diversificării serviciilor sociale
furnizate;
h) asigură îndeplinirea măsurilor de aducere la
cunoștință atât personalului, cât și beneficiarilor a
prevederilor din regulamentul propriu de organizare și
funcționare;
i) elaborează carta drepturilor, specifică tipurilor de
beneficiari cărora li se adresează;
j) instituie măsuri de prevenire și combatere a traficului
și consumului ilicit de droguri.
Art. 4. — În vederea implementării politicilor și
strategiilor în domeniu și în scopul furnizării serviciilor
sociale către categoriile de beneficiari prevăzute de lege,
instituțiile asigură resursele umane, materiale și financiare
necesare.
Art. 5. — (1) Conducerea instituțiilor publice este
asigurată de un director, sprijinit în activitatea sa de un
consiliu consultativ compus din reprezentanți ai beneficiarilor
și ai partenerilor sociali, în condițiile prezentului regulamentcadru.
(2) Numirea și eliberarea din funcția de director, precum
și stabilirea componenței consiliului consultativ din instituțiile
publice se fac de către consiliul județean, respectiv de
către Consiliul General al Municipiului București.
(3) În cazul instituțiilor publice finanțate din bugetul
consiliilor locale sau în parteneriat cu alte instituții publice
ori private, competența consiliului județean și a Consiliului

General al Municipiului București de numire și eliberare din
funcția de director, precum și de stabilire a componenței
consiliului consultativ revine consiliilor locale și, respectiv,
consiliilor sectoarelor municipiului București.
Art. 6. — (1) Postul de director al instituției publice se
ocupă prin concurs organizat, în condițiile legii, de consiliul
județean, respectiv de Consiliul General al Municipiului
București, sau, după caz, de consiliile locale, respectiv de
consiliile sectoarelor municipiului București.
(2) Candidații pentru ocuparea postului de director
trebuie să fie absolvenți cu diplomă ai învățământului
superior în domeniul științelor socioumane, juridice,
medicale, administrative sau economice.
(3) Organizarea concursului se stabilește în condițiile
legii.
Art. 7. — (1) Directorul instituției publice asigură
conducerea executivă a acesteia și răspunde de buna ei
funcționare în îndeplinirea atribuțiilor care îi revin.
(2) În exercitarea atribuțiilor care îi revin, directorul
instituției emite decizii, după caz.
Art. 8. — Directorul instituției publice îndeplinește, în
condițiile legii, următoarele atribuții principale:
a) reprezintă instituția în relațiile cu autoritățile și cu
instituțiile publice, cu persoanele fizice și juridice din țară și
din străinătate, precum și în justiție;
b) exercită atribuțiile ce revin instituției în calitate de
persoană juridică, după caz;
c) exercită funcția de ordonator de credite, după caz;
d) întocmește proiectul bugetului propriu al instituției și
contul de încheiere a exercițiului bugetar, pe care le
supune spre avizare consiliului consultativ;
e) numește și eliberează din funcție personalul din
cadrul instituției, în condițiile legii;
f) propune autorităților sau persoanelor juridice care au
înființat ori, după caz, care finanțează instituția aprobarea
structurii organizatorice și a numărului de personal;
g) controlează activitatea personalului și aplică
sancțiunile disciplinare sau recompensele corespunzătoare,
în condițiile legii;
h) elaborează rapoartele generale privind activitatea
instituției, stadiul implementării obiectivelor, pe care le
prezintă consiliului consultativ;
i) prezintă informări la cererea autorităților ori a
persoanelor juridice care au înființat sau, după caz, care
finanțează instituția;
j) realizează proiecte care au ca scop îmbunătățirea
activității de asistență socială în instituție și le înaintează
direcției generale de asistență socială și protecție a
copilului din unitatea administrativ-teritorială pe a cărei rază
se organizează și funcționează instituția;
k) asigură instruirea și perfecționarea personalului de
specialitate;
l) colaborează cu formele organizate ale societății civile
la acțiuni care vizează ameliorarea asistenței sociale a
grupurilor vulnerabile;
m) întocmește raportul anual de activitate și îl
înaintează direcției generale de asistență socială și
protecție a copilului din unitatea administrativ-teritorială pe
a cărei rază se organizează și funcționează instituția;
n) monitorizează și evaluează respectarea prevederilor
legale din domeniul furnizării serviciilor sociale;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 535/23.VI.2005
o) asigură buna desfășurare a raporturilor de muncă
dintre angajații instituției;
p) îndeplinește orice alte atribuții prevăzute de lege în
sarcina sa.
Art. 9. — (1) Consiliul consultativ este alcătuit din
7 membri, după cum urmează:
a) 2 reprezentanți ai autorităților sau persoanelor juridice
care au înființat ori, după caz, care finanțează instituția;
b) 2 reprezentanți ai beneficiarilor;
c) un reprezentant al consiliului local pe a cărui rază
administrativ-teritorială funcționează instituția;
d) 2 reprezentanți aleși de către și din cadrul
organizațiilor neguvernamentale din domeniul serviciilor
sociale și din unitatea administrativ-teritorială pe a cărei
rază funcționează instituția.
(2) Consiliul consultativ se întrunește în ședință ordinară
trimestrial, la convocarea directorului, precum și în ședință
extraordinară, ori de câte ori este necesar.
(3) Reprezentanții prevăzuți la alin. (1) lit. a) și c) sunt
desemnați, conform prevederilor legale, de către autoritățile
sau persoanele juridice în cadrul cărora aceștia își
desfășoară activitatea.
(4) Reprezentanții prevăzuți la alin. (1) lit. b) sunt
desemnați anual sau ori de câte ori este necesar, de către
beneficiarii serviciilor sociale furnizate în instituțiile
respective sau, după caz, de reprezentanții legali ai
acestora.
(5) Membrii consiliului consultativ nu beneficiază de
indemnizație de ședință.
(6) Componența nominală a consiliului consultativ se
stabilește, iar activitatea membrilor acestuia se realizează
cu respectarea dispozițiilor legale privind eliminarea
conflictului de interese.
(7) Ședințele sunt validate în cazul în care sunt prezenți
cel puțin 5 membri ai consiliului consultativ.
Art. 10. — Consiliul consultativ îndeplinește următoarele
atribuții principale:
a) avizează proiectul bugetului instituției;
b) avizează structura organizatorică și numărul de
personal;
c) analizează activitatea instituției și propune măsuri și
programe de îmbunătățire a activității;
d) avizează statul de funcții și salarizarea personalului;
e) îndeplinește orice alte atribuții stabilite prin lege sau
prin hotărâre a autorităților ori persoanelor juridice care au
înființat sau, după caz, care finanțează instituția.
Art. 11. — Sancționarea disciplinară sau eliberarea din
funcție a directorului instituției, precum și a celorlalte
persoane cu funcții de conducere se face în condițiile legii.
Art. 12. — Beneficiarii de servicii sociale furnizate în
instituții au următoarele drepturi:
a) să li se respecte drepturile și libertățile fundamentale,
fără discriminare pe bază de rasă, sex, religie, opinie sau
orice altă circumstanță personală ori socială;

15

b) să participe la procesul de luare a deciziilor în
furnizarea serviciilor sociale, respectiv la luarea deciziilor
privind intervenția socială care li se aplică;
c) să li se asigure păstrarea confidențialității asupra
informațiilor furnizate și primite;
d) să li se asigure continuitatea serviciilor sociale
furnizate, atât timp cât se mențin condițiile care au generat
situația de dificultate;
e) să fie protejați de lege atât ei, cât și bunurile lor,
atunci când nu au capacitate de decizie;
f) să li se garanteze demnitatea, intimitatea și
respectarea vieții intime;
g) să participe la evaluarea serviciilor sociale primite;
h) să li se respecte toate drepturile speciale în situația
în care sunt minori sau persoane cu handicap.
Art. 13. — Beneficiarii de servicii sociale furnizate în
instituții au următoarele obligații:
a) să furnizeze informații corecte cu privire la identitate,
situație familială, socială, medicală și economică;
b) să participe la procesul de furnizare a serviciilor
sociale;
c) să contribuie, în conformitate cu legislația în vigoare,
la plata serviciilor sociale furnizate, în funcție de tipul
serviciului și de situația lor materială;
d) să comunice orice modificare intervenită în legătură
cu situația lor personală.
Art. 14. — Conducerea instituției asigură încheierea cu
beneficiarii a contractelor de furnizare a serviciilor sociale
în instituția respectivă.
Art. 15. — Structura organizatorică a instituției, numărul
de personal, precum și bugetul instituției se aprobă prin
hotărâre a consiliului județean, a consiliului local sau a
altor persoane juridice prevăzute de lege, după caz.
Art. 16. — Salarizarea personalului instituției se
stabilește potrivit legislației aplicabile personalului
contractual din sectorul bugetar.
Art. 17. — Finanțarea cheltuielilor instituției se asigură,
în condițiile legii, din următoarele surse:
a) bugetul de stat;
b) bugetul local al județului, respectiv al municipiului
București;
c) bugetele locale ale comunelor, orașelor și
municipiilor, respectiv bugetele locale ale sectoarelor
municipiului București;
d) donații, sponsorizări sau alte contribuții din partea
persoanelor fizice ori juridice din țară și din străinătate;
e) fonduri externe rambursabile și nerambursabile;
f) contribuția persoanelor beneficiare sau a întreținătorilor
acestora, după caz;
g) alte surse de finanțare, în conformitate cu legislația
în vigoare.

ANEXA Nr. 3

NORME METODOLOGICE
de aplicare a prevederilor Ordonanței Guvernului nr. 68/2003 privind serviciile sociale
Art. 1. — (1) Serviciile sociale prevăzute la art. 1 alin. (1)
din Ordonanța Guvernului nr. 68/2003 privind serviciile
sociale, aprobată cu modificări și completări prin Legea
nr. 515/2003, cu modificările și completările ulterioare,
denumită în continuare ordonanță, sunt asigurate de către

furnizori de servicii sociale, denumiți în continuare furnizori,
care pot fi persoane fizice sau juridice, publice ori private.
(2) Furnizorii publici pot fi direcția generală de asistență
socială și protecție a copilului județeană și, respectiv, a
sectoarelor municipiului București, serviciul public de

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 535/23.VI.2005

asistență socială la nivel local, alte servicii publice
specializate la nivel județean sau local și instituții publice
care au constituite compartimente de asistență socială.
(3) Furnizorii privați pot fi asociații și fundații, culte
religioase și orice alte forme organizate ale societății civile,
persoane fizice autorizate în condițiile legii, organizații
internaționale de profil, filiale și sucursale ale asociațiilor și
fundațiilor internaționale recunoscute în conformitate cu
legislația în vigoare.
(4) Furnizorii menționați la alin. (2) și (3) trebuie să aibă
prevăzută în mod obligatoriu, ca obiect de activitate în
actul de înființare sau, după caz, în autorizația pentru
desfășurarea unor activități în mod independent, acordarea
de servicii sociale.
Art. 2. — Furnizorii prevăzuți la art. 1 pot organiza și
acorda servicii sociale numai după obținerea certificatului
de acreditare.
Art. 3. — (1) Serviciile sociale pot fi acordate de către
un furnizor sau de mai mulți furnizori, în baza unui
contract încheiat între aceștia.
(2) Contractele prevăzute la alin. (1) pot fi încheiate
între furnizorii publici de servicii sociale, între furnizorii
publici și cei privați sau numai între furnizorii privați.
(3) Contractele prevăzute la alin. (1) pot fi încheiate
numai între furnizorii acreditați.
Art. 4. — (1) Serviciul public de asistență socială
organizat la nivel local sau județean poate să externalizeze
furnizarea de servicii sociale în baza unui contract, în
condițiile de concurență prevăzute de legislația în vigoare.
(2) Externalizarea serviciilor sociale constă în transferul
de responsabilități privind acordarea serviciilor sociale altor
furnizori publici sau privați acreditați, numai în interesul
persoanelor beneficiare, în vederea creșterii permanente a
calității serviciilor.
Art. 5. — Furnizorii acordă serviciile sociale pentru care
au fost acreditați, la solicitarea persoanei, a familiei
acesteia sau a reprezentantului legal, precum și din oficiu
ori în urma semnalării unor situații de nevoie socială de
către orice altă persoană sau instituție.
Art. 6. — (1) Direcțiile generale de asistență socială și
protecție a copilului județene, respectiv ale sectoarelor

municipiului București, serviciul public de asistență socială
de la nivel local sau, după caz, primăriile au obligația de a
afișa lista furnizorilor acreditați din județ, respectiv din
municipiul București, și a serviciilor oferite de aceștia.
(2) Direcțiile de muncă, solidaritate socială și familie
județene, respectiv a municipiului București, pun la
dispoziție instituțiilor menționate la alin. (1), anual, lista
furnizorilor acreditați din județ, respectiv din municipiul
București, și a serviciilor oferite de aceștia.
Art. 7. — Furnizorii acreditați pot solicita înscrierea unor
ocupații în Nomenclatorul privind clasificarea ocupațiilor din
România, dacă serviciile sociale pe care le furnizează nu
pot fi îndeplinite de persoane cu profesii deja existente.
Art. 8. — Ministerul Muncii, Solidarității Sociale și
Familiei realizează monitorizarea, evaluarea și controlul
serviciilor sociale acordate de către furnizorii acreditați, prin
direcțiile de muncă, solidaritate socială și familie județene,
respectiv a municipiului București.
Art. 9. — (1) În aplicarea prevederilor art. 47 alin. (1) și
(2) din ordonanță, directorul executiv al direcției de muncă,
solidaritate socială și familie județeană, respectiv a
municipiului București, desemnează cel puțin două persoane
care să realizeze activitatea de monitorizare, evaluare și
control la nivel local.
(2) Atribuțiile persoanelor desemnate și procedura de
desfășurare a activității de evaluare, monitorizare și control
se stabilesc prin ordin al ministrului muncii, solidarității
sociale și familiei.
Art. 10. — Furnizorii acreditați sunt obligați să transmită
direcției de muncă, solidaritate socială și familie în a căror
rază administrativ-teritorială își desfășoară activitatea orice
informație solicitată cu privire la serviciile sociale acordate.
Art. 11. — (1) În vederea realizării evidenței furnizorilor
și a serviciilor sociale acordate, la nivelul Ministerului
Muncii, Solidarității Sociale și Familiei se înființează
Registrul electronic unic al furnizorilor acreditați și al
serviciilor sociale.
(2) Procedura de constituire, actualizare și de accesare
a registrului prevăzut la alin. (1) se aprobă prin ordin al
ministrului muncii, solidarității sociale și familiei.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 535/23.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032606]
ISSN 1453—4495

PDF compression, OCR, web-optimization with CVISION's PdfCompressor

