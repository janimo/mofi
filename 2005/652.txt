Anul 173 (XVII) — Nr. 652

PARTEA

I

LEGI, DECRETE, HOTĂRÂRI ȘI ALTE ACTE

Vineri, 22 iulie 2005

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

36.

37.

Nr.

Pagina
Strategiei de privatizare a Băncii Comerciale
Române — S.A.........................................................

— Ordonanță pentru modificarea și completarea
Ordonanței Guvernului nr. 82/2000 privind
autorizarea operatorilor economici care desfășoară
activități de reparații, de reglare, de modificări
constructive, de reconstrucție a vehiculelor rutiere,
precum și de dezmembrare a vehiculelor uzate....

1–3

— Ordonanță privind recunoașterea și funcționarea
grupurilor de producători, pentru comercializarea
produselor agricole și silvice ....................................

3–5

759.

— Hotărâre privind aprobarea plății contribuției
României la Fondul de prevenire și combatere a
terorismului nuclear al Agenției Internaționale
pentru Energie Atomică (AIEA) — Viena ...............

760.

— Hotărâre privind completarea Hotărârii
Guvernului nr. 772/2003 pentru aprobarea

5

5–7

765. — Hotărâre pentru modificarea și completarea
art. 16 din Procedurile privind achizițiile publice de
produse și servicii care implică apărarea națională,
ordinea publică, siguranța și securitatea națională,
prevăzute în anexa nr. 1 la Hotărârea Guvernului
nr. 1.186/2001 ...........................................................

7

ACTE ALE COMISIEI DE SUPRAVEGHERE
A ASIGURĂRILOR
3.547. — Decizie privind aprobarea procesului de fuziune
prin absorbție încheiat între Societatea Comercială
îOMNIASIG“ — S.A., în calitate de societate
absorbantă, și Societatea Comercială îOMNIASIG
ASIRAG“ — S.A. și Societatea Comercială
îAsigurare-Reasigurare OMNIASIG-AGI“ – S.A., în
calitate de societăți absorbite...................................

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 82/2000
privind autorizarea operatorilor economici care desfășoară activități de reparații, de reglare,
de modificări constructive, de reconstrucție a vehiculelor rutiere, precum și de dezmembrare
a vehiculelor uzate
În temeiul art. 108 din Constituția României, republicată, și al art. 1 pct. III.1 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 82/2000 privind
autorizarea operatorilor economici care desfășoară activități
de reparații, de reglare, de modificări constructive, de
reconstrucție a vehiculelor rutiere, precum și de
dezmembrare a vehiculelor uzate, publicată în Monitorul
Oficial al României, Partea I, nr. 413 din 30 august 2000,
aprobată cu modificări și completări prin Legea
nr. 222/2003, cu modificările ulterioare, se modifică și se
completează după cum urmează:

1. Titlul ordonanței va avea următorul cuprins:
îORDONANȚĂ
privind autorizarea operatorilor economici
care desfășoară activități de reparații, de reglare,
de modificări constructive, de reconstrucție a vehiculelor
rutiere, precum și de dezmembrare a vehiculelor
scoase din uz“

2

MONITORUL OFICIAL AL ROMÂNIEI, PARTEA I, Nr. 652/22.VII.2005

2. După alineatul (4) al articolului 1 se introduce un nou
alineat, alineatul (5), cu următorul cuprins:
î(5) Avizul de funcționare este documentul prin care
organele din cadrul Poliției Române, desemnate prin
dispoziție a inspectorului general al Poliției Române, atestă
îndeplinirea de către operatorii economici care desfășoară
activități de dezmembrare a vehiculelor scoase din uz a
condițiilor stabilite prin prezenta ordonanță.“
3. La articolul 11, litera e) va avea următorul cuprins:
îe) onorabilitate — situația în care se găsește
conducătorul activității autorizate, care nu trebuie să fi fost
condamnat prin hotărâre judecătorească rămasă definitivă
pentru infracțiuni săvârșite cu intenție și care acționează în
mod etic și responsabil în raport cu beneficiarii;“.
4. Alineatul (2) al articolului 2 va avea următorul
cuprins:
î(2) Eliberarea de către R.A.R. a autorizației tehnice
pentru operatorii economici care desfășoară activități de
montare, reparare și/sau verificare a aparatelor de control
(tahografelor) și a limitatoarelor de viteză este condiționată
de asigurarea cerințelor de obiectivitate și neutralitate a
agentului economic respectiv în raport cu utilizatorii
aparatelor de control (tahografelor) și ai limitatoarelor de
viteză.“
5. După articolul 2 se introduce un nou articol,
articolul 21, cu următorul cuprins:
îArt. 21. — (1) Eliberarea de către R.A.R. a autorizației
tehnice pentru operatorii economici care desfășoară
activități de dezmembrare a vehiculelor scoase din uz este
condiționată de prezentarea de către solicitant a avizului de
funcționare prevăzut la art. 1 alin. (5).
(2) Organele din cadrul Poliției Române, desemnate
conform prevederilor art. 1 alin. (5), vor elibera avizul de
funcționare după ce verifică îndeplinirea de către operatorul
economic solicitant a condițiilor stabilite prin prezenta
ordonanță, în termen de 30 de zile de la data solicitării.
(3) Avizul de funcționare se solicită în scris, la cerere
fiind obligatorie anexarea următoarelor documente:
a) o copie de pe certificatul de înregistrare la Oficiul
Național al Registrului Comerțului, din care să rezulte
obiectul de activitate de dezmembrare a vehiculelor scoase
din uz;
b) cazier judiciar al asociaților și administratorului
operatorului economic solicitant;
c) împuternicire scrisă din partea administratorului
operatorului economic pentru depunerea solicitării.
(4) Avizul de funcționare nu se eliberează solicitanților
dacă aceștia se află în una dintre următoarele situații:
a) asociații sau administratorul operatorului economic au
fost condamnați prin hotărâri judecătorești rămase definitive
pentru infracțiuni de omor, lovire și vătămare cauzatoare de
moarte, vătămare corporală gravă, tâlhărie, ultraj, furtul unui
autovehicul, fals sau uz de fals;
b) operatorul economic a fost depistat anterior că
desfășoară activități neautorizate de dezmembrare a
vehiculelor.“
6. Articolul 4 va avea următorul cuprins:
îArt. 4. — La repararea, modificarea constructivă sau
reconstrucția vehiculelor rutiere, în cazul intervenției la
sistemele care privesc siguranța circulației, protecția
mediului, eficiența energetică și protecția împotriva furturilor
și care sunt reglementate de directivele/regulamentele
Uniunii Europene sau de regulamentele CEE—ONU,
operatorii economici prevăzuți la art. 1 pot utiliza numai
echipamente, componente, entități tehnice, piese de schimb
și materiale de exploatare de origine sau omologate/
certificate, conform legislației în vigoare.“
7. După articolul 5 se introduc două noi articole,
articolele 51 și 52, cu următorul cuprins:
îArt. 51. — (1) Operatorii economici care desfășoară
activități de dezmembrare a vehiculelor scoase din uz sunt

obligați să elibereze pe numele proprietarului vehiculului
dezmembrat un certificat de distrugere, potrivit prevederilor
Hotărârii Guvernului nr. 2.406/2004 privind gestionarea
vehiculelor scoase din uz.
(2) Se interzice comercializarea în vederea reutilizării a
vehiculelor scoase din uz, predate în vederea
dezmembrării, precum și a caroseriilor/șasiurilor acestora.
(3) Se interzice de asemenea comercializarea în
vederea reutilizării a sistemelor, echipamentelor,
componentelor, entităților tehnice și pieselor de schimb care
privesc siguranța circulației, stabilite prin ordin al ministrului
transporturilor, construcțiilor și turismului.
Art. 5 2 . — (1) Operatorii economici autorizați să
desfășoare activități de dezmembrare a vehiculelor scoase
din uz sunt obligați:
a) să întocmească și să păstreze evidența strictă a
tuturor vehiculelor asupra cărora au derulat activitatea
pentru care au fost autorizați;
b) să asigure evidența modului de tratare a
caroseriilor/șasiurilor rezultate din activitatea de
dezmembrare;
c) să permită controlul organelor de poliție desemnate și
să le pună la dispoziție, la solicitare, evidențele menționate.
(2) Evidențele prevăzute la alin. (1) lit. a) și b) se țin în
două registre distincte.
(3) Registrele prevăzute la alin. (2), cu filele numerotate
și șnuruite, se înregistrează la organul din cadrul Poliției
Române, desemnat conform prevederilor art. 1 alin. (5), în
a cărui rază de competență teritorială își desfășoară
activitatea operatorul economic respectiv.
(4) Operatorii economici sunt obligați să prezinte pentru
înregistrare registrele prevăzute la alin. (2), în termen de
10 zile de la data obținerii autorizației tehnice.“
8. La alineatul (1) al articolului 6 1, după litera d) se
introduc trei litere noi, literele e), f) și g), cu următorul
cuprins:
îe) nerespectarea prevederilor art. 51, cu amendă de la
5.000 lei (RON) la 10.000 lei (RON);
f) nerespectarea prevederilor art. 52 alin. (1), cu amendă
de la 5.000 lei (RON) la 20.000 lei (RON);
g) nerespectarea prevederilor art. 52 alin. (3) și (4), cu
amendă de la 2.000 lei (RON) la 5.000 lei (RON).“
9. Alineatul (3) al articolului 6 1 va avea următorul
cuprins:
î(3) Contravențiile prevăzute la alin. (1) lit. a)—e) se
constată și se sancționează de către personalul R.A.R.
împuternicit în acest scop de către Ministerul
Transporturilor, Construcțiilor și Turismului, autoritatea
competentă în domeniul transporturilor, iar contravențiile
prevăzute la alin. (1) lit. f) și g) se constată și se
sancționează de către ofițerii și agenții de poliție
împuterniciți în acest scop de Ministerul Administrației și
Internelor. Personalul R.A.R. împuternicit de către Ministerul
Transporturilor, Construcțiilor și Turismului să aplice
contravențiile prevăzute la alin. (1) lit. a)—e) poate dispune,
în funcție de gravitatea faptelor, și oprirea/suspendarea
temporară a activității sau anularea autorizației tehnice.“
10. În textul ordonanței se înlocuiesc următoarele
sintagme:
a) îMinisterul Lucrărilor Publice, Transporturilor și
Locuinței“ cu îMinisterul Transporturilor, Construcțiilor și
Turismului“;
b) îautorizație tehnică de funcționare“ cu îautorizație
tehnică“;
c) îvehicule uzate“ cu îvehicule scoase din uz“.
Art. II. — (1) În termen de 3 luni de la data intrării în
vigoare a prezentei ordonanțe, operatorii economici care au
ca obiect de activitate dezmembrarea de vehicule scoase
din uz și cărora le-a fost eliberată de către R.A.R.
autorizația tehnică sunt obligați să solicite avizul de
funcționare prevăzut la art. 1 alin. (5) din Ordonanța
Guvernului nr. 82/2000, aprobată cu modificări și completări

MONITORUL OFICIAL AL ROMÂNIEI, PARTEA I, Nr. 652/22.VII.2005
prin Legea nr. 222/2003, cu modificările ulterioare. După
obținerea avizului, operatorii economici îl depun la R.A.R.
și procedează conform art. 5 1 și 5 2 din Ordonanța
Guvernului nr. 82/2000, aprobată cu modificări și completări
prin Legea nr. 222/2003, cu modificările ulterioare.
(2) În situația în care se constată că nu sunt îndeplinite
condițiile legale precizate prin prezenta ordonanță, organul
din cadrul Poliției Române refuză eliberarea avizului de
funcționare și comunică acest aspect R.A.R., care va
dispune, în termen de 10 zile de la primirea comunicării,
anularea autorizației tehnice existente.
Art. III.— Nivelul tuturor amenzilor prevăzute de
prezenta ordonanță se exprimă în lei noi.
Art. IV. — Ordonanța Guvernului nr. 82/2000 privind
autorizarea operatorilor economici care desfășoară activități

3

de reparații, de reglare, de modificări constructive, de
reconstrucție a vehiculelor rutiere, precum și de
dezmembrare a vehiculelor uzate, publicată în Monitorul
Oficial al României, Partea I, nr. 413 din 30 august 2000,
aprobată cu modificări și completări prin Legea
nr. 222/2003, cu modificările ulterioare, precum și cu
modificările și completările aduse prin prezenta ordonanță,
după aprobarea prin lege a acesteia, se va republica în
Monitorul Oficial al României, Partea I, dându-se textelor o
nouă numerotare.
Art. V. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 14 iulie 2005.
Nr. 36.
GUVERNUL ROMÂNIEI

ORDONANȚĂ
privind recunoașterea și funcționarea grupurilor de producători,
pentru comercializarea produselor agricole și silvice
În temeiul art. 108 din Constituția României, republicată, și al art. 1 pct. IV.9 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — (1) Producătorii agricoli și silvici organizați în
societăți comerciale, societăți agricole sau în alte forme de
asociere în agricultură, conform Legii nr. 31/1990 privind
societățile comerciale, republicată, Legii nr. 36/1991 privind
societățile agricole și alte forme de asociere în agricultură,
Ordonanței Guvernului nr. 26/2000 cu privire la asociații și
fundații, cu modificările și completările ulterioare, Legii
cooperației agricole nr. 566/2004, sau în orice altă formă
de asociere conform legislației în vigoare pot fi recunoscuți
ca grupuri de producători, dacă au ca principal scop
valorificarea producției membrilor asociați și îndeplinesc
condițiile stabilite prin prezenta ordonanță.
(2) Pot fi recunoscute ca grupuri de producători și alte
societăți agricole sau organizații de producători decât cele
prevăzute la alin. (1), dacă îndeplinesc și respectă condițiile
de recunoaștere prevăzute de prezenta ordonanță.
Art. 2. — În sensul prezentei ordonanțe, termenii și
expresiile de mai jos au următoarea semnificație:
a) producător — persoana fizică sau juridică care își
valorifică producția proprie în condițiile prevăzute de
legislația în vigoare;
b) grup de producători — o asociere de producători
agricoli (uniune) care are ca scop identificarea piețelor de
desfacere, adaptarea producției și valorificarea acesteia în

funcție de necesitățile pieței, urmărind asigurarea calității
produselor, concentrarea ofertei și aprovizionarea ritmică a
pieței;
c) valoarea producției comercializate — valoarea fără
TVA a producției realizate de membrii grupului de
producători și valorificate prin intermediul acestuia.
Art. 3. — Grupurile de producători sunt persoane
juridice de drept privat care îndeplinesc condițiile și criteriile
prevăzute la art. 4—6.
CAPITOLUL II
Recunoașterea funcționării
de către autoritatea competentă
Art. 4. — (1) Grupurile de producători pot să solicite de
la autoritatea competentă a statului recunoașterea sau
recunoașterea preliminară, după caz.
(2) Autoritatea competentă a statului este Ministerul
Agriculturii, Pădurilor și Dezvoltării Rurale.
Art. 5. — Grupurile de producători funcționează și pot fi
recunoscute pentru unul sau mai multe grupe de produse,
care se stabilesc prin normele de aplicare a prezentei
ordonanțe.
Art. 6. — (1) Principalele criterii de recunoaștere a
grupului de producători sunt:
a) îndeplinește condițiile minime de recunoaștere privind
numărul de membri și valoarea producției comercializate în

4

MONITORUL OFICIAL AL ROMÂNIEI, PARTEA I, Nr. 652/22.VII.2005

comun, prevăzute în normele de aplicare a prezentei
ordonanțe;
b) permite membrilor săi să beneficieze de asistență
tehnică privind tehnologiile de cultură și protecția mediului;
c) dispune de conducere și mijloace tehnice care îi
permit să asigure managementul comercial și bugetar
pentru funcționarea grupului.
(2) Perioada minimă de funcționare a grupului de
producători, în condițiile prezentei ordonanțe, nu poate fi
mai mică de un an.
CAPITOLUL III
Aviz de recunoaștere/retragere
Art. 7. — (1) Avizul de recunoaștere preliminară se
solicită de grupurile de producători în condițiile stabilite prin
normele de aplicare a prezentei ordonanțe.
(2) Recunoașterea definitivă se acordă în termen de
3—5 ani.
Art. 8. — (1) Avizul de recunoaștere se eliberează în
termen de maximum 3 luni de la data depunerii cererii de
recunoaștere.
(2) Respingerea cererii de recunoaștere se comunică
solicitantului în scris, motivat, în termen de 30 de zile.
Art. 9. — Responsabilitatea verificării îndeplinirii criteriilor
și condițiilor de recunoaștere a grupului de producători,
precum și a modului de utilizare a sprijinului financiar
revine autorității competente a statului, care eliberează
avizul de recunoaștere.
Art. 10. — Modelul avizului de recunoaștere și de
recunoaștere preliminară și cel al deciziei de retragere a
recunoașterii grupului de producători se stabilesc prin
normele de aplicare a prezentei ordonanțe.
Art. 11. — Avizul de recunoaștere a grupului de
producători poate fi retras de către autoritatea emitentă
printr-o decizie de retragere a recunoașterii grupului de
producători, în cazul în care:
a) nu mai sunt îndeplinite criteriile de recunoaștere
privind numărul de membri și valoarea produselor
comercializate;
b) avizul de recunoaștere a fost obținut prin prezentarea
de date neconforme realității;
c) nu își respectă obligațiile față de membrii grupului de
producători.
CAPITOLUL IV
Obiectul de activitate și funcționare
Art. 12. — Grupurile de producători funcționează pe
baza statutului propriu aprobat de adunarea generală.
Art. 13. — Obiectul de activitate al grupurilor de
producători constă în:
a) identificarea piețelor de desfacere și propunerea
planificării producției membrilor conform cererii pieței, în
condiții de calitate, conform standardelor de comercializare
în vigoare;
b) plasarea pe piață a produselor obținute de membrii
grupului de producători;
c) aplicarea unor reguli unitare de calitate a producției
pentru toți membrii grupului;
d) aprovizionarea în comun cu materiale și servicii
pentru membrii grupului;
e) asigurarea utilizării tehnicilor de producție, a
modalităților de gestiune a deșeurilor, care să nu dăuneze
mediului, în special pentru protecția apei, solului și a
peisajului natural.

Art. 14. — (1) Calitatea de membru al unui grup de
producători poate fi dobândită de către orice producător
agricol sau silvic care deține legal o bază de producție și
își declară în scris intenția de a comercializa producția
agricolă ori silvică proprie în cadrul unui grup de
producători și plătește cotizația, în conformitate cu statutul.
(2) Producătorii care au dobândit calitatea de membru
al grupului de producători se pot retrage din grup,
renunțând la calitatea de membru, cu respectarea unui
termen de preaviz a cărui durată, stabilită prin statut, diferă
în funcție de produs sau grupă de produse.
Art. 15. — Membrii grupului de producători au
următoarele obligații:
a) să respecte și să aplice hotărârile adoptate de
conducerea grupului de producători cu privire la normele de
producție, condițiile de valorificare și protecția mediului;
b) să valorifice, prin intermediul grupului de producători,
procentul stabilit în statut, dar nu mai puțin de 75% din
producția destinată valorificării.
Art. 16. — Grupurile de producători pot fuziona în
cadrul aceleiași grupe de produse sau se pot diviza,
păstrându-și recunoașterea ca grup de producători, cu
respectarea dimensiunilor și criteriilor stabilite pentru
produsul sau grupa respectivă de produse.
CAPITOLUL V
Avantaje financiare
Art. 17. — (1) Grupurile de producători pot beneficia de
sprijin financiar de la bugetul de stat prin bugetul
Ministerului Agriculturii, Pădurilor și Dezvoltării Rurale și pot
solicita eliberarea acestuia în numele membrilor lor, cu
acordul scris al acestora.
(2) Destinația, modul și condițiile de acordare a
sprijinului financiar se aprobă prin hotărâre a Guvernului, la
propunerea Ministerului Agriculturii, Pădurilor și Dezvoltării
Rurale.
(3) Grupurile de producători pot beneficia de credite de
investiții acordate de la bugetul de stat, pe baza unor
programe de finanțare, potrivit legislației în vigoare.
(4) La accesarea programelor de finanțare pentru
investiții, grupul de producători poate beneficia de
cumularea plafoanelor maxime aferente fiecărui membru,
astfel:
a) integral, dacă are până la 10 membri;
b) 70% din fondul aferent numărului total de membri,
dacă are între 10 și 20 de membri;
c) 50% din fondul aferent numărului total de membri,
dacă are între 20 și 50 de membri;
d) 25% din fondul aferent numărului total de membri,
dacă are peste 50 de membri.
Art. 18. — Grupurile de producători nu pot beneficia de
dublă finanțare publică pentru aceeași activitate.
CAPITOLUL VI
Dispoziții finale
Art. 19. — Normele de aplicare a prezentei ordonanțe
se aprobă prin ordin al ministrului agriculturii, pădurilor și
dezvoltării rurale.
Art. 20. — Pe data intrării în vigoare a prezentei
ordonanțe se abrogă Legea nr. 277/2004 privind
constituirea, recunoașterea și funcționarea grupurilor de
producători, pentru comercializarea produselor agricole,
silvice și piscicole, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 652/22.VII.2005
României, Partea I, nr. 580 din 30 iunie 2004, precum și
orice alte dispoziții contrare.

5

Art. 21. — Prezenta ordonanță intră în vigoare la 3 zile
de la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 14 iulie 2005.
Nr. 37.
GUVERNUL ROMÂNIEI

HOTĂRÂRE
privind aprobarea plății contribuției României la Fondul de prevenire și combatere
a terorismului nuclear al Agenției Internaționale pentru Energie Atomică (AIEA) — Viena
În temeiul art. 108 din Constituția României, republicată, al art. 4 alin. (3) din Legea nr. 111/1996 privind
desfășurarea în siguranță a activităților nucleare, republicată, cu modificările și completările ulterioare, și al art. 2 alin. (1)
din Regulamentul de organizare și funcționare a Comisiei Naționale pentru Controlul Activităților Nucleare, aprobat prin
Hotărârea Guvernului nr. 1.627/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă plata contribuției voluntare a
României la Fondul de prevenire și combatere a terorismului
nuclear al Agenției Internaționale pentru Energie Atomică
(AIEA) — Viena în anul 2005, în sumă de 100.000 RON.

Art. 2. — Suma prevăzută la art. 1 se suportă din
bugetul de venituri și cheltuieli pe anul 2005 al Comisiei
Naționale pentru Controlul Activităților Nucleare.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Vlad Moisescu,
secretar de stat
Președintele Comisiei Naționale
pentru Controlul Activităților Nucleare,
Vilmos Zsombori
p. Ministrul afacerilor externe,
Anton Niculescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 759.
GUVERNUL ROMÂNIEI

HOTĂRÂRE
privind completarea Hotărării Guvernului nr. 772/2003 pentru aprobarea Strategiei
de privatizare a Băncii Comerciale Române — S.A.
În temeiul art. 108 din Constituția României, republicată, și al art. 8 alin. (1) din Legea nr. 83/1997 pentru
privatizarea societăților comerciale bancare la care statul este acționar, cu modificările și completările ulterioare,
Guvernul României adoptă prezenta hotărâre.
Articol unic. — După articolul 2 din Hotărârea Guvernului
nr. 772/2003 pentru aprobarea Strategiei de privatizare a
Băncii Comerciale Române — S.A., publicată în Monitorul
Oficial al României, Partea I, nr. 506 din 14 iulie 2003, cu
modificările și completările ulterioare, se introduc șase noi
articole, articolele 21—26, după cum urmează:

îArt. 2 1 . — (1) Referirile din prezenta hotărâre la
«norme metodologice» au în vedere Normele metodologice
de aplicare a Ordonanței de urgență a Guvernului
nr. 88/1997 privind privatizarea societăților comerciale, cu
modificările și completările ulterioare, și a Legii
nr. 137/2002 privind unele măsuri pentru accelerarea

6

MONITORUL OFICIAL AL ROMÂNIEI, PARTEA I, Nr. 652/22.VII.2005

privatizării, aprobate prin Hotărârea Guvernului
nr. 577/2002, cu modificările și completările ulterioare.
(2) Prevederile referitoare la «oferta finală» din cadrul
normelor metodologice se vor aplica în mod corespunzător
«ofertelor angajante», cu derogările făcute prin prezenta
hotărâre.
Art. 22. — Negocierea cu selecție de oferte în vederea
vânzării prevăzute la art. 3 lit. c) din strategia de
privatizare prevăzută în anexa la prezenta hotărâre se va
realiza pe bază de oferte angajante și oferte angajante
îmbunătățite, în temeiul prevederilor prezentei hotărâri și
ale normelor metodologice, cu derogările făcute prin
prezenta hotărâre.
Art. 2 3 — (1) După depunerea ofertelor angajante,
comisia de privatizare va invita la negocieri în vederea
depunerii de oferte angajante îmbunătățite ofertantul a cărui
ofertă angajantă a întrunit cel mai mare număr de puncte
și ofertantul a cărui ofertă angajantă a întrunit numărul de
puncte imediat următor, ca urmare a aplicării grilei de
punctaj asupra tuturor ofertelor angajante depuse care
respectă instrucțiunile și care au fost însoțite de toate
documentele prevăzute la art. 35 din normele
metodologice, denumiți în continuare «ofertanți selectați».
(2) În cazul în care, în urma aplicării grilei de punctaj,
există egalitate de puncte între două sau mai multe oferte
angajante clasate pe primul loc, comisia de privatizare va
invita la negocieri în vederea depunerii de oferte angajante
îmbunătățite numai ofertanții clasați la egalitate pe primul
loc, aceștia fiind considerați «ofertanți selectați».
(3) În cazul în care, în urma aplicării grilei de punctaj, a
rezultat un singur ofertant clasat pe primul loc și mai mulți
ofertanți clasați pe locul al doilea, având oferte ce
întrunesc același număr de puncte, atunci comisia de
privatizare va invita la negocieri în vederea depunerii de
oferte angajante îmbunătățite pe toți acești ofertanți clasați
pe primul și pe al doilea loc, aceștia fiind considerați
«ofertanți selectați».
(4) În vederea depunerii de oferte angajante
îmbunătățite, comisia de privatizare va invita ofertanții
selectați la negocierea proiectului contractului de vânzarecumpărare de acțiuni și, dacă este cazul, a proiectului altor
documente contractuale necesare în vederea încheierii
tranzacției, care se comunică ofertanților potențiali cu cel
puțin 8 zile înainte de data depunerii ofertelor angajante.
(5) După derularea negocierilor, cu cel puțin 8 zile
înaintea datei anunțate pentru depunerea ofertelor
angajante îmbunătățite, se vor comunica ofertanților
selectați proiectul final al contractului de vânzare-cumpărare
de acțiuni și, dacă este cazul, proiectul final al altor
documente contractuale necesare în vederea încheierii
tranzacției și vor fi invitați să depună oferte angajante
îmbunătățite.
(6) Ofertele angajante îmbunătățite se vor depune
având ca bază acceptarea necondiționată de către ofertanții
selectați a proiectului final al contractului de vânzarecumpărare de acțiuni și, dacă este cazul, a proiectului final
al altor documente contractuale comunicate conform
alin. (5) și vor consta în prețul pe acțiune oferit. Prețul pe
acțiune oferit de un ofertant selectat prin oferta sa
angajantă îmbunătățită va fi cel puțin egal cu prețul pe
acțiune pe care respectivul ofertant selectat l-a oferit prin
oferta sa angajantă.
(7) După depunerea ofertelor angajante îmbunătățite,
comisia de privatizare va desemna ofertantul câștigător ca
fiind acel ofertant selectat care a depus o ofertă angajantă
îmbunătățită conformă cu instrucțiunile comunicate de
comisie și a oferit cel mai mare preț pe acțiune dintre
ofertele angajante îmbunătățite depuse.
(8) În cazul în care același cel mai mare preț pe
acțiune este oferit prin ofertele angajante îmbunătățite de 2
sau mai mulți ofertanți selectați, comisia de privatizare îi va
invita pe acești ofertanți selectați să depună o nouă ofertă

angajantă îmbunătățită reprezentând un nou preț pe
acțiune.
(9) În cazul în care doar unul dintre ofertanții selectați
acceptă proiectul final al contractului de vânzare-cumpărare
de acțiuni și, dacă este cazul, proiectul final al altor
documente contractuale comunicate conform alin. (5) și
depune o ofertă angajantă îmbunătățită, acest ofertant
selectat va fi desemnat drept ofertant câștigător.
(10) Contractul de vânzare-cumpărare de acțiuni și
celelalte documente contractuale necesare încheierii
tranzacției, după caz, vor fi semnate în termen de 15 zile
de la data aprobării de către Guvern a elementelor
principale ale contractului de vânzare-cumpărare de acțiuni.
(11) În cazul în care contractul de vânzare-cumpărare
de acțiuni și celelalte documente contractuale necesare
încheierii tranzacției, după caz, nu se încheie cu ofertantul
declarat câștigător, comisia de privatizare poate decide să
semneze contractul de vânzare-cumpărare și celelalte
documente contractuale necesare încheierii tranzacției cu
ofertantul care a oferit prin oferta sa angajantă îmbunătățită
prețul pe acțiune imediat următor. Prevederile alin. (10) se
aplică în mod corespunzător.
(12) În cazul în care nu este depusă nici o ofertă
angajantă îmbunătățită sau nici o ofertă angajantă
îmbunătățită depusă nu este conformă cu instrucțiunile
pentru depunerea ofertelor angajante îmbunătățite ori
contractul de vânzare-cumpărare de acțiuni și celelalte
documente contractuale necesare finalizării tranzacției, după
caz, nu se încheie cu nici unul dintre ofertanții selectați,
comisia de privatizare poate decide să declare oferta
câștigătoare dintre acei ofertanți care au depus oferte
angajante care respectă instrucțiunile și care au fost
însoțite de toate documentele prevăzute la art. 35 din
normele metodologice.
(13) În cazul prevăzut de alin. (12), comisia de
privatizare va negocia contractul de vânzare-cumpărare de
acțiuni și celelalte documente contractuale necesare
încheierii tranzacției, după caz, cu ofertantul a cărui ofertă
angajantă a întrunit cel mai mare număr de puncte ca
urmare a aplicării grilei de punctaj, prevederile art. 41
alin. (2) și ale art. 42 din normele metodologice
aplicându-se în mod corespunzător. Contractul de vânzarecumpărare de acțiuni și celelalte documente contractuale
necesare încheierii tranzacției, după caz, se vor definitiva
într-un termen ce va fi stabilit de comisia de privatizare
prin instrucțiuni ce vor fi comunicate și vor fi semnate în
conformitate cu prevederile alin. (10).
(14) În cazul în care contractul de vânzare-cumpărare
de acțiuni nu se încheie conform alin. (13), comisia de
privatizare poate decide să negocieze în vederea
definitivării contractului de vânzare-cumpărare de acțiuni și
a celorlalte documente contractuale necesare încheierii
tranzacției, după caz, cu ofertantul clasat imediat următor
în urma aplicării grilei de punctaj tuturor ofertelor angajante
depuse care respectă instrucțiunile și care au fost însoțite
de toate documentele prevăzute la art. 35 din normele
metodologice. Prevederile alin. (13) se vor aplica în mod
corespunzător. Comisia de privatizare poate aplica
procedura prevăzută în acest alineat, în mod
corespunzător, ofertanților următor clasați, până la
semnarea documentelor contractuale.
(15) Faptul că un ofertant nu este selectat conform
alin. (1) sau faptul că un ofertant ori un ofertant selectat
nu este declarat ofertant câștigător în temeiul prevederilor
oricărora dintre alineatele precedente relevante nu
determină încetarea caracterului obligatoriu al ofertelor
angajante, îmbunătățite sau nu, după caz, fiecare ofertant
rămânând angajat de oferta sa inițială ori, după caz, de
oferta sa inițială așa cum a fost îmbunătățită prin oferta sa
angajantă îmbunătățită, așa cum se va preciza în
instrucțiunile comunicate ofertanților.
Art. 2 4 . — (1) Garanția de participare depusă în
condițiile art. 33 din normele metodologice și a

MONITORUL OFICIAL AL ROMÂNIEI, PARTEA I, Nr. 652/22.VII.2005
instrucțiunilor comunicate de comisia de privatizare se
restituie integral tuturor ofertanților, cu excepția ofertantului
declarat câștigător, în termen de două zile lucrătoare de la
data semnării contractului de vânzare-cumpărare de acțiuni
cu ofertantul câștigător.
(2) Cazurile în care Autoritatea pentru Valorificarea
Activelor Statului poate executa garanția de participare vor fi
precizate prin instrucțiunile transmise potențialilor ofertanți.

7

Art. 2 5 . — Cerința prevăzută la pct. (ii) secțiunea
îpentru persoanele juridice străine“ de la art. 35 alin. (1)
lit. d) din normele metodologice nu este aplicabilă în cazul
vânzării de acțiuni ale Băncii Comerciale Române — S.A.
conform prezentei hotărâri.
Art. 26 — Prevederile prezentei hotărâri se completează
cu prevederile normelor metodologice.“

PRIM-MINISTRU

CĂLIN POPESCU-TĂRICEANU
Contrasemnează:
Președintele Autorității pentru Valorificarea Activelor Statului,
Gabriel Ionel Zbîrcea
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 14 iulie 2005.
Nr. 760.
GUVERNUL ROMÂNIEI

HOTĂRÂRE
pentru modificarea și completarea art. 16 din Procedurile privind achizițiile publice de produse
și servicii care implică apărarea națională, ordinea publică, siguranța și securitatea națională,
prevăzute în anexa nr. 1 la Hotărârea Guvernului nr. 1.186/2001
În temeiul art. 108 din Constituția României, republicată, și al art. 7 alin. (2) din Ordonanța de urgență a
Guvernului nr. 60/2001 privind achizițiile publice, aprobată cu modificări și completări prin Legea nr. 212/2002, cu
modificările și completările ulterioare,
Guvernul României adoptă prezenta hotărâre.
Articol unic. — Articolul 16 din Procedurile privind
achizițiile publice de produse și servicii care implică
apărarea națională, ordinea publică, siguranța și securitatea
națională, prevăzute în anexa nr. 1 la Hotărârea Guvernului
nr. 1.186/2001, publicată în Monitorul Oficial al României,
Partea I, nr. 815 din 18 decembrie 2001, se modifică și se
completează după cum urmează:
1. La alineatul (1), după litera b) se introduce o nouă
literă, litera b1), cu următorul cuprins:
îb 1 ) atunci când produsele se află în dotarea unei
instituții publice din sistemul de apărare națională, ordine
publică, siguranță și securitate națională a unui alt stat, iar
aceasta le oferă spre vânzare direct, fără intermediari.
Achiziția se poate efectua numai dacă sunt îndeplinite
cumulativ următoarele condiții:

(i) produsul este în stare de funcționare, iar starea fizică
permite folosirea acestuia, de către autoritatea contractantă,
pe o perioadă de cel puțin 1/3 din durata normală de
utilizare stabilită de legislația română pentru un produs
similar;
(ii) raportul dintre calitate și preț este net avantajos
comparativ cu cel al unui produs similar nou;
(iii) există aprobarea ordonatorului principal de credite al
autorității contractante, în cazul constatării îndeplinirii
condițiilor prevăzute la pct. (i) și (ii) de către o comisie
special constituită, prevederile art. 10 alin. (1) fiind
incidente.“
2. La alineatul (7), litera a) va avea următorul cuprins:
îa) documentele de calificare. Acestea nu se solicită în
situația prevăzută la alin. (1) lit. b1);“.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 765.

8

MONITORUL OFICIAL AL ROMÂNIEI, PARTEA I, Nr. 652/22.VII.2005

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind aprobarea procesului de fuziune prin absorbție încheiat între Societatea Comercială
îOMNIASIG“ — S.A., în calitate de societate absorbantă, și Societatea Comercială îOMNIASIG
ASIRAG“ — S.A. și Societatea Comercială îAsigurare-Reasigurare OMNIASIG-AGI“ – S.A.,
în calitate de societăți absorbite
În baza Hotărârii Consiliului Comisiei de Supraveghere a Asigurărilor din data de 29 iunie 2005 prin care s-a
aprobat procesul de fuziune prin absorbție încheiat între Societatea Comercială îOMNIASIG“ — S.A., în calitate de
societate absorbantă, și Societatea Comercială îOMNIASIG ASIRAG“ — S.A. și Societatea Comercială îAsigurareReasigurare OMNIASIG-AGI“ — S.A., în calitate de societăți absorbite,
președintele Comisiei de Supraveghere a Asigurărilor
Articol unic. — (1) Se aprobă procesul de fuziune prin
absorbție încheiat între Societatea Comercială îOMNIASIG“ —
S.A., în calitate de societate absorbantă, și Societatea
Comercială îOMNIASIG ASIRAG“ — S.A. și Societatea
Comercială îAsigurare-Reasigurare OMNIASIG-AGI“ — S.A.,
în calitate de societăți absorbite, conform proiectului de
fuziune încheiat între cele trei societăți la data de 30 mai 2005.

d e c i d e:

(2) Societatea are obligația de a prezenta la Comisia de
Supraveghere a Asigurărilor, în termen de 60 de zile de la
data primirii aprobării, o copie a hotărârii adunării
generale a acționarilor, în vederea avizării modificărilor
aduse actului constitutiv al Societății Comerciale
îOMNIASIG“ — S.A.

Președintele Comisiei de Supraveghere a Asigurărilor,
Nicolae Eugen Crișan
București, 29 iunie 2005.
Nr. 3.547.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 652/22.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044906]
ISSN 1453—4495

