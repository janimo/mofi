Anul 173 (XVII) — Nr. 1.026

PARTEA

I

LEGI, DECRETE, HOTĂRÂRI ȘI ALTE ACTE

Vineri, 18 noiembrie 2005

SUMAR

Nr.

Pagina
DECRETE

1.106. — Decret privind conferirea Ordinului național
Steaua României în grad de Comandor .................

1–2

DECIZII ALE CURȚII CONSTITUȚIONALE
Decizia nr. 540 din 18 octombrie 2005 referitoare la
excepția de neconstituționalitate a prevederilor
art. 178 alin. 21 din Codul de procedură penală ....

2–4

ORDONANȚE ȘI HOTĂRÂRI
ALE GUVERNULUI ROMÂNIEI

Nr.

Pagina

1.359. — Hotărâre pentru modificarea Hotărârii
Guvernului nr. 392/2005 privind utilizarea sumelor
încasate din privatizare pentru construirea și/sau
reabilitarea caselor de locuit din zonele calamitate,
inclusiv pentru amenajarea terenurilor de
construcții și a căilor de acces................................

5

1.396. — Hotărâre privind modificarea anexei la
Hotărârea Guvernului nr. 166/2005 pentru
aprobarea programelor de interes național în
domeniul protecției drepturilor copilului....................

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

156. — Ordonanță de urgență privind suplimentarea
numărului maxim de posturi finanțat pentru
Cancelaria Primului-Ministru......................................

4

1.327. — Hotărâre pentru aprobarea indicatorilor tehnicoeconomici ai obiectivului de investiții îVarianta de
ocolire a municipiului Constanța cu profil de
autostradă“ .................................................................

5

1.739. — Ordin al ministrului finanțelor publice privind
transferul și înregistrarea în contabilitatea
beneficiarilor finali ISPA — regii autonome,
societăți comerciale — a facturilor privind asistența
tehnică, achizițiile de bunuri și lucrări publice........

DECRETE
PREȘEDINTELE ROMÂNIEI

DECRET
privind conferirea Ordinului național Steaua României
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A pct. I și
ale art. 11 alin. (1) pct. I.1 din Legea nr. 29/2000 privind sistemul național
de decorații ale României, cu modificările ulterioare,
având în vedere propunerea directorului Serviciului de Informații
Externe,

8

2

MONITORUL OFICIAL AL ROMÂNIEI, PARTEA I, Nr. 1.026/18.XI.2005
pentru profesionalismul de care a dat dovadă în îndeplinirea misiunilor
încredințate, pentru remarcabilele realizări obținute în contextul integrării
europene și armonizării operaționale cu structurile similare euroatlantice,
precum și pentru meritele deosebite în întreaga activitate,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Comandor, cu însemn pentru militari, persoanei prevăzute în anexa*) la
prezentul decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 noiembrie 2005.
Nr. 1.106.
*) Anexa se comunică instituțiilor interesate.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 540
din 18 octombrie 2005

referitoare la excepția de neconstituționalitate a prevederilor art. 178 alin. 21
din Codul de procedură penală
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 178 alin. 21 din Codul de procedură
penală, excepție ridicată de Levent Huseyn Yurukoglu în
Dosarul nr. 12.486/2003 al Judecătoriei Sectorului 1
București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată, apreciind că
situația persoanelor care locuiesc în străinătate este diferită
de cea a persoanelor care locuiesc în România, iar
principiul egalității presupune aplicarea unui tratament juridic
diferit unor situații juridice diferite. Totodată, apreciază că
regulile procedurii penale privind citarea persoanelor care
se află în străinătate nu contravin nici dreptului la apărare
prevăzut de art. 24 din Constituție. De asemenea,
consideră că aspectele privind aplicarea legii de către
instanța de judecată, aspecte invocate de autorul excepției,
nu intră în competența Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
nr. 12.486/2003, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 178 alin. 21 din
Codul de procedură penală. Excepția a fost ridicată de
inculpatul Levent Huseyn Yurukoglu, prin apărător, într-o
cauză penală având ca obiect săvârșirea infracțiunilor
prevăzute de art. 248 și 280 din Codul penal.
În motivarea excepției de neconstituționalitate, autorul
acesteia arată că dispozițiile legale criticate privind
înmânarea și afișarea citației în cazul învinuitului sau
inculpatului care locuiește în străinătate contravin dreptului
la apărare, întrucât se prevede afișarea citației în situația
în care scrisoarea recomandată nu poate fi înmânată
datorită refuzului primirii ei sau din orice alt motiv. Astfel,
arată că sintagma îdin orice alt motiv“ creează interpretări și
aprecieri subiective, care conduc la folosirea abuzivă și
nejustificată a procedurii de citare prin afișare. O astfel de
procedură nu asigură garanțiile respectării dreptului la
apărare, întrucât îprin aprecierea cu ușurință a motivelor
care ar determina afișarea, inculpatul ar fi pus în
imposibilitatea de a se apăra“. Totodată, conform art. 2 și 8
din Convenția bilaterală între România și Turcia privind
asistența judiciară în materie civilă și penală, instanțele
judecătorești sunt obligate să comunice actele din dosare
prin intermediul ministerelor de justiție.
De asemenea, autorul excepției susține că, în cauza de
față, procedura de citare nu a fost legal îndeplinită față de

MONITORUL OFICIAL AL ROMÂNIEI, PARTEA I, Nr. 1.026/18.XI.2005
el, la dosar neexistând dovada de îndeplinire, și anume fie
semnătura destinatarului pe recipisa de primire, fie
atestarea autorității turce asupra datei certe și formei
transmiterii citației.
Judecătoria Sectorului 1 București și-a exprimat opinia
în sensul că dispozițiile legale criticate sunt constituționale,
îinculpații fiind nemulțumiți de fapt de neacordarea unor
termene lungi de 6 luni și de desfășurarea cu celeritate a
procesului penal“. Dispozițiile instanței judecătorești de a se
efectua citarea atât prin scrisoare poștală recomandată, cât
și prin afișare la ușa instanței sunt cenzurabile pe calea
controlului judiciar prin căi de atac, iar nu de către Curtea
Constituțională. îNemulțumirea inculpaților față de voința
legiuitorului și față de interpretarea dată de instanță legii
penale nu poate constitui un motiv de neconstituționalitate
a normei penale, ci, eventual, un motiv de apel împotriva
încheierii prin care s-au luat măsurile pe care inculpații le
apreciază ca fiind nelegale.“ Instanța consideră, de
asemenea, că există și posibilitatea ca să nu urmărească,
de fapt, prin invocarea acestei excepții de neconstituționalitate
decât tergiversarea cauzei, având în vedere suspendarea
de drept a dosarului în cazul înaintării excepției către
Curtea Constituțională.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, cu următoarea motivare:
Potrivit dispozițiilor art. 126 alin. (2) din Constituție,
legiuitorul are competența exclusivă de a reglementa
procedura de judecată, cu respectarea celorlalte prevederi
constituționale.
Dispozițiile art. 178 alin. 21 din Codul de procedură
penală asigură citarea persoanelor aflate în străinătate fie
prin înmânarea scrisorii recomandate, fie prin luarea la
cunoștință a termenului de judecată prin afișare. Întrucât
aceste prevederi garantează faptul că învinuitul sau
inculpatul ia la cunoștință termenul de judecată și celelalte
elemente prevăzute de lege, prin una dintre modalitățile
prevăzute de lege, dispozițiile legale criticate nu contravin
dreptului la apărare.
Faptul că instanța de judecată poate determina care
anume împrejurări constituie impedimente obiective la
înmânarea scrisorii recomandate, astfel încât afișarea citării
să devină justificată, nu constituie o chestiune de
constituționalitate, ci o problemă de interpretare și aplicare
a legii, care cade în sarcina exclusivă a instanțelor
judecătorești, nefiind de competența Curții Constituționale.
Avocatul Poporului apreciază că excepția de neconstituționalitate invocată este neîntemeiată, întrucât dispozițiile
legale criticate instituie reguli pentru realizarea procedurii
de citare în situația în care scrisoarea recomandată prin
care se citează un învinuit sau inculpat care locuiește în
străinătate nu poate fi înmânată datorită refuzului primirii ei
sau din orice alt motiv, precum și în cazul în care statul
destinatarului nu permite citarea prin poștă a cetățenilor
săi, fără a aduce atingere sub nici un aspect dreptului
părților la apărare. Citarea învinuitului sau inculpatului prin
afișare la ușa instanței are caracter excepțional, fiind
justificată de imposibilitatea realizării procedurii de citare
prin înmânarea în mod direct și personal a citației.
Îndeplinirea viciată a procedurii, precum și imposibilitatea
de a se prezenta la termenul fixat pot fi invocate de părțile
interesate, urmând ca instanța să dispună în consecință,
fiind respectate pe deplin exigențele dreptului la apărare.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.

3

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 178 alin. 21 din Codul de procedură penală,
dispoziții introduse prin art. I pct. 116 din Legea
nr. 281/2003 privind modificarea și completarea Codului de
procedură penală și a unor legi speciale, publicată în
Monitorul Oficial al României, Partea I, nr. 468 din 1 iulie
2003, având următorul conținut: îÎn cazul în care scrisoarea
recomandată prin care se citează un învinuit sau inculpat care
locuiește în străinătate nu poate fi înmânată datorită refuzului
primirii ei sau din orice alt motiv, precum și în cazul în care
statul destinatarului nu permite citarea prin poștă a cetățenilor
săi, citația se va afișa la sediul parchetului sau al instanței,
după caz.“
Autorul excepției susține că dispozițiile legale criticate
sunt contrare prevederilor art. 20 și 24 din Constituție,
potrivit cărora:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, susține că dispozițiile legale criticate
contravin și prevederilor art. 10 din Declarația Universală a
Drepturilor Omului, potrivit cărora îOrice persoană are
dreptul, în deplină egalitate, să fie ascultată în mod echitabil și
public de un tribunal independent și imparțial, care va hotărî fie
asupra drepturilor și obligațiilor sale, fie asupra temeiniciei
oricărei acuzații în materie penală îndreptată împotriva ei“,
precum și art. 2 și 8 din Convenția bilaterală între
România și Turcia privind asistența judiciară în materie
civilă și penală.
Analizând excepția de neconstituționalitate ridicată,
Curtea reține că autorul excepției este nemulțumit, pe de o
parte, de posibilitatea interpretării subiective a sintagmei
îdin orice alt motiv“ cuprinsă în textul legal criticat,
interpretare care, în opinia sa, conduce la folosirea abuzivă
și nejustificată a procedurii de citare prin afișare la sediul
parchetului sau al instanței, după caz, iar pe de altă parte,
critică aplicarea textului de procedură penală în cauza
dedusă judecății, susținând că la dosar nu există dovada
de îndeplinire a procedurii de citare.
Curtea constată că ambele îcritici de neconstituționalitate“
vizează, în realitate, interpretarea și aplicarea legii, aspecte
care constituie atributul suveran al instanței de judecată în
opera de înfăptuire a justiției, iar controlul acestora se
realizează prin exercitarea căilor de atac.
Având în vedere aceste considerente, precum și faptul
că, potrivit art. 2 alin. (3) din Legea nr. 47/1992, Curtea
se pronunță numai asupra constituționalității actelor cu care
a fost sesizată, excepția de neconstituționalitate urmează a
fi respinsă ca inadmisibilă.

4

MONITORUL OFICIAL AL ROMÂNIEI, PARTEA I, Nr. 1.026/18.XI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E :

Respinge, ca fiind inadmisibilă, excepția de neconstituționalitate a dispozițiilor art. 178 alin. 21 din Codul de
procedură penală, excepție ridicată de Levent Huseyn Yurukoglu în Dosarul nr. 12.486/2003 al Judecătoriei Sectorului 1
București.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind suplimentarea numărului maxim de posturi finanțat pentru Cancelaria Primului-Ministru
Luând în considerare necesitatea desfășurării activităților structurilor guvernamentale implicate direct în procesul
de respectare a angajamentelor asumate de România prin negocierile de aderare la Uniunea Europeană,
ținând seama de efortul general al integrării, atât din punctul de vedere al monitorizării realizării măsurilor
necesare încheierii capitolelor de aderare, respectiv al îndeplinirii obligațiilor asumate de statul român, cât și al necesității
urmăririi utilizării fondurilor europene derulate prin programele PHARE, ISPA și SAPARD,
în considerarea faptului că toate aceste elemente vizează interesul public și constituie situații de urgență și
extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) Se aprobă suplimentarea numărului
maxim de posturi finanțat pentru Cancelaria PrimuluiMinistru cu un număr de 29 de posturi pentru funcționarea
Departamentului
pentru
luptă
antifraudă
și
a
Departamentului de implementare programe și ajustare
structurală, departamente din cadrul aparatului ministrului
delegat pentru controlul implementării programelor cu
finanțare internațională și urmărirea aplicării acquis-ului
comunitar.

(2) Se autorizează Cancelaria Primului-Ministru să
introducă modificările ce decurg din prevederile alin. (1) în
anexele la bugetul aprobat acesteia pe anul 2005, privind
cheltuielile cu salariile și numărul maxim de posturi și
fondul aferent salariilor de bază, cu avizul Ministerului
Finanțelor Publice și cu încadrarea în cheltuielile de
personal aprobate.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor cu finanțare internațională
și urmărirea aplicării acquis-ului comunitar,
Cristian David
Ministrul finanțelor publice,
Sebastian Teodor Gheorghe Vlădescu

București, 17 noiembrie 2005.
Nr. 156.

MONITORUL OFICIAL AL ROMÂNIEI, PARTEA I, Nr. 1.026/18.XI.2005

5

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
îVarianta de ocolire a municipiului Constanța cu profil de autostradă“
În temeiul art. 108 din Constituția României, republicată, și al art. 42 alin. (1) și (2) din Legea nr. 500/2002
privind finanțele publice, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îVarianta de ocolire a municipiului
Constanța cu profil de autostradă“, prevăzuți în anexa*)
care face parte integrantă din prezenta hotărâre.
Art. 2. — Finanțarea obiectivului de investiții ai cărui
indicatori tehnico-economici sunt aprobați conform art. 1 se

va face dintr-un credit extern, acordat de Banca Europeană
pentru Reconstrucție și Dezvoltare, și, în completare, de la
bugetul de stat, prin bugetul Ministerului Transporturilor,
Construcțiilor și Turismului, în limita sumelor aprobate cu
această destinație.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.327.
*) Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 392/2005 privind utilizarea sumelor încasate
din privatizare pentru construirea și/sau reabilitarea caselor de locuit din zonele calamitate,
inclusiv pentru amenajarea terenurilor de construcții și a căilor de acces
În temeiul art. 108 din Constituția României, republicată, al art. 1 din Ordonanța de urgență a Guvernului
nr. 111/2003 privind utilizarea veniturilor din privatizare și din valorificarea activelor bancare neperformante, aprobată cu
modificări prin Legea nr. 48/2005, și al art. 1 din Ordonanța Guvernului nr. 44/2005 privind unele măsuri pentru
construirea și/sau reabilitarea caselor de locuit din zonele afectate de inundațiile produse în anul 2005, aprobată cu
modificări prin Legea nr. 301/2005,
Guvernul României adoptă prezenta hotărâre.
Articol unic. — Articolul 1 din Hotărârea Guvernului
nr. 392/2005 privind utilizarea sumelor încasate din
privatizare pentru construirea și/sau reabilitarea caselor de
locuit din zonele calamitate, inclusiv pentru amenajarea
terenurilor de construcții și a căilor de acces, publicată în
Monitorul Oficial al României, Partea I, nr. 386 din 6 mai
2005, se modifică și va avea următorul cuprins:
îArt. 1. — Disponibilitățile în sumă de 72,5 milioane lei
(RON), încasate potrivit prevederilor art. 1 din Ordonanța
de urgență a Guvernului nr. 111/2003 privind utilizarea

veniturilor din privatizare și din valorificarea activelor
bancare neperformante, aprobată cu modificări prin Legea
nr. 48/2005, se utilizează pentru construirea și/sau
reabilitarea caselor de locuit din zonele calamitate, inclusiv
pentru amenajarea terenurilor de construcții și a căilor de
acces, precum și pentru achiziționarea de către Agenția
Națională pentru Locuințe a materialelor și produselor
necesare, pe care să le pună la dispoziție proprietarilor
caselor, prin primăriile comunelor de care acestea
aparțin.“

PRIM-MINISTRU

CĂLIN POPESCU-TĂRICEANU

București, 3 noiembrie 2005.
Nr. 1.359.

Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

6

MONITORUL OFICIAL AL ROMÂNIEI, PARTEA I, Nr. 1.026/18.XI.2005
GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 166/2005
pentru aprobarea programelor de interes național în domeniul protecției drepturilor copilului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 166/2005 pentru aprobarea programelor de interes
național în domeniul protecției drepturilor copilului, publicată

în Monitorul Oficial al României, Partea I, nr. 221 din
16 martie 2005, se modifică și se înlocuiește cu anexa la
prezenta hotărâre.

PRIM-MINISTRU

CĂLIN POPESCU-TĂRICEANU

București, 10 noiembrie 2005.
Nr. 1.396.

Contrasemnează:
Ministrul muncii, solidarității sociale și familiei,
Gheorghe Barbu
Secretarul de stat al Autorității Naționale
pentru Protecția Drepturilor Copilului,
Bogdan Adrian Panait
Ministrul finanțelor publice,
Sebastian Teodor Gheorghe Vlădescu
ANEXĂ

PROGRAMELE
de interes național în domeniul protecției drepturilor copilului
1. Programul îIntegrarea socioprofesională a copiilor/
tinerilor din sistemul de protecție“
Scopul:
a) crearea și dezvoltarea de practici integrative pentru
copii/tineri, în vederea îmbunătățirii șanselor acestora de
integrare socioprofesională;
b) dezvoltarea unui set de măsuri și mecanisme destinat
tinerilor care până la vârsta de 18 ani beneficiază de una
dintre măsurile de protecție specială a copilului, prevăzute
de lege, care să faciliteze dobândirea abilităților necesare
pentru integrarea lor educațională, ocupațională și
identificarea unei forme legale de angajare;
c) implementarea standardului minim de calitate, în
vederea îmbunătățirii atitudinii și comportamentului general
privind problematica specifică a copilului/tânărului;
d) gestionarea eficientă a resurselor umane și financiare
implicate în sistemul de protecție a copilului.
Obiective:
— integrarea socioprofesională a copiilor/tinerilor din
sistemul de protecție.
Indicatori fizici — unitate de măsură:
— reducerea cu 2.000 de cazuri a numărului de
copii/tineri din sistemul de protecție.
Indicatori de eficiență:
— creșterea cu 2.000 de cazuri a numărului de tineri
integrați socioprofesional.
Indicatori de rezultate:
— standardul minim de calitate este aplicat, în condițiile
legii, în 20 de servicii create/dezvoltate prin program.
Bugetul aferent anului 2005 pentru acest program de
interes național este de 244,77 mii lei (RON).
2. Programul îDezvoltarea serviciilor de zi/recuperare
și/sau închiderea instituțiilor de tip vechi destinate copiilor
cu dizabilități/handicap, care nu pot fi restructurate/reabilitate“
Scopul:
a) dezvoltarea și diversificarea modalităților de
intervenție în vederea prevenirii părăsirii copilului cu
dizabilități/handicap;
b) prevenirea abuzului și neglijării copilului, sub orice
formă, precum și a fenomenelor care pot determina
instituirea unei măsuri de protecție specială;

c) continuarea procesului de descentralizare de la nivel
județean la nivel local și întărirea capacității instituționale la
nivel local pentru asumarea responsabilității în abordarea
problematicii copilului cu dizabilități/handicap;
d) crearea și dezvoltarea de servicii specializate și
practici integrative pentru copiii cu dizabilități/handicap, în
vederea îmbunătățirii șanselor acestora de dezvoltare
deplină și armonioasă;
e) implementarea standardelor minime pentru copiii cu
dizabilități/handicap;
f) popularizarea drepturilor copilului și sensibilizarea
opiniei publice în vederea îmbunătățirii atitudinii și
comportamentului general privind problematica specifică
copilului cu dizabilități;
g) gestionarea eficientă a resurselor umane și financiare
implicate în sistemul de protecție a copilului.
Obiective:
— recuperarea timpurie a copiilor cu dizabilități/handicap
și pregătirea integrării sociale a acestora.
Indicatori fizici — unitate de măsură:
— reducerea cu 145 de cazuri a numărului de copii cu
dizabilități/handicap din centre de plasament.
Indicatori de eficiență:
— creșterea cu 240 de cazuri a numărului de copii cu
dizabilități/handicap beneficiari ai serviciilor de zi/recuperare;
— reducerea cu 4 a numărului de instituții de tip vechi
destinate copiilor cu dizabilități/handicap și creșterea cu 16
a numărului de servicii alternative.
Indicatori de rezultate:
— standardele minime de calitate sunt aplicate, în
condițiile legii, în 16 servicii nou-create.
Bugetul aferent anului 2005 pentru acest program de
interes național este de 6.816,57 mii lei (RON).
3. Programul îReintegrarea și sprijinirea copiilor
repatriați sau victime ale traficului“
Scopul:
a) prevenirea abuzului și neglijării copilului, sub orice
formă, precum și a fenomenelor care pot determina
instituirea unei măsuri de protecție specială;
b) crearea și dezvoltarea de servicii specializate pentru
copiii repatriați, în vederea îmbunătățirii șanselor acestora
de dezvoltare deplină și armonioasă;

MONITORUL OFICIAL AL ROMÂNIEI, PARTEA I, Nr. 1.026/18.XI.2005
c) dezvoltarea unui set de măsuri și proceduri destinate
copiilor repatriați, care să faciliteze dobândirea abilităților
necesare pentru integrarea lor educațională, ocupațională și
socială;
d) sensibilizarea opiniei publice în vederea îmbunătățirii
atitudinii și comportamentului general privind problematica
specifică a copilului repatriat;
e) gestionarea eficientă a resurselor umane și financiare
implicate în sistemul de protecție specială a copilului;
f) reintegrarea familială și socioprofesională a copiilor
repatriați pe baza acordurilor internaționale sau în mod voluntar;
g) combaterea și prevenirea situațiilor privind migrarea și
traficul copiilor și ajungerea lor neînsoțiți pe teritoriul altui stat.
Obiective:
— asigurarea serviciilor de protecție specială a copiilor
repatriați.
Indicatori fizici — unitate de măsură:
— creșterea cu 800 de cazuri a numărului de copii repatriați.
Indicatori de eficiență:
— costuri bugetare pentru repatrierea copiilor reduse
cu 25%.
Indicatori de rezultate:
— creșterea cu cel puțin 4 a numărului de servicii
destinate evaluării, protejării, recuperării și integrării sociale
a copiilor repatriați și prevenirii migrației acestora.
Bugetul aferent anului 2005 pentru acest program de
interes național este de 1.077,76 mii lei (RON).
4. Programul îPrevenirea și combaterea exploatării
prin muncă a copiilor“
Scopul:
a) dezvoltarea și diversificarea modalităților de intervenție
în vederea prevenirii și combaterii exploatării prin muncă a
copiilor (activitate casnică, munca în agricultură, cerșetorie,
trafic de droguri, prostituție, pornografie, trafic, munca sub
pământ, munca în construcții, munca în spații restrânse,
munca prin manipularea de mașini, materiale sau instrumente
periculoase, munca prin manipularea sau transportul unor
greutăți, munca cu expunere la substanțe toxice, munca la
temperaturi extreme — sub 0șC sau peste 40șC —, munca
în condiții de zgomot, munca pe o perioadă prelungită,
munca în timpul nopții, munca în condiții de vibrații, munca la
înălțime etc.) prin crearea echipelor intersectoriale locale;
b) prevenirea abuzului, neglijării și exploatării copiilor;
c) continuarea procesului de descentralizare de la nivel
județean la nivel local și întărirea capacității instituționale la
nivel local pentru asumarea responsabilității în abordarea
problematicii;
d) sensibilizarea opiniei publice, a autorităților locale și
reprezentanților instituțiilor relevante pentru acest domeniu,
precum și a copiilor și tinerilor protejați în servicii
rezidențiale cu privire la consecințele angajării premature în
muncă, inclusiv asupra dezvoltării copilului;
e) dezvoltarea modalităților de intervenție a echipelor
intersectoriale locale prin pregătirea membrilor lor pentru
munca în echipă în acest domeniu, schimburi de
experiență, aplicarea unor proceduri comune de lucru și a
unui mecanism unitar de semnalare și monitorizare a celor
mai grave forme de muncă a copiilor, realizarea de acțiuni
specifice în comunități vulnerabile etc.;
f) crearea și dezvoltarea serviciilor specializate și a
intervențiilor specifice pentru (re)integrarea educațională și
profesională, reabilitarea și reintegrarea socială a copiilor,
inclusiv prin găsirea unor forme legale de muncă.
Obiective:
a) creșterea capacității instituționale a echipelor
intersectoriale locale pentru prevenirea și combaterea
exploatării prin muncă a copiilor și extinderea la nivelul
întregului teritoriu a acestora;
b) retragerea copiilor și tinerilor din cele mai grave
forme de muncă și reintegrarea socială a acestora.
Indicatori fizici — unitate de măsură:
— 500 de copii și tineri retrași din cele mai grave
forme de muncă pe an, pe totalul județelor participante la

7

program (Alba, Arad, Argeș, Bihor, Bistrița-Năsăud, Buzău,
Covasna, Harghita, Mehedinți, Mureș, Satu Mare, Sălaj,
Sibiu, Tulcea și Vrancea).
Indicatori de eficiență:
— existența echipelor intersectoriale locale operaționale
în cele 15 județe participante la program;
— câte 10 puncte focale ale echipelor intersectoriale
locale înființate în comunitățile vulnerabile în fiecare județ
participant la program (150).
Indicatori de rezultate:
— creșterea în număr de 15 a serviciilor specializate
pentru copiii exploatați prin muncă.
Bugetul aferent anului 2005 pentru acest program de
interes național este de 304,81 mii lei (RON).
5. Programul îCrearea rețelei de asistenți maternali
profesioniști pentru protecția în regim de urgență a
copiilor până la vârsta de 2 ani, separați de familie“
Scopul:
a) promovarea drepturilor copilului până la vârsta de
2 ani, separat de familie, de a fi îngrijit în familia
asistentului maternal profesionist pentru protecția în regim
de urgență;
b) prevenirea abuzului și neglijării copiilor până la vârsta
de 2 ani;
c) monitorizarea evoluției copiilor până la vârsta de
2 ani, aflați în protecție în regim de urgență la asistenți
maternali profesioniști, și elaborarea planului individualizat
de protecție care să aibă drept finalitate reintegrarea în
familia biologică, familia extinsă și adopția națională;
d) prevenirea spitalizării prelungite și nejustificate a
copiilor până la vârsta de 2 ani, părăsiți de familie în
unitățile sanitare.
Obiective:
— crearea rețelei de asistenți maternali profesioniști
pentru protecția în regim de urgență a copiilor până la
vârsta de 2 ani, separați de familie.
Indicatori fizici — unitate de măsură:
— 1.200 de asistenți maternali profesioniști angajați
pentru protecția în regim de urgență a copiilor până la
vârsta de 2 ani, separați de familie.
Indicatori de eficiență:
— asigurarea prevenirii intrării în protecție specială de
tip rezidențial pentru un număr de 4.600 de copii până la
vârsta de 2 ani.
Indicatori de rezultate:
— creșterea cu 2.800 de cazuri a numărului de copii
reintegrați în familie și în familia extinsă;
— creșterea cu 600 de cazuri a numărului de copii
adoptați național.
Bugetul aferent anului 2005 pentru acest program de
interes național este de 3.258,66 mii lei (RON).
6. Programul îCrearea și dezvoltarea serviciilor sociale
comunitare pentru copil și familie în vederea prevenirii
separării copilului de familia sa și sprijinirii reintegrării sau
integrării copilului în familie“
Scopul:
a) prevenirea separării copilului de familia sa aflată în
situație de criză și menținerea copilului în familie după
reintegrare, prin crearea și dezvoltarea serviciilor sociale
comunitare pentru copil și familie (centre de zi, centre de
consiliere și sprijin pentru părinți și copii, centre de
asistență și sprijin pentru readaptarea copilului cu probleme
psihosociale, servicii de monitorizare a asistenței și
sprijin al femeii gravide predispuse să își abandoneze
copilul etc.);
b) prevenirea abuzului, neglijării și exploatării copilului în
familie;
c) reintegrarea copilului în familie sau integrarea
copilului în familia extinsă și monitorizarea cazului pe
perioada prevăzută de lege;
d) continuarea procesului de descentralizare de la nivel
județean la nivel local, prin susținerea dezvoltării serviciilor
publice de asistență socială de la nivelul consiliilor locale

8

MONITORUL OFICIAL AL ROMÂNIEI, PARTEA I, Nr. 1.026/18.XI.2005

din municipii și orașe, precum și a angajării persoanelor cu
atribuții în asistența socială la nivelul consiliilor locale
comunale.
Obiective:
— promovarea dreptului copilului de a fi îngrijit în
familia sa și în familia extinsă.
Indicatori fizici — unitate de măsură:
— creșterea cu 30 a numărului de servicii sociale
comunitare pentru copil și familie;
— reducerea cu 300 de cazuri a numărului de copii
pentru care se stabilește măsura de protecție specială în
servicii de tip rezidențial.

Indicatori de eficiență:
— indice crescut de dezinstituționalizare;
— existența planului de servicii pentru copiii care
beneficiază de servicii sociale comunitare în vederea
prevenirii separării de familie și pentru copiii reintegrați sau
integrați în familie (cel puțin 300).
Indicatori de rezultate:
— creșterea cu 100 de cazuri a numărului copiilor
reintegrați și integrați în familie;
— creșterea cu 300 de cazuri a numărului de copii și
familii beneficiare ale serviciilor sociale comunitare.
Bugetul aferent anului 2005 pentru acest program de
interes național este de 2.323,63 mii lei (RON).

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind transferul și înregistrarea în contabilitatea beneficiarilor finali ISPA — regii autonome,
societăți comerciale — a facturilor privind asistența tehnică, achizițiile de bunuri și lucrări publice
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare, și în
conformitate cu prevederile Legii contabilității nr. 82/1991, republicată,
ministrul finanțelor publice emite următorul ordin:
Art. 1. — (1) Oficiul de Plăți și Contractare PHARE va
transfera pe bază de proces-verbal facturile privind
asistența tehnică în cadrul Programului ISPA pe perioada
2001—2005 către beneficiarii finali — regii autonome,
societăți comerciale —, în vederea înregistrării lor în
contabilitate de către aceștia.
(2) Procesul-verbal de predare-primire prevăzut la
alin. (1) cuprinde inventarul facturilor predate, respectiv
primite, cu precizarea sumei în valută și a echivalentului în
lei al acesteia, determinat potrivit prevederilor art. 2.
Art. 2. — Beneficiarii finali ai Programului ISPA vor
înregistra în contabilitatea proprie sumele confirmate ca
plătite de către Oficiul de Plăți și Contractare PHARE,
aferente facturilor privind asistența tehnică, achizițiile de
bunuri și lucrări publice, la cursul de schimb valutar
INFOEURO folosit de Oficiul de Plăți și Contractare
PHARE, în conformitate cu prevederile Ordinului ministrului
finanțelor publice nr. 771 din 17 mai 2004 pentru aprobarea
Precizărilor privind reflectarea în contabilitate a operațiunilor
privind sumele primite și utilizate din contribuția financiară
nerambursabilă a Comunității Europene prin ISPA, a
cofinanțării de la buget și a împrumuturilor primite de la
instituțiile financiare internaționale pentru măsurile din
domeniul mediului, transporturilor și asistenței tehnice.

Art. 3. — Începând cu data intrării în vigoare a
prezentului ordin, facturile privind asistența tehnică,
achizițiile de bunuri și lucrări publice vor fi întocmite pe
numele beneficiarilor finali — regii autonome, societăți
comerciale —, cu mențiunea îplătibil prin OPCP“.
Art. 4. — Începând cu data intrării în vigoare a
prezentului ordin, beneficiarii finali ISPA — regii autonome,
societăți comerciale — vor utiliza cursul de schimb valutar
comunicat de Banca Națională a României pentru evidența
contabilă proprie, organizată potrivit reglementărilor contabile
aplicabile, iar pentru raportarea către instituțiile implicate în
derularea programului ISPA vor utiliza cursul de schimb
valutar INFOEURO.
Art. 5. — Procedura de lucru pentru ducerea la
îndeplinire a prevederilor prezentului ordin va fi elaborată
ca instrucțiune anexată la acordurile de implementare
încheiate între Ministerul Finanțelor Publice, prin Oficiul de
Plăți și Contractare PHARE, și beneficiarii finali ai măsurilor
ISPA.
Art. 6. — Direcția Oficiul de Plăți și Contractare PHARE
din cadrul Ministerului Finanțelor Publice va duce la
îndeplinire prezentul ordin.
Art. 7. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 15 noiembrie 2005.
Nr. 1.739.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.026/18.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064386]
ISSN 1453—4495

