PARTEA

Anul 173 (XVII) — Nr. 93

I

Vineri, 28 ianuarie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII
2. — Decizie privind convocarea Senatului în sesiune
ordinară ....................................................................

1

DECIZII ALE CURȚII CONSTITUȚIONALE
Decizia nr. 550 din 16 decembrie 2004 referitoare la
excepția de neconstituționalitate a prevederilor
art. 164, art. 168-170, art. 183 alin. (1) lit. a) și
art. 184 din Ordonanța Guvernului nr. 92/2003
privind Codul de procedură fiscală ........................

2–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.261/2004. — Ordin al ministrului educației și cercetării
privind aprobarea Calendarului mișcării personalului
didactic în anul școlar 2005—2006 .......................

5–8

DECIZII
PARLAMENTUL ROMÂNIEI
SENATUL

DECIZIE
privind convocarea Senatului în sesiune ordinară
În temeiul art. 66 alin. (1) și (3) din Constituția României, republicată,
Se convoacă Senatul în prima sesiune ordinară a anului 2005, în ziua
de 1 februarie, ora 15,00.
PREȘEDINTELE SENATULUI

NICOLAE VĂCĂROIU
București, 25 ianuarie 2005.
Nr. 2.

2

MONITORUL OFICIAL AL ROMÂNIEI, PARTEA I, Nr. 93/28.I.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 550
din 16 decembrie 2004

referitoare la excepția de neconstituționalitate a prevederilor art. 164, art. 168—170, art. 183
alin. (1) lit. a) și art. 184 din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Dana Titian
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 162—165, art. 178 alin. (1) lit. a) și
art. 179 din Ordonanța Guvernului nr. 92/2003 privind
Codul de procedură fiscală, excepție ridicată de Societatea
Comercială îKronmat“ — S.R.L. din Brașov în Dosarul
nr. 1.553/COM/2004 al Tribunalului Brașov — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent aduce la cunoștință Curții faptul că
la data de 15 decembrie 2004 autorul excepției a depus o
cerere prin care solicită acordarea unui nou termen de
judecată, în scopul angajării unui apărător.
Reprezentantul Ministerului Public nu se opune admiterii
acesteia. Deliberând, Curtea respinge cererea ca neîntemeiată,
fiind insuficient motivată.
Cauza aflându-se în stare de judecată, Curtea acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate
a art. 164 din Ordonanța Guvernului nr. 92/2003, ca
urmare a faptului că la data la care excepția a fost ridicată
prevederile acestui articol erau abrogate prin art. I pct. 115
din Legea nr. 174/2004 pentru aprobarea Ordonanței
Guvernului nr. 92/2003 privind Codul de procedură fiscală.
În continuare precizează că celelalte texte de lege criticate
au căpătat, în urma republicării ordonanței în discuție, o
nouă numerotare. În legătură cu acestea apreciază că este
neîntemeiată excepția de neconstituționalitate, nefiind
încălcat principiul liberului acces la justiție, întrucât
soluționarea contestației la executare are loc în fața
instanței de judecată, conform dispozițiilor din Codul de
procedură civilă.
C U R T E A,

având în vedere actele și lucrările dosarului, constată
următoarele:
Prin Încheierea din 15 iunie 2004, pronunțată în Dosarul
nr. 1.553/COM/2004, Tribunalul Brașov — Secția comercială
și de contencios administrativ a sesizat Curtea
Constituțională cu excepția de neconstituționalitate a
prevederilor art. 162—165, art. 178 alin. (1) lit. a) și art. 179

din Ordonanța Guvernului nr. 92/2003 privind Codul de
procedură fiscală.
Excepția de neconstituționalitate a fost ridicată de
Societatea Comercială îKronmat“ — S.R.L. din Brașov
într-o cauză civilă având ca obiect soluționarea contestației
la executare și a cererii de suspendare a executării,
formulate împotriva unui titlu executoriu și a unei somații
de plată emise de Direcția Controlului Fiscal Brașov.
În motivarea excepției de neconstituționalitate autorul
acesteia pretinde că textele de lege criticate sunt contrare
dispozițiilor art. 21 și ale art. 126 din Constituție. Astfel, în
cadrul procedurii contestației la executarea silită nu se
prevede posibilitatea contestatorului de a adresa instanțelor
de judecată cerere de suspendare a executării hotărârii
pronunțate în cadrul procedurii fiscale, ceea ce, în optica
autorului, îîngrădește absolut accesul la justiție“. De
asemenea, pretinde că accesul său la justiție îeste golit de
conținut“, întrucât este obligat să atace o decizie emisă de
organul de control fiscal, pe care acesta îo poate
suspenda prin proprie voință“. Susține că îprin dispozițiile
art. 178 din Codul de procedură fiscală s-a creat
posibilitatea ca, în mod abuziv, să se obstrucționeze
accesul la justiție prin suspendarea procedurii de
soluționare a contestațiilor pe baza unor sesizări făcute
organelor penale de către organe care fac parte din
aceeași instituție din care fac parte și organele competente
să soluționeze contestația și care dispun suspendarea
acesteia“. În continuare, afirmă că îprevederile art. 178 din
Codul de procedură fiscală încalcă liberul acces la justiție
și necesitatea soluționării cererilor într-un termen rezonabil
prin posibilitatea pe care o conferă unor organe
administrative, care nu se confundă cu instanțele
judecătorești vizate de art. 126 din Constituție, să
suspende soluționarea contestațiilor“.
Tribunalul Brașov — Secția comercială și de contencios
administrativ apreciază că excepția de neconstituționalitate
este neîntemeiată, textele de lege criticate necontravenind
dispozițiilor art. 21 și 126 din Constituție. În acest sens,
arată că întreaga procedură de soluționare a contestației la
executarea silită, reglementată de art. 162—165 din Codul
de procedură fiscală, se desfășoară în fața instanțelor de
judecată. De asemenea, precizează că, deși Codul de
procedură fiscală nu prevede posibilitatea organului
administrativ care soluționează contestația formulată
împotriva actului fiscal îde a dispune suspendarea executării
numai în condițiile art. 179 alin. (2), nici un text de lege nu
îngrădește posibilitatea de a solicita instanței, în temeiul
art. 403 și 581 din Codul de procedură civilă, să dispună
suspendarea executării până la soluționarea contestației
împotriva actelor administrative fiscale, reglementată de
art. 169—179 din Codul de procedură fiscală“.
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

MONITORUL OFICIAL AL ROMÂNIEI, PARTEA I, Nr. 93/28.I.2005
Guvernului și instituției Avocatul Poporului, pentru a-și
exprima punctele de vedere asupra excepției de
neconstituționalitate ridicate.
Guvernul precizează că art. 164 din Ordonanța
Guvernului nr. 92/2003 privind Codul de procedură fiscală
a fost abrogat prin art. I pct. 115 din Legea nr. 174/2004,
de aprobare a ordonanței. Ulterior sesizării instanței,
Ordonanța Guvernului nr. 92/2003 a fost republicată,
dându-se textelor o nouă numerotare. Astfel, art. 162, 163
și 165, criticate de autorul excepției, se regăsesc la
art. 168—170 din forma republicată, iar art. 178 alin. (1)
lit. a) și art. 179, la art. 183 și, respectiv, art. 184 din
forma republicată. Din această perspectivă apreciază că
excepția de neconstituționalitate a art. 164 este
inadmisibilă, ca urmare a abrogării exprese a acestuia. În
ceea ce privește celelalte texte de lege criticate, consideră
că acestea nu încalcă în nici un fel dispozițiile
constituționale invocate de autorul excepției, prin
procedurile reglementate de Codul de procedură fiscală
nefiind obstrucționat accesul liber la justiție. Afirmă, în
acest sens, că îîntreaga procedură stabilită la art. 168,
art. 169 și art. 170 din Codul de procedură fiscală se
desfășoară în fața instanțelor de judecată“. De asemenea,
arată că procedura de soluționare a contestațiilor pe cale
administrativ-jurisdicțională, prevăzută la art. 174—187 din
Codul de procedură fiscală, republicat, nu îngrădește
posibilitatea de a solicita instanței, în condițiile legii, să
dispună suspendarea executării până la soluționarea
contestației împotriva actelor administrative fiscale.
Avocatul Poporului face, în legătură cu modificările
legislative intervenite asupra textelor de lege supuse
controlului de constituționalitate, aceleași precizări ca și
cele formulate de Guvern în punctul său de vedere. În
ceea ce privește critica de neconstituționalitate a art. 168,
169, 170, a art. 183 alin. (1) lit. a) și a art. 184 din Ordonanța
Guvernului nr. 92/2003 față de prevederile art. 21 din
Constituție, consideră că nu poate fi primită, întrucât nu
contravin în nici un mod dreptului persoanelor interesate de
a se adresa justiției pentru apărarea drepturilor și
intereselor lor legitime. Mai arată că judecarea contestației
la executarea silită se face potrivit art. 168, în procedură
de urgență, fiind asigurate garanțiile procesuale care
condiționează, într-o societate democratică, un proces
echitabil. De asemenea, consideră că nici critica de
neconstituționalitate a art. 168 și 170 din Ordonanța
Guvernului nr. 92/2003, prin raportare la dispozițiile art. 126
din Constituție, nu este întemeiată, deoarece nu este
exclus controlul judecătoresc asupra actelor administrative
ale autorităților publice, realizat potrivit procedurilor de
judecată stabilite prin lege. Apreciază, în continuare, că
dispozițiile art. 126 din Constituție nu au incidență în
soluționarea excepției de neconstituționalitate a art. 183
alin. (1) lit. a) și art. 184 din Ordonanța Guvernului
nr. 92/2003.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10

3

și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum a
fost ridicată în fața instanței de fond, îl constituie
dispozițiile art. 162, 163, 164, 165, ale art. 178 alin. (1)
lit. a) și ale art. 179 din Ordonanța Guvernului nr. 92/2003
privind Codul de procedură fiscală, aprobată cu modificări
și completări prin Legea nr. 174/2004. Ulterior sesizării
Curții, Ordonanța Guvernului nr. 92/2003 a fost republicată
în Monitorul Oficial al României, Partea I, nr. 560 din
24 iunie 2004, dându-se textelor o nouă numerotare.
Astfel, art. 162 a devenit art. 168, art. 163 a devenit
art. 169, art. 165 a devenit art. 170, art. 178 alin. (1)
lit. a) a devenit art. 183 alin. (1) lit. a), iar art. 179 a
devenit art. 184. Conținutul normativ al textelor de lege
criticate este neschimbat în forma republicată față de cel
din forma inițială. Acesta este următorul:
— Art. 168: î(1) Persoanele interesate pot face contestație
împotriva oricărui act de executare efectuat cu încălcarea
prevederilor prezentului cod de către organele de executare,
precum și în cazul în care aceste organe refuză să
îndeplinească un act de executare în condițiile legii.
(2) Contestația poate fi făcută și împotriva titlului executoriu
în temeiul căruia a fost pornită executarea, în cazul în care
acest titlu nu este o hotărâre dată de o instanță judecătorească
sau de alt organ jurisdicțional și dacă pentru contestarea lui nu
există o altă procedură prevăzută de lege.
(3) Contestația se introduce la instanța judecătorească
competentă și se judecă în procedură de urgență.“;
— Art. 169: (1) Contestația se poate face în termen de
15 zile, sub sancțiunea decăderii, de la data când:
a) contestatorul a luat cunoștință de executarea ori de actul
de executare pe care le contestă, din comunicarea somației
sau din altă înștiințare primită ori, în lipsa acestora, cu ocazia
efectuării executării silite sau în alt mod;
b) contestatorul a luat cunoștință, potrivit lit. a), de refuzul
organului de executare de a îndeplini un act de executare;
c) cel interesat a luat cunoștință, potrivit lit. a), de eliberarea
sau distribuirea sumelor pe care le contestă.
(2) Contestația prin care o terță persoană pretinde că are un
drept de proprietate sau un alt drept real asupra bunului urmărit
poate fi introdusă cel mai târziu în termen de 15 zile după
efectuarea executării.
(3) Neintroducerea contestației în termenul prevăzut la
alin. (2) nu îl împiedică pe cel de-al treilea să își realizeze
dreptul pe calea unei cereri separate, potrivit dreptului comun.“;
— Art. 170: (1) La judecarea contestației instanța va cita
și organul de executare în a cărui rază teritorială se găsesc
bunurile urmărite ori, în cazul executării prin poprire, își are
sediul sau domiciliul terțul poprit.
(2) La cererea părții interesate instanța poate decide, în
cadrul contestației la executare, asupra împărțirii bunurilor pe
care debitorul le deține în proprietate comună cu alte
persoane.
(3) Dacă admite contestația la executare, instanța, după
caz, poate dispune anularea actului de executare contestat sau
îndreptarea acestuia, anularea ori încetarea executării înseși,
anularea sau lămurirea titlului executoriu ori efectuarea actului
de executare a cărui îndeplinire a fost refuzată.
(4) În cazul anulării actului de executare contestat sau al
încetării executării înseși și al anulării titlului executoriu,
instanța poate dispune prin aceeași hotărâre să i se restituie
celui îndreptățit suma ce i se cuvine din valorificarea bunurilor
sau din reținerile prin poprire.
(5) În cazul respingerii contestației contestatorul poate fi
obligat, la cererea organului de executare, la despăgubiri
pentru pagubele cauzate prin întârzierea executării, iar când

4

MONITORUL OFICIAL AL ROMÂNIEI, PARTEA I, Nr. 93/28.I.2005

contestația a fost exercitată cu rea-credință, el va fi obligat și la
plata unei amenzi de la 500.000 lei la 10.000.000 lei.“;
— Art. 183 alin. (1) lit. a): î(1) Organul de soluționare
competent poate suspenda, prin decizie motivată, soluționarea
cauzei atunci când:
a) organul care a efectuat activitatea de control a sesizat
organele în drept cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedură
administrativă;“;
— Art. 184: î(1) Introducerea contestației pe calea
administrativă de atac nu suspendă executarea actului
administrativ fiscal.
(2) Organul de soluționare a contestației poate suspenda
executarea actului administrativ atacat până la soluționarea
contestației, la cererea temeinic justificată a contestatorului.
(3) Dacă se suspendă executarea unei decizii referitoare la
baza de impunere, atunci se va suspenda și executarea
deciziei de impunere ulterioare.
(4) Organele de soluționare pot dispune instituirea măsurilor
asigurătorii de către organul fiscal competent în condițiile
prezentului cod.“
De asemenea, în încheierea de sesizare a Curții
Constituționale, instanța de judecată a reținut ca obiect al
excepției de neconstituționalitate și art. 164 din Ordonanța
Guvernului nr. 92/2003, cu toate că la data invocării
excepției acesta era abrogat expres prin dispozițiile art. I
pct. 115 din Legea nr. 174/2004.
În opinia autorului excepției de neconstituționalitate
textele de lege criticate contravin art. 21 din Constituție
privind accesul liber la justiție și art. 126 din Constituție,
referitor la instanțele judecătorești.
Din examinarea excepției de neconstituționalitate rezultă
următoarele:
Deși la data invocării excepției de neconstituționalitate
art. 164 din Ordonanța Guvernului nr. 92/2003 era abrogat
expres, prin art. I pct. 115 din Legea nr. 174/2004
instanța de judecată a sesizat Curtea Constituțională și cu
excepția de neconstituționalitate a prevederilor acestui
articol. Conținutul său nefiind preluat în actul normativ
abrogator, excepția urmează să fie respinsă ca
inadmisibilă, întrucât, în conformitate cu prevederile art. 29
alin. (1) din Legea nr. 47/1992, îCurtea Constituțională

decide asupra excepțiilor (...) privind neconstituționalitatea unei
legi sau ordonanțe ori a unei dispoziții dintr-o lege sau dintr-o
ordonanță în vigoare [...]“.
În ceea ce privește criticile de neconstituționalitate ale
celorlalte texte de lege ce formează obiectul excepției nu
se poate reține temeinicia acestora. Susținerea autorului,
conform căreia în cadrul procedurii contestației la
executarea silită nu se prevede posibilitatea contestatorului
de a adresa instanțelor de judecată cerere de suspendare
a executării hotărârii pronunțate în cadrul procedurii fiscale,
trebuie analizată prin prisma ansamblului legislației ce
reglementează soluționarea contestației la executarea silită.
Astfel, contestatorul are posibilitatea de a introduce o
asemenea cerere, în temeiul art. 403 și 581 din Codul de
procedură civilă, precum și al art. 9 din Legea
contenciosului administrativ nr. 29/1990. Din această
perspectivă, dreptul său de liber acces la justiție, garantat
de art. 21 din Constituție, poate fi pe deplin valorificat,
neputându-se reține încălcarea dispozițiilor constituționale
menționate. Mai mult decât atât, art. 187 din Codul de
procedură fiscală conferă contestatorului dreptul de a ataca
la instanța de contencios administrativ decizia de
suspendare a procedurii de soluționare a contestației pe
cale administrativă, emisă de organul competent.
Nu este justificată nici critica de neconstituționalitate
întemeiată pe prevederile art. 126 din Constituție. Privitor
la acest aspect, Curtea Constituțională a statuat prin
Decizia nr. 409 din 12 noiembrie 2004, publicată în
Monitorul Oficial al României, Partea I, nr. 1.063 din
16 noiembrie 2004, următoarele: îAsemenea proceduri, în
care soluționarea plângerilor și a contestațiilor introduse de
persoanele interesate este atribuită însuși organului care a
emis actul atacat sau organului ierarhic superior acestuia,
nu întrunesc elementele definitorii ale activității de jurisdicție —
caracterizată prin soluționarea de către un organ
independent și imparțial a litigiilor privind existența,
întinderea sau exercitarea drepturilor subiective —, ele fiind
specifice funcției administrative.
Actele de soluționare de către organele administrative a
contestațiilor, respectiv a reclamațiilor formulate potrivit
dispozițiilor din Codul de procedură fiscală, nu sunt,
așadar, acte de jurisdicție, ci acte administrative supuse
cenzurii instanței de judecată.“

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d), precum și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a prevederilor art. 164 din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială îKronmat“ — S.R.L. din Brașov
în Dosarul nr. 1.553/COM/2004 al Tribunalului Brașov — Secția comercială și de contencios administrativ.
II. Respinge ca neîntemeiată excepția de neconstituționalitate a prevederilor art. 168—170, art. 183 alin. (1) lit. a)
și ale art. 184 din Ordonanța Guvernului nr. 92/2003 privind Codul de procedură fiscală, excepție ridicată de același
autor în același dosar al aceleiași instanțe.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 93/28.I.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea Calendarului mișcării personalului didactic în anul școlar 2005—2006
În baza prevederilor art. 141 lit. p) din Legea învățământului nr. 84/1995, republicată, cu modificările și
completările ulterioare, și ale art. 10 alin. (3) din Legea nr. 128/1997 privind Statutul personalului didactic, cu modificările
și completările ulterioare,
în baza Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite următorul ordin:
Art. 1. — Se aprobă Calendarul mișcării personalului
didactic în anul școlar 2005—2006, cuprins în anexa care
face parte integrantă din prezentul ordin.
Art. 2. — Direcția generală evaluare, prognoze, strategii
și programe pentru învățământul preuniversitar din

Ministerul Educației și Cercetării și inspectoratele școlare
vor duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

p. Ministrul educației și cercetării,
Radu Damian,
secretar de stat
București, 10 noiembrie 2004.
Nr. 5.261.
ANEXĂ

CALENDARUL
mișcării personalului didactic în anul școlar 2005—2006
În conformitate cu prevederile art. 11 din Legea
nr. 128/1997 privind Statutul personalului didactic, cu
modificările și completările ulterioare, lucrările privitoare la
mobilitatea personalului didactic din învățământul
preuniversitar de stat se organizează la nivelul
inspectoratelor școlare și sunt coordonate de comisia de
mobilitate a personalului didactic, numită prin decizie a
inspectorului școlar general până la data de 3 ianuarie
2005. Comisia este formată din:
a) președinte — inspector școlar general adjunct;
b) vicepreședinte — inspector cu atribuții referitoare la
selecția, evidența și promovarea personalului didactic/
inspector școlar cu managementul instituțional/inspector
școlar de specialitate;
c) secretari — inspectori cu atribuții referitoare la
selecția, evidența și promovarea personalului didactic/
inspectori școlari cu managementul instituțional/inspectori
școlari de specialitate/directori de liceu;
d) membri — inspectori școlari de specialitate/inspectori
școlari/profesori metodiști, câte unul pentru fiecare
specialitate, consilierul juridic și analistul programator de la
inspectoratul școlar județean/al municipiului București.
Comisia menționată mai sus își desfășoară activitatea
conform Calendarului mișcării personalului didactic și este
abilitată să ia decizii și în afara perioadelor prevăzute de
acesta, pentru rezolvarea tuturor situațiilor care pot să
apară, cu informarea și avizul Ministerului Educației și
Cercetării, cu excepția pretransferării și a transferării pentru
restrângere de activitate.
Comisia județeană/a municipiului București de mobilitate
a personalului didactic își desfășoară activitatea pe durata
unui an calendaristic.
Reprezentanții sindicatelor județene/ale municipiului
București, desemnați de federațiile sindicale, semnatare ale

Contractului colectiv de muncă — unic la nivel de ramură
învățământ, participă ca observatori la lucrările comisiei. În
această calitate au acces la documentele comisiei, au
dreptul de a semnala președintelui comisiei eventualele
nerespectări ale prevederilor legale și semnează alături de
membrii comisiei documentele finale.
Ordinea de prioritate a mișcării personalului didactic în
anul școlar 2005—2006 este următoarea:
1. Întocmirea listelor cuprinzând personalul didactic
titular care urmează să fie pensionat cu data de
1 septembrie 2005:
— pentru limită de vârstă standard;
— la cerere, conform art. 127 alin. (3) din Legea
nr. 128/1997, cu modificările și completările ulterioare
Perioada: 26 ianuarie — 9 februarie 2005
a) Cadrele didactice care doresc să-și continue
activitatea didactică în anul școlar 2005—2006, în condițiile
prevăzute la art. 128 din Legea nr. 128/1997, cu
modificările și completările ulterioare, vor depune cererile la
inspectoratele școlare județene/al municipiului București
(care trebuie să conțină avizul consiliului profesoral al
unității școlare).
Perioada: 26 ianuarie — 9 februarie 2005
b) Discutarea și soluționarea cererilor de menținere în
activitate pentru anul școlar 2005—2006 în ședința
consiliului de administrație al inspectoratului școlar.
Menținerea în activitate a cadrelor didactice care doresc să
își continue activitatea la o anumită disciplină se poate
aproba de consiliul de administrație al inspectoratului școlar
numai dacă la disciplina respectivă sunt asigurate
posturi/catedre viabile (4 ani), pentru soluționarea
restrângerilor de activitate.
Perioada: 14—16 februarie 2005

6

MONITORUL OFICIAL AL ROMÂNIEI, PARTEA I, Nr. 93/28.I.2005

2. Constituirea catedrelor și încadrarea personalului
didactic titular în învățământ (conform actului de
numire/transfer) pentru anul școlar 2005—2006:
— la nivelul unităților de învățământ;
— la nivelul inspectoratului școlar.
Perioada: 17 februarie — 4 martie 2005
3. Soluționarea situațiilor cadrelor didactice titulare
care vor avea restrângere parțială de activitate în anul
școlar 2005—2006:
— soluționarea cererilor de întregire a normei, prin
transferul cadrelor didactice titulare în două sau în mai
multe unități de învățământ într-o singură unitate de
învățământ;
Perioada: 7—10 martie 2005
— eliberarea deciziilor de restrângere parțială/transfer.
Termen: 11 martie 2005
4. Pretransferarea și transferarea personalului didactic
titular disponibilizat prin restrângere de activitate sau prin
restructurarea rețelei școlare
Pretransferarea personalului didactic la cerere pentru:
— stabilirea în localitatea de domiciliu;
— apropiere de domiciliu;
— schimb de posturi prin consimțământul ambelor părți.
Transferul personalului didactic titular disponibilizat ca
urmare a restrângerii de activitate sau ca efect al
restructurării rețelei școlare:
a) afișarea la inspectoratele școlare a listei
posturilor/catedrelor care intră în restrângere de activitate,
începând cu 1 septembrie 2005;
Termen: 7 martie 2005
b) afișarea la inspectoratul școlar a listei cuprinzând
posturile/catedrele didactice vacante/rezervate, menționându-se
în listă posturile/catedrele alocate pentru soluționarea
restrângerilor de activitate;
Termen: 25 martie 2005
c) afișarea la inspectoratele școlare a listei cadrelor
didactice care intră în restrângere de activitate, începând
cu 1 septembrie 2005;
Termen: 7 aprilie 2005
d) înregistrarea cererilor personalului didactic care
solicită pretransferare și transferare prin restrângere de
activitate se face la comisia de mobilitate a inspectoratelor
școlare;
Perioada: 11—21 aprilie 2005
e) efectuarea pretransferărilor și transferărilor prin
restrângere de activitate în aceeași ședință publică;
Perioada: 25—26 aprilie 2005
f) înregistrarea contestațiilor și rezolvarea acestora de
către consiliul de administrație al inspectoratului școlar
județean/al municipiului București;
Perioada: 27—29 aprilie 2005
g) eliberarea deciziilor de transfer.
Termen: 4 mai 2005
5. Înregistrarea, analizarea și soluționarea cererilor de
concediu fără plată (în consiliul de administrație al
inspectoratului școlar județean/al municipiului București)
Termen: până la 29 aprilie 2005
6. Detașarea în interesul învățământului
a) înregistrarea solicitărilor din partea inspectorilor de
specialitate și a unităților de învățământ;
Perioada: 4—6 mai 2005

b) discutarea și soluționarea propunerilor făcute de
inspectorii școlari de specialitate în comisia de mobilitate a
inspectoratului școlar județean/al municipiului București;
Termen: 9 mai 2005
c) afișarea listei cadrelor didactice detașate în interesul
învățământului la inspectoratele școlare;
Termen: 10 mai 2005
d) eliberarea deciziilor de detașare.
Termen: 11 mai 2005
7. Ocuparea prin concurs național unic a posturilor
declarate vacante:
a) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele vacante titularizabile și afișarea acesteia
la inspectoratul școlar;
b) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele vacante/rezervate netitularizabile și
afișarea acesteia la inspectoratul școlar;
Termen: 16 mai 2005
c) înregistrarea cererilor candidaților (inclusiv pentru
absolvenții promoției 2005) la secretariatul comisiei de
mobilitate a inspectoratului școlar;
Perioada: 17—27 mai 2005
— absolvenții promoției 2005 depun adeverința de
absolvire și validează fișa de înscriere (prin semnătură);
Termen: 11 iulie 2005
d) verificarea și avizarea dosarelor candidaților de către
comisia de mobilitate;
Perioada: 1—7 iunie 2005
e) validarea fișelor de înscriere de către candidați (prin
semnătură);
Perioada: 8—10 iunie 2005
f) extragerea din aplicația Ministerului Educației și
Cercetării a situației preliminare cu numărul total de posturi
vacante titularizabile pe specialități și numărul total al
candidaților înscriși;
Termen: 12 iulie 2005
g) desfășurarea concursului (locul va fi anunțat public,
cu 30 de zile înainte);
Perioada: 18—19 iulie 2005
h) transmiterea la Ministerul Educației și Cercetării a
situației statistice privind derularea concursului (numărul
candidaților prezenți și numărul candidaților absenți);
Perioada: 18—19 iulie 2005, ora 12,00
i) afișarea rezultatelor finale.
Termen: 25 iulie 2005.
Etapa I — repartizarea computerizată, la nivel județean,
a candidaților care au obținut cel puțin nota/media 7,00
(șapte) pe posturi/catedre titularizabile:
8. depunerea și verificarea opțiunilor (cu fișa-martor) de
către candidații care și-au validat fișa de înscriere;
Perioada: 26—28 iulie 2005
9. repartizarea computerizată, în ordinea descrescătoare
a mediei obținute la concurs, pe posturi/catedre vacante
titularizabile a cadrelor didactice participante la concursul
național unic care au obținut minimum nota/media 7,00
(șapte);
Termen: 29 iulie 2005

MONITORUL OFICIAL AL ROMÂNIEI, PARTEA I, Nr. 93/28.I.2005
10. publicarea pe portalul Ministerului Educației și
Cercetării a listei cu posturile/catedrele titularizabile rămase
vacante și afișarea la inspectoratul școlar.
Termen: 29—30 iulie 2005
Etapa a II-a — repartizarea computerizată, la nivel
național, a candidaților nerepartizați în etapa I, care au
obținut cel puțin nota/media 7,00 (șapte), pe
posturi/catedre titularizabile:
11. depunerea și verificarea opțiunilor de către candidați
(cu fișa-martor) pentru posturi/catedre rămase vacante
titularizabile din alte județe. Această operație se realizează
la inspectoratul școlar unde candidatul a susținut concursul;
Termen: 30 iulie 2005
12. repartizarea computerizată, în ordinea descrescătoare
a mediei obținute la concurs, pe posturi/catedre vacante
titularizabile a cadrelor didactice participante la concursul
național unic care au obținut minimum nota/media 7,00
(șapte), din alte județe;
Termen: 31 iulie 2005
13. eliberarea deciziilor de transfer/numire;
Termen: 1 august 2005
14. transmiterea la Ministerul Educației și Cercetării a
machetelor cu situația statistică a concursului după
repartizarea pe posturi/catedre.
Termen: 1 august 2005
15. Detașarea, la cerere, a persoanelor interesate, prin
participarea la concursul din 18—19 iulie 2005 și/sau prin
continuitate:
a) comunicarea acordului/refuzului continuității de către
unitatea de învățământ la inspectoratul școlar județean/al
municipiului București;
Termen: 10 mai 2005
b) înregistrarea cererilor candidaților;
Perioada: 17—27 mai 2005
c) desfășurarea concursului (locul va fi anunțat public,
cu 30 de zile înainte);
Perioada: 18—19 iulie 2005
d) afișarea la inspectoratul școlar județean/al
municipiului București a listei cu posturile/catedrele
vacante/rezervate netitularizabile și numele personalului
didactic care are continuitate pe aceste posturi/catedre,
conform prevederilor art. 83 din Metodologia privind
mișcarea personalului didactic din învățământul
preuniversitar, aprobată prin Ordinul ministrului educației,
cercetării și tineretului nr. 5.644/2003;
— actualizarea și afișarea listei cu posturile/catedrele
vacante/rezervate netitularizabile.
Termen: 1 august 2005
Etapa a III-a — repartizarea computerizată, la nivel
județean, a candidaților care au obținut cel puțin
nota/media 5,00 (cinci) și solicită detașare la cerere:
e) depunerea și verificarea opțiunilor de către candidați
(cu fișa-martor);
Termen: 2 august 2005
f) repartizarea computerizată, în ordinea descrescătoare
a mediei obținute la concurs, pe posturi/catedre
vacante/rezervate a cadrelor didactice participante la
concurs, care au obținut minimum nota/media 5,00 (cinci)
și care solicită detașare la cerere, și afișarea rezultatelor;
Termen: 3 august 2005

7

g) eliberarea deciziilor de detașare la cerere.
Termen: 3 august 2005
16. Ocuparea, prin suplinire, a posturilor rezervate și a
posturilor rămase vacante prin concursul din 18—19 iulie
2005:
a) comunicarea situației postului și a acordului/refuzului
continuității de către unitatea de învățământ la inspectoratul
școlar județean/al municipiului București;
Termen: 10 mai 2005
b) înregistrarea cererilor la inspectoratele școlare;
Perioada: 17—27 mai 2005
c) afișarea listei cu posturile/catedrele vacante/rezervate
netitularizabile și numele cadrelor didactice care au
continuitate pe aceste posturi/catedre conform prevederilor
art. 84 din Metodologia privind mișcarea personalului
didactic din învățământul preuniversitar, aprobată prin
Ordinul ministrului educației, cercetării și tineretului
nr. 5.644/2003;
Termen: 3 august 2005
d) actualizarea și afișarea listei cu posturile/catedrele
vacante/rezervate netitularizabile.
Termen: 3 august 2005
Etapa a IV-a — repartizarea computerizată, la nivel
județean, a candidaților care au obținut cel puțin
nota/media 5,00 (cinci) și solicită suplinire:
e) depunerea și verificarea opțiunilor candidaților (cu
fișa-martor) prevăzuți la art. 84 din Metodologia privind
mișcarea personalului didactic din învățământul
preuniversitar, aprobată prin Ordinul ministrului educației,
cercetării și tineretului nr. 5.644/2003;
Perioada: 4—5 august 2005
f) repartizarea computerizată a suplinitorilor calificați,
conform prevederilor art. 84 din Metodologia privind
mișcarea personalului didactic din învățământul preuniversitar,
aprobată prin Ordinul ministrului educației, cercetării și
tineretului nr. 5.644/2003;
Termen: 6 august 2005
g) eliberarea deciziilor de numire pe post/catedră.
Termen: 7 august 2005
Etapa a V-a — repartizarea în ședință publică:
h) ședință publică pentru corecturi și repartizarea cadrelor
didactice calificate, pe posturi/catedre vacante/rezervate
netitularizabile, conform prevederilor art. 84 din Metodologia
privind mișcarea personalului didactic din învățământul
preuniversitar, aprobată prin Ordinul ministrului educației,
cercetării și tineretului nr. 5.644/2003;
Perioada: 8—9 august 2005
i) eliberarea deciziilor de numire pe post;
Termen: 10 august 2005
j) depunerea și înregistrarea dosarelor pentru cumul și
ale suplinitorilor fără studii corespunzătoare;
Perioada: 29—31 august 2005
k) desfășurarea testării suplinitorilor fără studii
corespunzătoare;
Perioada: 1—2 septembrie 2005
l) afișarea rezultatelor;
Termen: 3 septembrie 2005
m) depunerea contestațiilor, analizarea și rezolvarea lor
de către consiliul de administrație al inspectoratului școlar
județean/al municipiului București, precum și afișarea
rezultatelor definitive;
Perioada: 5—6 septembrie 2005

8

MONITORUL OFICIAL AL ROMÂNIEI, PARTEA I, Nr. 93/28.I.2005

n) repartizarea în cumul/plata cu ora a personalului
didactic titular, pe orele rămase neocupate;

— repartizarea suplinitorilor fără studii corespunzătoare
pe posturile/catedrele rămase vacante;

Perioada: 5—6 septembrie 2005

Perioada: 7—8 septembrie 2005

o) ședință publică pentru:
— corecturi și repartizarea personalului didactic calificat,
participant la concurs, conform prevederilor art. 84 din
Metodologia privind mișcarea personalului didactic din
învățământul preuniversitar, aprobată prin Ordinul ministrului
educației, cercetării și tineretului nr. 5.644/2003;
— cumul pentru cadrele didactice pensionate/asociate;

p) eliberarea deciziilor de numire pe post.
Termen: 9 septembrie 2005
17. Transmiterea la Ministerul Educației și Cercetării a
situației statistice globale privind repartizarea candidaților
pe posturile/catedrele vacante/rezervate.
Termen: 16 septembrie 2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 93/28.I.2005 conține 8 pagini.

Prețul de vânzare 5.500 lei

&JUYDGY|001725
ISSN 1453—4495

