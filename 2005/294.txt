Anul 173 (XVII) — Nr. 294

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 aprilie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 143 din 15 martie 2005 referitoare la excepția
de neconstituționalitate a dispozițiilor art. 1
alin. (1) lit. b) din Decretul-lege nr. 118/1990
privind acordarea unor drepturi persoanelor
persecutate din motive politice de dictatura
instaurată cu începere de la 6 martie 1945,
precum și celor deportate în străinătate ori
constituite în prizonieri ..............................................

254.

258.

259.

261.

HOTĂRÂRI ALE GUVERNULUI ROMÂNIEI
— Hotărâre privind aprobarea Programului de
acțiuni pe anul 2005 pentru proiectarea și execuția
lucrărilor de consolidare la clădirile de locuit
multietajate, încadrate prin raport de expertiză
tehnică în clasa I de risc seismic și care prezintă
pericol public..............................................................
— Hotărâre pentru reglementarea parcului auto,
precum și a consumului de carburanți al
autoturismelor Ministerului Justiției, ale unor
instituții subordonate acestuia și ale instanțelor
judecătorești .............................................................
— Hotărâre privind înființarea și stabilirea
atribuțiilor Centrului Național pentru Securitate la
Incendiu și Protecție Civilă.......................................
— Hotărâre privind aprobarea participării României
în anul 2005 la Programul comunitar de acțiune
pentru combaterea discriminării (2001—2006),
precum și plata contribuției financiare aferente
participării în anul 2005 la acest program..............

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

21.

2–4

— Ordin al președintelui Agenției Naționale pentru
Resurse Minerale privind aprobarea unor licențe
de concesiune pentru explorare...............................

11

178/269. — Ordin al ministrului agriculturii, pădurilor și
dezvoltării rurale și al ministrului mediului și
gospodăririi apelor privind prohibiția pescuitului în
anul 2005...................................................................

11–13

279.

14

280.

— Ordin al ministrului sănătății pentru aprobarea
modului în care se realizează controlul calității
medicamentelor și al materiilor prime .....................

14–15

281.

4–7

— Ordin al ministrului sănătății pentru aprobarea
modalității de implementare a modificărilor la
autorizațiile de punere pe piață, aprobate de
Agenția Națională a Medicamentului .......................

— Ordin al ministrului sănătății pentru aprobarea
Normelor referitoare la calitatea materiilor prime
utilizate la producerea medicamentelor românești
de uz uman ...............................................................

15–16

282.

— Ordin al ministrului sănătății privind aprobarea
Normelor de aplicare a prevederilor Ordinului
ministrului sănătății nr. 1.127/2003 pentru
aprobarea Ghidului referitor la conținutul dosarului
pentru notificările de tip IA și IB .............................

16

8

9–10

10

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 294/7.IV.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 143
din 15 martie 2005

referitoare la excepția de neconstituționalitate a dispozițiilor art. 1 alin. (1) lit. b)
din Decretul-lege nr. 118/1990 privind acordarea unor drepturi persoanelor persecutate
din motive politice de dictatura instaurată cu începere de la 6 martie 1945,
precum și celor deportate în străinătate ori constituite în prizonieri
Ion Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gabor
Petre Ninosu
Ion Predescu
Șerban Viorel Stănoiu
Aurelia Popa
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (1) lit. b) din Decretullege nr. 118/1990 privind acordarea unor drepturi
persoanelor persecutate din motive politice de dictatura
instaurată cu începere de la 6 martie 1945, precum și
celor deportate în străinătate ori constituite în prizonieri,
excepție ridicată de Andrei Dombi în Dosarul
nr. 9.890/2004 al Curții de Apel Cluj — Secția comercială
și de contencios administrativ.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, întrucât autorul excepției critică modul în care
instanța de judecată a interpretat și a aplicat dispozițiile
legale criticate.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2004, pronunțată în
Dosarul nr. 9.890/2004, Curtea de Apel Cluj — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor Decretului-lege nr. 118/1990 privind acordarea
unor drepturi persoanelor persecutate din motive politice
de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri.
Excepția a fost ridicată de Andrei Dombi într-o cauză ce
are ca obiect soluționarea recursului formulat împotriva
Sentinței civile nr. 2.028/C din 25 mai 2004, pronunțată în
Dosarul nr. 4.465/2004 al Curții de Apel Cluj — Secția
comercială și de contencios administrativ.
Din examinarea încheierii de sesizare și a notelor scrise
ale autorului excepției reiese că, în concret, critica de
neconstituționalitate vizează dispozițiile art. 1 alin. (1) lit. b)
din Decretul-lege nr. 118/1990, referitoare la perioada de
timp care constituie vechime în muncă și care se ia în
considerare la stabilirea pensiei și a celorlalte drepturi ce
se acordă persoanelor persecutate din motive politice de

dictatura instaurată cu începere de la 6 martie 1945,
pentru timpul în care acestea au fost private de libertate în
locuri de deținere în baza unor măsuri administrative sau
pentru cercetări de către organele de represiune.
În motivarea excepției de neconstituționalitate, autorul
acesteia susține că dispozițiile legale criticate contravin
art. 52 din Constituție, precum și reglementărilor
internaționale cuprinse în art. 4 pct. 2 și art. 5 pct. 1 și 5
din Convenția pentru apărarea drepturilor omului și a
libertăților fundamentale. De fapt, critica autorului excepției
este îndreptată împotriva modului în care instanța de
judecată a aplicat aceste dispoziții, precizând că instanța
de judecată nu a reușit să definească privarea de libertate
în baza unor măsuri administrative și a acționat cu reacredință, neincluzând în sfera măsurilor administrative
recrutarea și încorporarea într-o unitate în vederea
supunerii la muncă forțată.
Curtea de Apel Cluj — Secția comercială și de
contencios administrativ consideră că excepția de
neconstituționalitate ridicată este neîntemeiată. În acest
sens apreciază că Decretul-lege nr. 118/1990, cu
modificările și completările ulterioare, se referă la acordarea
unor drepturi persoanelor persecutate din motive politice de
dictatura instaurată cu începere de la 6 martie 1945,
precum și celor deportate în străinătate ori constituite în
prizonieri și are un vădit caracter reparatoriu, definind
drepturile ce se cuvin și categoriile de cetățeni care se
bucură de acestea. De asemenea, apreciază că susținerea
autorului excepției privind neconstituționalitatea dispozițiilor
art. 1 lit. b) din actul normativ mai sus menționat, față de
prevederile art. 52 alin. (2) din Constituție, nu are suport
real, arătând totodată că îeste posibil ca modalitățile
represiunii politice să se fi manifestat în mai multe forme
cu privire la diferiți cetățeni, însă legea a circumscris în
mod exact categoria persoanelor care beneficiază de
drepturile instituite prin Decretul-lege nr. 118/1990“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că, în ceea ce privește excepția de
neconstituționalitate a dispozițiilor art. 1 lit. b) din Decretullege nr. 118/1990, în raport cu prevederile art. 52 din
Constituție, aceasta este inadmisibilă, întrucât înu vizează
compatibilitatea actului normativ contestat cu dispozițiile
constituționale, ci interpretarea acestuia de către instanța
sesizată cu acțiunea în contencios administrativ introdusă
de reclamant“.
Referitor la susținerea privind contrarietatea dispozițiilor
legale criticate față de art. 4 și 5 din Convenția pentru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005
apărarea drepturilor omului și a libertăților fundamentale,
Guvernul consideră că aceasta este neîntemeiată. În final,
arată că dispozițiile art. 1 din Decretul-lege nr. 118/1990
au mai fost supuse controlului Curții Constituționale, care a
statuat cu acele prilejuri, prin decizii precum Decizia
nr. 242/2003 și Decizia nr. 303/2003, că acestea sunt
constituționale.
Avocatul Poporului apreciază că dispozițiile legale
criticate sunt constituționale. În acest sens arată că nu
poate fi reținută critica de neconstituționalitate a Decretuluilege nr. 118/1990, față de art. 52 din Constituție, întrucât
textele legale criticate nu aduc atingere sub nici un aspect
dreptului persoanei vătămate de o autoritate publică de a
obține, în condițiile legii, recunoașterea dreptului pretins
sau a interesului legitim, anularea actului și repararea
pagubei, cu atât mai mult cu cât dispozițiile Decretului-lege
nr. 118/1990 recunosc posibilitatea persoanelor interesate
de a formula contestație împotriva deciziei emise de
organele competente, potrivit Legii contenciosului
administrativ nr. 29/1990. În ceea ce privește critica de
neconstituționalitate a dispozițiilor Decretului-lege
nr. 118/1990 față de art. 4 și 5 din Convenția pentru
apărarea drepturilor omului și a libertăților fundamentale, se
apreciază că acestea nu au incidență în cauză.
Avocatul Poporului observă că, în realitate, critica
autorului excepției vizează modul în care instanța de
judecată a aplicat dispozițiile legale criticate, ceea ce
contravine art. 2 alin. (3) din Legea nr. 47/1992, conform
căruia Curtea Constituțională nu se poate pronunța asupra
modului de interpretare și aplicare a legii, ci numai asupra
înțelesului său contrar Constituției.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 1 alin. (1) lit. b) din Decretul-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat în
Monitorul Oficial al României, Partea I, nr. 118 din
18 martie 1998, cu modificările ulterioare, dispoziții care au
următorul conținut:
— Art. 1 alin. (1) lit. b): î(1) Constituie vechime în muncă
și se ia în considerare la stabilirea pensiei și a celorlalte drepturi
ce se acordă, în funcție de vechimea în muncă, timpul cât o
persoană, după data de 6 martie 1945, pe motive politice: [...]
b) a fost privată de libertate în locuri de deținere în baza
unor măsuri administrative sau pentru cercetări de către
organele de represiune;“.
În susținerea neconstituționalității acestui text de lege,
autorul excepției invocă încălcarea prevederilor
constituționale ale art. 52, referitoare la dreptul persoanei
vătămate de o autoritate publică, potrivit cărora:

3

î(1) Persoana vătămată într-un drept al său ori într-un
interes legitim, de o autoritate publică, printr-un act
administrativ sau prin nesoluționarea în termenul legal a unei
cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.
(2) Condițiile și limitele exercitării acestui drept se stabilesc
prin lege organică.
(3) Statul răspunde patrimonial pentru prejudiciile cauzate
prin erorile judiciare. Răspunderea statului este stabilită în
condițiile legii și nu înlătură răspunderea magistraților care
și-au exercitat funcția cu rea-credință sau gravă neglijență.“
De asemenea, autorul excepției invocă și încălcarea
dispozițiilor cuprinse în art. 4 pct. 2 și art. 5 pct. 1 și 5 din
Convenția pentru apărarea drepturilor omului și a libertăților
fundamentale, care au următorul conținut:
— Art. 4 pct. 2: îNimeni nu poate fi constrâns să execute
o muncă forțată sau obligatorie.“;
— Art. 5 pct. 1 și 5: î1. Orice persoană are dreptul la
libertate și la siguranță. Nimeni nu poate fi lipsit de libertatea
sa, cu excepția următoarelor cazuri și potrivit căilor legale:
a) dacă este deținut legal pe baza condamnării pronunțate
de către un tribunal competent;
b) dacă a făcut obiectul unei arestări sau al unei dețineri
legale pentru nesupunerea la o hotărâre pronunțată, conform
legii, de către un tribunal ori în vederea garantării executării
unei obligații prevăzute de lege;
c) dacă a fost arestat sau reținut în vederea aducerii sale în
fața autorității judiciare competente, atunci când există motive
verosimile de a bănui că a săvârșit o infracțiune sau când
există motive temeinice de a crede în necesitatea de a-l
împiedica să săvârșească o infracțiune sau să fugă după
săvârșirea acesteia;
d) dacă este vorba de detenția legală a unui minor, hotărâtă
pentru educația sa sub supraveghere sau despre detenția sa
legală, în scopul aducerii sale în fața autorității competente;
e) dacă este vorba despre detenția legală a unei persoane
susceptibile să transmită o boală contagioasă, a unui alienat, a
unui alcoolic, a unui toxicoman sau a unui vagabond;
f) dacă este vorba despre arestarea sau detenția legală a
unei persoane pentru a o împiedica să pătrundă în mod ilegal
pe teritoriu sau împotriva căreia se află în curs o procedură de
expulzare ori de extrădare. [...]
5. Orice persoană care este victima unei arestări sau a unei
dețineri în condiții contrare dispozițiilor acestui articol are
dreptul la reparații.“
Examinând excepția de neconstituționalitate, Curtea
constată că, în concret, autorul excepției critică modul în
care instanța de judecată a interpretat și a aplicat
dispozițiile legale criticate.
În acest context, motivul de neconstituționalitate invocat
nu privește textul de lege ca atare, ci interpretarea dată
acestui text. Cu privire la acest aspect, prin Decizia nr. 51
din 5 octombrie 1993, publicată în Monitorul Oficial al
României, Partea I, nr. 12 din 19 ianuarie 1994, Curtea
Constituțională a statuat că, de principiu, nu intră în
atribuțiile sale cenzurarea interpretării date de către
instanțele judecătorești unei dispoziții legale, controlul
judecătoresc realizându-se exclusiv în cadrul sistemului
căilor de atac prevăzut de lege. S-a apreciat, de
asemenea, că o asemenea ingerință a Curții în activitatea
de judecată ar fi neconstituțională, fiind contrară
prevederilor art. 126 din Constituție, potrivit cărora justiția
se înfăptuiește prin Înalta Curte de Casație și Justiție și
prin celelalte instanțe judecătorești stabilite de lege.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 294/7.IV.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (1) lit. b) din Decretullege nr. 118/1990 privind acordarea unor drepturi persoanelor persecutate din motive politice de dictatura instaurată cu
începere de la 6 martie 1945, precum și celor deportate în străinătate ori constituite în prizonieri, excepție ridicată de
Andrei Dombi în Dosarul nr. 9.890/2004 al Curții de Apel Cluj — Secția comercială și de contencios administrativ.
Definitivă și general obligatorie.
Pronunțată în ședința publică din data de 15 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Programului de acțiuni pe anul 2005 pentru proiectarea și execuția lucrărilor
de consolidare la clădirile de locuit multietajate, încadrate prin raport de expertiză tehnică
în clasa I de risc seismic și care prezintă pericol public
În temeiul art. 108 din Constituția României, republicată, și al art. 6 alin. (2) din Ordonanța Guvernului
nr. 20/1994 privind măsuri pentru reducerea riscului seismic al construcțiilor existente, republicată, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă Programul de acțiuni pe anul 2005
pentru proiectarea și execuția lucrărilor de consolidare la
clădirile de locuit multietajate, încadrate prin raport de
expertiză tehnică în clasa I de risc seismic și care prezintă
pericol public, prevăzut în anexa care face parte integrantă
din prezenta hotărâre.

Art. 2. — Acțiunile pentru proiectarea și execuția
lucrărilor de consolidare la clădirile prevăzute în anexă se
finanțează potrivit prevederilor Ordonanței Guvernului
nr. 20/1994 privind măsuri pentru reducerea riscului seismic
al construcțiilor existente, republicată, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 254.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005

5
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 294/7.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 294/7.IV.2005
GUVERNUL ROMÂNIEI

HOTĂRÂRE
pentru reglementarea parcului auto, precum și a consumului de carburanți al autoturismelor
Ministerului Justiției, ale unor instituții subordonate acestuia și ale instanțelor judecătorești
În temeiul art. 108 din Constituția României, republicată, și al art. 5 alin. (3) și (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — (1) Parcul auto al Ministerului Justiției se
constituie potrivit normativelor de cheltuieli privind dotarea
cu autoturisme și consumul lunar de carburanți, prevăzute
în anexa nr. 3 la Ordonanța Guvernului nr. 80/2001 privind
stabilirea unor normative de cheltuieli pentru autoritățile
administrației publice și instituțiile publice, aprobată cu
modificări și completări prin Legea nr. 247/2002, cu
modificările și completările ulterioare.
(2) Pentru activitățile specifice desfășurate de Ministerul
Justiției și de unele instituții subordonate acestuia, conform
Hotărârii Guvernului nr. 83/2005 privind organizarea și
funcționarea Ministerului Justiției, se aprobă parcul auto al
acestora cu un număr de 15 autoturisme, precum și
consumul de carburanți corespunzător.
Art. 2. — (1) Curțile de apel au în dotare un număr
maxim de 5 autoturisme și un consum de carburanți de
maximum 350 litri pe lună pentru fiecare autoturism.
(2) Tribunalele au în dotare un număr maxim de
4 autoturisme și un consum de carburanți de maximum
300 litri pe lună pentru fiecare autoturism.

(3) Judecătoriile au în dotare un număr maxim de
2 autoturisme și un consum de carburanți de maximum
250 litri pe lună pentru fiecare autoturism.
(4) Stabilirea numărului de autoturisme pentru fiecare
instanță se face prin ordin al ministrului justiției.
Art. 3. — Numărul maxim de autoturisme pentru
activitățile specifice ale Ministerului Justiției, ale unor
instituții subordonate acestuia, prevăzute la alin. (2) al
art. 1, și pentru instanțele judecătorești prevăzute la art. 2,
precum și consumul maxim de carburanți pe lună pentru
fiecare autoturism sunt cuprinse în anexa care face parte
integrantă din prezenta hotărâre.
Art. 4. — Cheltuielile rezultate din aplicarea prezentei
hotărâri se suportă din bugetele anuale aprobate
Ministerului Justiției.
Art. 5. — Pe data intrării în vigoare a prezentei hotărâri
se abrogă Hotărârea Guvernului nr. 1.557/2003 privind
reglementarea parcului auto, precum și a consumului de
carburanți al autoturismelor Ministerului Justiției, ale unor
instituții subordonate acestuia și ale instanțelor
judecătorești, publicată în Monitorul Oficial al României,
Partea I, nr. 22 din 12 ianuarie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 258.
ANEXĂ
MIJLOACELE DE TRANSPORT ȘI CONSUMUL DE CARBURANȚI

pentru activitățile specifice ale Ministerului Justiției, ale unor instituții subordonate acestuia
și pentru instanțele judecătorești
Nr.
crt.

1.
a)
b)
c)
d)
e)
f)
2.
3.
4.
5.
a)
b)
c)

Unitatea

Ministerul Justiției:
(aparat propriu)
Serviciul de inspecție notarială, penitenciară și de executare
Serviciul audit public intern
Direcția investiții și administrativ
— transport persoane (delegații)
Biroul central de expertize tehnice judiciare
Direcția integrare europeană, cooperare euroatlantică și programe
Direcția de protecție a victimelor și reintegrare socială a infractorilor
Institutul Național de Expertize Criminalistice
Centrul Medical de Diagnostic și Tratament Ambulatoriu
Institutul Național de Criminologie
Instanțe judecătorești:
Curți de apel — 15
Tribunale — 42
Judecătorii — 187

Numărul maxim
de autoturisme aprobat

Consumul maxim
de carburanți pentru
un autovehicul
(litri/lună)

12
2
2
4
1
1
1
1
1
1
1

autoturisme
autoturisme
autoturisme
microbuz
autoturism
autoturism
autoturism
autoturism
autoturism
autoturism

5 x 15 = 75 autoturisme
4 x 42 = 168 autoturisme
2 x 187 = 374 autoturisme

350
350
350
400
350
300
300
300
300
300
350
300
250

N O T Ă:

Nu se consideră depășiri la consumul de carburanți normat pe autovehicul consumul care la nivelul anului se
încadrează în limita combustibilului normat în raport cu numărul de autovehicule aprobat fiecărei unități.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005

9

GUVERNUL ROMÂNIEI

HOTĂRÂRE
privind înființarea și stabilirea atribuțiilor Centrului Național pentru Securitate la Incendiu
și Protecție Civilă
Având în vedere dispozițiile art. 29 alin. (1) din Regulamentul de organizare și funcționare al Inspectoratului
General pentru Situații de Urgență, aprobat prin Hotărârea Guvernului nr. 1.490/2004,
în temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Se înființează Centrul Național pentru
Securitate la Incendiu și Protecție Civilă, denumit în
continuare Centrul Național, prin reorganizarea Centrului de
Studii, Experimentări și Specializare pentru Prevenirea și
Stingerea Incendiilor, care se desființează.
Art. 2. — Centrul Național, cu sediul în municipiul
București, este unitatea specializată din subordinea
Inspectoratului General pentru Situații de Urgență, abilitată
să efectueze la nivel național:
a) studii, încercări de laborator și evaluarea conformității
produselor în domeniul apărării împotriva incendiilor și
protecției civile;
b) formarea profesională în ocupații și funcții specifice
pompierilor și protecției civile;
c) formarea, evaluarea și certificarea competenței
profesionale în ocupații din domeniul apărării împotriva
incendiilor și protecției civile;
d) atestarea persoanelor juridice care desfășoară
activități în domeniul apărării împotriva incendiilor și
protecției civile.
Art. 3. — Centrul Național preia și gestionează toate
documentele, convențiile, contractele și alte acte similare
încheiate de Centrul de Studii, Experimentări și Specializare
pentru Prevenirea și Stingerea Incendiilor, precum și
drepturile și obligațiile care decurg din acestea.
CAPITOLUL II
Atribuțiile Centrului Național pentru Securitate
la Incendiu și Protecție Civilă
Art. 4. — Pentru realizarea obiectului activității pe care
o desfășoară, potrivit legii, Centrul Național are următoarele
atribuții principale:
a) efectuează studii, cercetări și experimentări de nivel
național în domeniul apărării împotriva incendiilor și
protecției civile și colaborează, după caz, cu institute de
cercetare-proiectare sau cu agenți economici de profil;
b) efectuează studii privind unele tipuri de riscuri din
domeniul de competență al Inspectoratului General pentru
Situații de Urgență;
c) asigură, în laboratoare și poligoane de profil,
încercarea comportării la foc a produselor pentru construcții
și a altor materiale, studierea, încercarea și experimentarea
produselor, procedeelor și echipamentelor destinate apărării
împotriva incendiilor și protecției civile;
d) verifică, la cererea producătorilor, importatorilor sau a
utilizatorilor, calitatea produselor pentru construcții cu rol în
securitatea la incendiu, a mijloacelor de protecție pentru
pompieri și a altor mijloace tehnice de apărare împotriva
incendiilor și protecție civilă, confirmând prin rapoarte de
încercare parametrii calitativi în domeniul de competență;

e) verifică în domeniul de competență, în condițiile legii,
la solicitarea organelor de control, parametrii calitativi ai
unor materiale și produse prelevate de pe piață;
f) asigură certificarea sau, după caz, agrementarea
produselor pentru construcții cu rol în securitatea la
incendiu, a mijloacelor de protecție pentru pompieri și a
altor mijloace tehnice de apărare împotriva incendiilor și
protecție civilă, prin organismul de certificare din structură,
sub marca de certificare CNSIPC—CERT;
g) elaborează metodologii, ghiduri, specificații tehnice
privind încercarea comportării la foc a materialelor și
încercarea și experimentarea mijloacelor de protecție pentru
pompieri și a altor mijloace tehnice destinate apărării
împotriva incendiilor și protecției civile;
h) acordă, la cerere, conform legii, asistență tehnică și
consultații de specialitate persoanelor fizice și juridice în
domeniul utilizării produselor, procedeelor și echipamentelor
destinate apărării împotriva incendiilor și protecției civile;
i) organizează, în condițiile legii, cursuri pentru formarea
profesională inițială și continuă a personalului de pompieri,
iar la cerere, cursuri pentru formarea profesională,
evaluarea competenței profesionale și certificarea pentru
ocupații în domeniul apărării împotriva incendiilor și
protecției civile, precum și a cadrelor tehnice cu atribuții în
domeniul apărării împotriva incendiilor din ministere, organe
ale administrației publice centrale și alte instituții publice,
regii autonome și societăți comerciale;
j) atestă persoanele juridice pentru prestarea lucrărilor
de termoprotecție și ignifugare, a celor de verificare,
întreținere și reparare a autospecialelor, utilajelor,
instalațiilor și a altor mijloace tehnice destinate apărării
împotriva incendiilor, precum și pentru desfășurarea altor
activități de apărare împotriva incendiilor și protecție civilă,
stabilite prin lege;
k) participă la elaborarea și realizarea, în domeniul de
competență, a unor programe comune cu asociații
profesionale și organisme neguvernamentale cu profil de
activitate în domeniul apărării împotriva incendiilor și
protecție civilă;
l) efectuează încercări și demonstrații practice în
poligoanele și stațiile de încercări ale serviciilor de urgență
profesioniste din subordinea Inspectoratului General pentru
Situații de Urgență, cu acordul și sprijinul comandanților
acestora și, după caz, în colaborare cu alte instituții sau
agenți economici interesați;
m) participă la elaborarea proiectelor de acte normative
de nivel național, în domeniul de competență;
n) execută, la cerere, constatări tehnico-științifice și
participă, împreună cu organele abilitate prin lege, la
cercetarea cauzelor generatoare și împrejurărilor
determinante în producerea incendiilor și a altor situații de
urgență din domeniul de competență;
o) îndeplinește orice alte atribuții stabilite de lege.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 294/7.IV.2005
CAPITOLUL III
Dispoziții finale

Art. 5. — (1) Atribuțiile Centrului Național, prevăzute la
art. 4 lit. c), d), e), f), i), j) și l), reprezintă prestări de
servicii care se efectuează contra cost, la cererea
persoanelor fizice și juridice.
(2) Metodologia de calcul reprezentând contravaloarea
serviciilor prestate se stabilește prin ordin al inspectorului
general al Inspectoratului General pentru Situații de
Urgență.
Art. 6. — Pentru produsele certificate potrivit
prevederilor art. 4 lit. f), producătorii sau, după caz,
importatorii au dreptul să înscrie pe produs ori pe
ambalajul produsului respectiv marca de certificare
CNSIPC—CERT.
Art. 7. — Lista produselor certificate sau agrementate
se publică periodic în revistele de specialitate ale

Inspectoratului General pentru Situații de Urgență și, după
caz, ale asociațiilor profesionale și ale altor organisme.
Art. 8. — Centrul Național desfășoară activități de
colaborare și încheie protocoale de recunoaștere mutuală
cu institute, laboratoare și organisme cu obiect de activitate
similar din alte țări și poate reprezenta Inspectoratul
General pentru Situații de Urgență, ca membru, în
organizații naționale, europene și internaționale de profil.
Art. 9. — Regulamentul de organizare și funcționare al
Centrului Național se aprobă prin ordin al ministrului
administrației și internelor.
Art. 10. — Pe data intrării în vigoare a prezentei
hotărâri se abrogă Hotărârea Guvernului nr. 1.164/1996
privind funcționarea Centrului de Studii, Experimentări și
Specializare pentru Prevenirea și Stingerea Incendiilor,
publicată în Monitorul Oficial al României, Partea I, nr. 303
din 22 noiembrie 1996.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 259.
GUVERNUL ROMÂNIEI

HOTĂRÂRE
privind aprobarea participării României în anul 2005 la Programul comunitar de acțiune
pentru combaterea discriminării (2001—2006), precum și plata contribuției financiare
aferente participării în anul 2005 la acest program
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă participarea României în anul 2005
la Programul comunitar de acțiune pentru combaterea
discriminării (2001—2006).
Art. 2. — Se aprobă plata contribuției financiare a
României pe anul 2005 la bugetul Uniunii Europene, în
limita echivalentului în lei al sumei de 140.000 euro, în
vederea participării la programul prevăzut la art. 1.
Art. 3. — Suma prevăzută la art. 2 se suportă din
bugetul Consiliului Național pentru Combaterea Discriminării

pe anul 2005 și din fonduri alocate în acest scop prin
Programul național PHARE, astfel:
a) echivalentul în lei al sumei de 100.000 euro, din
bugetul Consiliului Național pentru Combaterea Discriminării
pe anul 2005, capitolul 51.01 îAutorități publice“, titlul 38
îTransferuri“;
b) echivalentul în lei al sumei de 40.000 euro, din
fonduri PHARE.

PRIM-MINISTRU

CĂLIN POPESCU-TĂRICEANU
Contrasemnează:
Președintele Consiliului Național pentru Combaterea
Discriminării,
Asztalos Csaba Ferenc
Ministrul integrării europene,
Ene Dinga
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 261.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 și art. 21 alin. (1) din Legea minelor nr. 85/2003, cu modificările ulterioare,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției
Naționale pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă licența de concesiune privind
explorarea dioritului din perimetrul Forotic, județul CarașSeverin, încheiată între Agenția Națională pentru Resurse
Minerale, în calitate de concedent, și Societatea Comercială
îGabbro“ — S.R.L. Utvin, în calitate de concesionar,
prevăzută în anexa nr. 1.
Art. 2. — Se aprobă licența de concesiune privind
explorarea calcarului industrial și de construcții din
perimetrul Ocna de Fier Nord, județul Caraș-Severin,

încheiată între Agenția Națională pentru Resurse Minerale,
în calitate de concedent, și Societatea Comercială îGabbro“ —
S.R.L. Utvin, în calitate de concesionar, prevăzută în anexa
nr. 2.
Art. 3. — Anexele nr. 1 și 2*) fac parte integrantă din
prezentul ordin.
Art. 4. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Gheorghe Buliga
București, 14 martie 2005.
Nr. 21.
*) Anexele se comunică titularilor licențelor de concesiune pentru explorare.

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 178 din 23 martie 2005

MINISTERUL MEDIULUI ȘI GOSPODĂRIRII APELOR
Nr. 269 din 1 aprilie 2005

ORDIN
privind prohibiția pescuitului în anul 2005
Având în vedere prevederile art. 3825 din Legea nr. 192/2001 privind resursele acvatice vii, pescuitul și
acvacultura, cu modificările și completările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale și ministrul mediului și gospodăririi apelor emit următorul ordin:
Art. 1. — Se instituie măsuri de prohibiție pentru
pescuitul în scop comercial și recreativ/sportiv al tuturor
speciilor de pești, crustacee, moluște și alte viețuitoare
acvatice, după cum urmează:
a) în apele colinare, de șes și în Delta Dunării, pe o
durată de 60 de zile, în perioada 11 aprilie — 9 iunie inclusiv,
cu excepția celor prevăzute la art. 6 din prezentul ordin;
b) în Complexul Razim—Sinoie, lacurile litorale și zona
cuprinsă între Marea Neagră și stăvilarele Periboina și
Edighiol, pe o durată de 91 de zile, în perioada 1 aprilie —
30 iunie inclusiv.
c) în Dunăre în fața gârlelor, canalelor și privalelor de
alimentare a bălților, pe o distanță de câte 500 m de
ambele părți ale gurilor de vărsare, precum și în interiorul

acestora, pe o durată de 93 de zile consecutive, în
perioada 15 martie — 15 iunie inclusiv;
d) la gura de vărsare în Dunăre a râurilor Siret,
Ialomița, Argeș, Olt și Jiu, pe o distanță de 1 km de
ambele părți ale gurilor și pe cursurile acestor râuri, pe o
distanță de 10 km în amonte de la confluența cu Dunărea,
pe o durată de 123 de zile, în perioada 1 martie — 1 iulie
inclusiv;
e) în fața gurii Dunării — meleaua Sfântu Gheorghe,
până la Ciotic, pe o durată de 122 de zile, în perioada
1 aprilie — 31 iulie inclusiv, cu excepția zonei cu regim de
protecție integrală Sacalin-Zătoane, unde pescuitul este
interzis în tot timpul anului;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 294/7.IV.2005

f) în stufăriile din Complexul Razim—Sinoie și în fața
acestora pe o distanță de 50 m spre larg, precum și în
Lacul Zmeica, în tot timpul anului.
Art. 2. — Se declară zone de protecție pentru speciile
de apă dulce următoarele:
a) Dunărea Veche, între confluența cu canalul Sulina,
Mm 8+600, și gura canalului Magearu, precum și între
confluența canalului Olguța cu Dunărea Veche și confluența
Dunărea Veche cu Canalul Sulina, Mm 13+1.000, pe o
durată de 275 de zile, în perioada 1 martie —
30 noiembrie inclusiv, cu excepția pescuitului
recreativ/sportiv care se va desfășura în afara perioadei de
prohibiție, cu eliberarea în mediul acvatic a peștelui și a
altor viețuitoare acvatice capturate;
b) zona inundabilă dig — albie minoră a Dunării și a
râurilor, pe o durată de 90 de zile, în perioada 11 aprilie —
9 iulie inclusiv;
c) sectorul cuprins între confluența cu canalul Sulina, de
la Mm 13+1.000 și până la gura canalului Magearu, pe
Dunărea Veche, în tot timpul anului, cu excepția pescuitului
recreativ/sportiv care se va desfășura în afara perioadei de
prohibiție, cu eliberarea în mediul acvatic a peștelui și a
altor viețuitoare acvatice capturate;
d) lacul Gâsca din Complexul Somova—Parcheș, în tot
timpul anului;
e) lacul Erenciuc, în tot timpul anului;
f) cursul vechi al brațului Sfântu Gheorghe din zonele
rectificate, în tot timpul anului, cu excepția pescuitului
recreativ/sportiv care se va desfășura în afara perioadei de
prohibiție, cu eliberarea în mediul acvatic a peștelui și a
altor viețuitoare acvatice capturate.
Art. 3. — Se interzice pescuitul unor specii de pești,
după cum urmează:
a) sturionilor și al scrumbiei de Dunăre, în tot timpul
anului, în fața gurilor de vărsare a Dunării în Marea
Neagră, pe o lungime de 5 km spre largul mării și pe un
coridor lat de 2 km, socotit câte 1 km de o parte și de
alta a axului brațelor Sfântu Gheorghe și Sulina. În fața
brațului Chilia lățimea coridorului interzis la pescuit este de
1 km spre sud de axul brațului, iar spre nord, până la
limita apelor teritoriale române;
b) sturionilor, în zona litorală, pe o durată de 90 de
zile, în perioada 15 februarie — 15 mai inclusiv, cu
carmace și ohane;
c) sturionilor, în tot cursul anului, cu carmace și
cărmăcuțe în șenalul Dunării, inclusiv brațele sale;
d) știucii, pe o durată de 40 de zile în perioada
15 februarie — 26 martie în anii 2005 și 2006; în perioada
11 aprilie — 9 iunie pescuitul știucii se poate efectua
numai cu folosirea uneltelor de pescuit recreativ/sportiv,
utilizându-se doar nălucile artificiale;
e) păstrăvului indigen, fântânel și al coregonului, pe o
durată de 228 de zile, în perioada 15 septembrie 2005 —
30 aprilie 2006, iar a lipanului, pe o durată de 152 de zile,
în perioada 1 ianuarie — 31 mai în anii 2005 și 2006;
f) speciilor: văduviță, mihalț, șip și viză, în perioada
11 aprilie 2005 — 9 aprilie 2006 inclusiv.
Art. 4. — În activitatea de pescuit în scop comercial se
interzice folosirea:
a) la pescuitul marin a avelor de orice tip, ohanelor cu
mai mult de un perete de plasă, setcilor în derivă a căror
lungime individuală sau totală este mai mare de 2,5 km,

precum și a setcilor de calcan confecționate din fire cu
finețea mai mică de 6.350 m/kg;
b) setcilor și avelor de orice tip în bălțile, lacurile,
gârlele și canalele de pe teritoriul Rezervației Biosferei
îDelta Dunării“, în perioada 1 iulie — 31 august;
c) setcilor de scrumbie în perioada 1 august 2005 —
1 martie 2006 inclusiv;
d) setcilor și a avelor de orice tip în Complexul
Razim—Sinoie și în lacurile litorale;
e) traulului în zona marină sub izobata de 20 m;
f) setcilor și a avelor tractate în perimetrul Rezervației
Biosferei îDelta Dunării“;
g) pe Dunăre și pe brațele sale a uneltelor de pescuit
tractate, de tip traul și năvod;
h) uneltelor de tip prostovol, năpatcă și trandadaie, în
perimetrul Rezervației Biosferei îDelta Dunării“, precum și a
lăptașului, cu excepția zonelor de frontieră;
i) năvoadelor în rețeaua de canale, gârle, sahale din
perimetrul Rezervației Biosferei îDelta Dunării“;
j) năvoadelor, pe o durată de 154 de zile, în perioada
15 aprilie — 15 septembrie inclusiv, în Delta și în Lunca
inundabilă a Dunării, și în perioada 1 aprilie —
1 octombrie în Complexul Razim—Sinoie și în celelalte
lacuri litorale;
k) uneltelor de plasă în râurile și lacurile naturale din
zona de munte;
l) aparatelor hidroacustice de detecție a peștilor, în
perimetrul Rezervației Biosferei îDelta Dunării“;
m) uneltelor tip dragă și traulului de fund, în Marea
Neagră.
Art. 5. — Este interzisă utilizarea uneltelor de pescuit
care au dimensiunile ochiurilor de plasă mai mici de:
a) a = 12 mm, respectiv 2a = 24 mm, la setcile de
oblete în afara perimetrului Rezervației Biosferei îDelta
Dunării“; pe teritoriul Rezervației Biosferei îDelta Dunării“
setcile de oblete sunt interzise;
b) a = 40 mm, respectiv 2a = 80 mm, la uneltele de
pescuit tip setci și ave;
c) a = 30 mm, respectiv 2a = 60 mm, la uneltele de
pescuit activ pentru scrumbie, inclusiv la setcile în derivă
în Marea Neagră;
d) a = 32 mm, respectiv 2a = 64 mm, la uneltele tip
năvod, vintire și taliene de baltă;
e) a = 20 mm, respectiv 2a = 40 mm, la uneltele de
tip sac la stăvilarele lacurilor litorale;
f) a = 7 mm, respectiv 2a = 14 mm, la camera de
prindere a talienelor în zona litoralului românesc al Mării
Negre;
g) a = 180 mm, respectiv 2a = 360 mm, în afara
apelor teritoriale, și 200 mm, respectiv 2a = 400 mm, în
apele teritoriale, la setcile de calcan;
h) a = 100 mm, respectiv 2a = 200 mm, la ohane în
Marea Neagră;
i) a = 7 mm, respectiv 2a = 14 mm, la cămașa
traulelor în Marea Neagră;
j) a = 40 mm, respectiv 2a = 80 mm, la camerele de
prindere ale vintirelor și talienelor de baltă în Complexul
Razim—Sinoie și în lacurile litorale;
k) a = 10 mm, respectiv 2a = 20 mm, la matița
năvoadelor de plajă;
l) a = 50 mm, respectiv 2a = 100 mm, la matița
năvoadelor în Complexul Razim—Sinoie.
Art. 6. — Prohibiția pescuitului în apele curgătoare ce
constituie frontieră de stat al speciilor de pești, crustacee,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005

13

moluște și alte viețuitoare acvatice, cu excepția sturionilor
și a scrumbiei de Dunăre, se stabilește după cum
urmează:
1. În apele fluviului Dunărea și brațele sale:
a) pentru zona de frontieră cu Ucraina, pe brațul Chilia
și golful Musura, de la vărsarea în Marea Neagră până la
Mm 72, pe o durată de 30 de zile, în perioada 11 aprilie —
10 mai inclusiv;
b) pentru zona de frontieră cu Republica Moldova, de
la Mm 72 până la Gura Prutului, Mm 72,5, pe o durată de
30 de zile, în perioada 11 aprilie — 10 mai inclusiv;
c) pentru zona de la Gura Prutului, Mm 72,5, până la
Chiciu—Ostrov, km 374,5, pe o durată de 30 de zile, în
perioada 11 aprilie — 10 mai inclusiv;
d) pentru zona de frontieră cu Bulgaria, de la Chiciu—
Ostrov, km 374,5, la Gura Timocului, km 845,6, pe o
durată de 30 de zile, în perioada 11 aprilie — 10 mai
inclusiv;
e) pentru zona de frontieră cu Uniunea Statală Serbia și
Muntenegru, de la Gura Timocului, km 845,6, până la
Baziaș, km 1.075, pe o durată de 30 de zile, în perioada
11 aprilie — 10 mai inclusiv.
2. În râul Prut:
a) pentru zona de frontieră cu Republica Moldova:
— de la confluența râului Prut cu Dunărea până la
barajul Stânca—Costești, km 574, pe o durată de 60 de
zile, în perioada 12 aprilie — 10 iunie inclusiv;
— de la barajul Stânca—Costești, km 574, până la
km 690, pe o durată de 60 de zile, în perioada 11 aprilie —
9 iunie inclusiv;
b) pentru zona de frontieră cu Ucraina, pe o durată de
53 de zile, în perioada 30 martie — 21 mai inclusiv.
3. În râul Tisa:
— pentru zona de frontieră cu Ucraina, pe o durată de
53 de zile, în perioada 30 martie — 21 mai inclusiv.
4. În Marea Neagră:
a) în marea teritorială se interzice pescuitul rechinului și
al calcanului, pe o durată de 60 de zile, în perioada
11 aprilie — 9 iunie inclusiv;
b) în marea teritorială și în zona economică exclusivă
sunt interzise pescuitul și vânatul în scop comercial ale
delfinilor, în tot timpul anului, menținându-se obligativitatea
raportării capturilor accidentale de delfini;
c) în marea teritorială se interzice recoltarea rapanei pe
o durată de 60 de zile, în perioada 1 iulie — 29 august
inclusiv, și a midiei fixate pe stânci și diguri, pe o durată
de 90 de zile, în perioada 1 martie — 29 mai inclusiv, în
anii 2005 și 2006;
d) în golful Musura sunt admise în activitatea de pescuit
în scop comercial uneltele tradiționale doar cu acordul
Administrației Rezervației Biosferei îDelta Dunării“, exprimat
prin autorizația de mediu.
e) în Rezervația Științifică Marină Vama Veche —
2 Mai se interzice recoltarea resurselor acvatice în tot
timpul anului.
Art. 7. — Prohibiția pescuitului sturionilor în anii 2005 și
2006 se stabilește după cum urmează:
a) în zona litorală marină până la izobata de 20 m, de
la gura de vărsare a brațului Chilia până la Vama Veche,

pe o durată de 90 zile, în perioada 15 februarie —
15 mai;
b) se declară zonă de protecție a sturionilor sectorul
Marea Neagră — km 169 (Brăila), pe o durată de 40 de
zile, în perioada 15 martie — 23 aprilie inclusiv, în anii
2005 și 2006;
c) se declară zonă de protecție a sturionilor de la
km 169 (Brăila) până la Barajul Porțile de Fier II, pe o
durată de 40 de zile, în perioada 24 aprilie — 2 iunie
inclusiv, în anii 2005 și 2006;
d) se interzice utilizarea la pescuitul în scop comercial,
în perioadele și zonele menționate la lit. a)—e) din
prezentul articol, a uneltelor confecționate din plase cu
finețea aței sub 3.000 m/kg.
Art. 8. — Prohibiția pescuitului scrumbiei de Dunăre în
anul 2005 se stabilește, pe sectoare, după cum urmează:
a) se declară zonă de protecție a scrumbiei sectorul de
Dunăre și brațele sale de la Marea Neagră până la Ceatal
Chilia, Mm 43, pe o durată de 7 zile, în perioada 11—17
aprilie inclusiv;
b) în sectorul de la Ceatal Chilia, Mm 43, până la Vadu
Oii, km 238, pe o durată de 20 de zile, în perioada
13 aprilie — 2 mai inclusiv;
c) în sectorul de la Vadu Oii, km 238, până la Gura
Timocului, km 845,6, pe o durată de 30 de zile, în
perioada 25 aprilie — 24 mai inclusiv.
Art. 9. — (1) Prevederile prezentului ordin nu se aplică
în amenajările piscicole, cu excepția celor aflate în Delta
Dunării.
(2) În amenajările piscicole din Delta Dunării se poate
pescui în perioada de prohibiție, dacă administratorii
acestor amenajări dețin licență de acvacultură eliberată în
conformitate cu prevederile Ordinului ministrului agriculturii,
pădurilor și dezvoltării rurale nr. 916/2004 privind
organizarea și funcționarea Registrului unităților de
producție din acvacultură și avizul eliberat de Administrația
Rezervației Biosferei îDelta Dunării“ — Tulcea, în baza
următoarelor documente:
— facturi fiscale de achiziție a materialului piscicol de
la societățile de profil autorizate pentru producerea de
material piscicol;
— bilanțul financiar contabil pentru anul 2004;
— facturi privind consumul energiei electrice utilizate
pentru vidarea heleșteelor.
Art. 10. — Nerespectarea prevederilor prezentului ordin
se sancționează potrivit dispozițiilor Legii nr. 192/2001
privind resursele acvatice vii, pescuitul și acvacultura,
republicată, cu modificările și completările ulterioare, și ale
Legii nr. 82/1993 privind constituirea Rezervației Biosferei
îDelta Dunării“, cu modificările și completările ulterioare.
Art. 11. — La data intrării în vigoare a prezentului ordin
se abrogă Ordinul ministrului agriculturii, pădurilor, apelor și
mediului nr. 207/2004 privind prohibiția pescuitului în anul
2004, publicat în Monitorul Oficial al României, Partea I,
nr. 308 din 7 aprilie 2004.
Art. 12. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat

Ministrul mediului și gospodăririi apelor,
Sulfina Barbu

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 294/7.IV.2005

MINISTERUL SĂNĂTĂȚII

ORDIN
pentru aprobarea modalității de implementare a modificărilor la autorizațiile de punere pe piață,
aprobate de Agenția Națională a Medicamentului
Având în vedere prevederile art. 10 alin. (9) din Ordonanța Guvernului nr. 125/1998 privind înființarea,
organizarea și funcționarea Agenției Naționale a Medicamentului, aprobată și modificată prin Legea nr. 594/2002, cu
modificările și completările ulterioare, și ale Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări și completări prin Legea nr. 336/2002, cu modificările și completările
ulterioare,
văzând Referatul de aprobare al Direcției generale farmaceutice și aparatură medicală nr. M.C. 4.011/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Modificările la autorizațiile de punere pe piață,
aprobate de Agenția Națională a Medicamentului cu ocazia
reautorizării unui medicament sau cu ocazia aprobării unei
cereri de variație/notificării unei variații, trebuie să fie
implementate de deținătorul autorizației de punere pe piață
în cel mult 6 luni de la data emiterii documentelor care
certifică aprobarea modificărilor respective.
Art. 2. — O dată cu distribuirea primei serii de
medicamente fabricate în conformitate cu noile prevederi
aprobate de Agenția Națională a Medicamentului,
deținătorul autorizației de punere pe piață are obligația de
a informa în scris distribuitorii în legătură cu modificările
intervenite.
Art. 3. — Până la expirarea termenului de 6 luni
prevăzut la art. 1, producătorul poate comercializa noi serii
de medicamente fabricate în conformitate cu prevederile
anterioare emiterii documentelor care certifică aprobarea
modificărilor respective.
Art. 4. — (1) Seriile de medicamente fabricate în
conformitate cu autorizația de punere pe piață inițială pot

să rămână în circuitul terapeutic cel mult 2 ani de la data
emiterii noilor documente, în funcție de perioada de
valabilitate înscrisă pe ambalajul produsului fabricat în
acord cu autorizația inițială.
(2) După expirarea perioadei de 2 ani menționate la
alin. (1), deținătorul autorizației de punere pe piață are
obligația de a retrage de pe piață seriile respective de
produs.
Art. 5. — Agenția Națională a Medicamentului, prin
Departamentul inspecție farmaceutică, va verifica
respectarea prevederilor prezentului ordin.
Art. 6. — În cazul nerespectării prevederilor prezentului
ordin se vor aplica prevederile art. 100 alin. (1) lit. e) din
Ordonanța de urgență a Guvernului nr. 152/1999 privind
produsele medicamentoase de uz uman, aprobată cu
modificări și completări prin Legea nr. 336/2002, cu
modificările și completările ulterioare.
Art. 7. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 30 martie 2005.
Nr. 279.
MINISTERUL SĂNĂTĂȚII

ORDIN
pentru aprobarea modului în care se realizează controlul calității medicamentelor
și al materiilor prime
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată și modificată prin Legea nr. 594/2002, cu modificările și
completările ulterioare, și ale Ordonanței de urgență a Guvernului nr. 152/1999 privind produsele medicamentoase de uz
uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.008/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — (1) Medicamentele din import provenind din
țări membre ale Schemei de Cooperare a Inspecției de
Farmacie (PIC/S) sau din Uniunea Europeană, autorizate
de punere pe piață de Agenția Națională a Medicamentului,
vor fi comercializate pe teritoriul României pe baza
declarației de conformitate și a buletinului de analiză, emise
de producător.
(2) Supravegherea calității medicamentelor prevăzute la
alin. (1) se va realiza în acord cu planul anual de
prelevare, elaborat de Agenția Națională a Medicamentului.
Art. 2. — Medicamentele din import fabricate în țări care
nu sunt membre ale Schemei de Cooperare a Inspecției de

Farmacie sau ale Uniunii Europene, autorizate de punere
pe piață de Agenția Națională a Medicamentului, vor fi
analizate de Agenția Națională a Medicamentului după cum
urmează:
a) la medicamentele de origine biologică, așa cum sunt
ele definite în Ordonanța de urgență a Guvernului
nr. 152/1999 privind produsele medicamentoase de uz
uman, aprobată cu modificări și cu completări prin Legea
nr. 336/2002, cu modificările și completările ulterioare,
analiza se va efectua serie de serie;
b) la medicamentele, altele decât cele de origine biologică,
care prezintă risc terapeutic crescut (anestezice prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 294/7.IV.2005
inhalație, substituenți de plasmă, perfuzii, substanțe de
contrast, produse radiofarmaceutice, preparatele pe bază
de acizi aminați, de substanțe antineoplazice, cardiotonice,
heparină, insuline), analiza se va efectua la o serie din 3;
c) la medicamentele, altele decât cele prevăzute la
lit. a) și b), analiza se va efectua la o serie din 5.
Art. 3. — În cazul în care Agenția Națională a
Medicamentului emite două buletine de analiză
necorespunzătoare pentru un anumit medicament prevăzut
la lit. b) și c) ale art. 2, autoritatea competentă va analiza
medicamentul respectiv serie de serie; schema de control
prevăzută la lit. b) și c) ale art. 2 va putea fi reluată după
verificarea a 3 importuri consecutive.
Art. 4. — Reprezentanțele companiilor producătoare ce
provin din țări care nu sunt membre ale Schemei de
Cooperare a Inspecției de Farmacie sau ale Uniunii
Europene au obligația de a transmite în primele 15 zile ale
fiecărui trimestru la Agenția Națională a Medicamentului
situația privind seriile de medicamente importate în
România.
Art. 5. — (1) Materiile prime importate de depozitele
farmaceutice în scopul utilizării lor la prepararea produselor
magistrale și oficinale trebuie să corespundă condițiilor
tehnice de calitate prevăzute de Normele referitoare la
calitatea materiilor prime utilizate la producerea
medicamentelor românești de uz uman, aprobate prin
Ordinul ministrului sănătății nr. 281/2005, și trebuie să fie
distribuite la depozite cu buletine de analiză eliberate de
Agenția Națională a Medicamentului sau de un laborator de
control avizat de Agenția Națională a Medicamentului.
(2) Fac excepție de la această prevedere materiile
prime fabricate în țări membre ale Schemei de Cooperare

15

a Inspecției de Farmacie sau ale Uniunii Europene și
importate în România.
Art. 6. — Cheltuielile ocazionate de efectuarea
controlului calității de către Agenția Națională a
Medicamentului vor fi suportate de către agenții economici
importatori.
Art. 7. — Costurile analizelor se calculează în
conformitate cu tarifele stabilite prin Hotărârea Consiliului
de Administrație al Agenției Naționale a Medicamentului în
vigoare.
Art. 8. — În cazul în care în cadrul Agenției Naționale
a Medicamentului nu există posibilități tehnice de efectuare
a anumitor parametri, solicitantul se va adresa în scris unui
laborator de control avizat de Agenția Națională a
Medicamentului sau unei instituții recomandate de Agenția
Națională
a
Medicamentului,
pentru
efectuarea
parametrului/parametrilor respectiv/respectivi.
Art. 9. — Ori de câte ori este necesar, solicitantul are
obligația să furnizeze, o dată cu probele, impuritățile
provenite din sinteză, produșii de degradare și substanțele
de referință prevăzute în monografia și/sau în specificația
de calitate avizată.
Art. 10. — În cazul nerespectării prevederilor prezentei
hotărâri, se vor aplica prevederile art. 100 alin. (1) lit. e)
din Ordonanța de urgență a Guvernului nr. 152/1999,
aprobată cu modificări și completări prin Legea
nr. 336/2002, cu modificările și completările ulterioare.
Art. 11. — La data intrării în vigoare a prezentului ordin
se abrogă orice dispoziție contrară.
Art. 12. — Prezentul ordin se publică în Monitorul
Oficial al României, Partea I.

Ministrul sănătății,
Mircea Cinteză
București, 30 martie 2005.
Nr. 280.
MINISTERUL SĂNĂTĂȚII

ORDIN
pentru aprobarea Normelor referitoare la calitatea materiilor prime utilizate la producerea
medicamentelor românești de uz uman
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată cu modificări prin Legea nr. 594/2002, cu modificările și
completările ulterioare, și ale Ordonanței de urgență a Guvernului nr. 152/1999 privind produsele medicamentoase de uz
uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. M.C. 4.007/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Normele referitoare la calitatea
materiilor prime utilizate la producerea medicamentelor
românești de uz uman, prevăzute în anexa care face parte
integrantă din prezentul ordin.
Art. 2. — Agenția Națională a Medicamentului va duce
la îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă Ordinul ministrului sănătății nr. 1.444/2004,
publicat în Monitorul Oficial al României, Partea I, nr. 1.077
din 19 noiembrie 2004.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză
București, 30 martie 2005.
Nr. 281.
ANEXĂ

NORME
referitoare la calitatea materiilor prime utilizate la producerea medicamentelor românești de uz uman
Art. 1. — Calitatea materiilor prime utilizate la
fabricarea medicamentelor românești de uz uman
autorizate de punere pe piață trebuie să fie conformă cu

calitatea aprobată de Agenția Națională a Medicamentului
cu ocazia autorizării de punere pe piață a medicamentelor
respective.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 294/7.IV.2005

Art. 2. — (1) Calitatea materiilor prime utilizate de
producătorii români de medicamente pentru experimentări în
vederea pregătirii documentației de autorizare de punere pe
piață trebuie să fie conformă cu prevederile ediției în
vigoare a Farmacopeei Europene.
(2) În cazul în care Farmacopeea Europeană nu conține
monografia respectivă, calitatea materiei prime trebuie să
fie conformă cu prevederile ediției în vigoare a
Farmacopeei Române, ale unei alte farmacopei de
circulație internațională sau ale Dosarului de bază al
materiei prime (Drug Master File) întocmit de producătorul
materiei prime respective în conformitate cu standardele
europene.
Art. 3. — (1) Calitatea materiilor prime distribuite de
depozitele farmaceutice și utilizate la prepararea produselor

magistrale și oficinale trebuie să fie conformă cu
prevederile ediției în vigoare a Farmacopeei Europene.
(2) În cazul în care Farmacopeea Europeană nu conține
monografia respectivă, calitatea materiei prime trebuie să
fie conformă cu prevederile ediției în vigoare a
Farmacopeei Române, ale unei alte farmacopei de
circulație internațională sau ale Dosarului de bază al
materiei prime (Drug Master File) întocmit de producătorul
materiei prime respective în conformitate cu standardele
europene.
Art. 4. — Calitatea materiilor prime se demonstrează
prin declarația de conformitate emisă de producătorul de
materie primă și care trebuie să însoțească materiile prime
utilizate la producerea medicamentelor românești de uz
uman pe tot circuitul parcurs de acestea.

MINISTERUL SĂNĂTĂȚII

ORDIN
privind aprobarea Normelor de aplicare a prevederilor Ordinului ministrului sănătății nr. 1.127/2003
pentru aprobarea Ghidului referitor la conținutul dosarului pentru notificările de tip IA și IB
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată și modificată prin Legea nr. 594/2002, cu modificările și
completările ulterioare, și ale Ordonanței de urgență a Guvernului nr. 152/1999 privind produsele medicamentoase de uz
uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. M.C. 4.012/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Normele de aplicare a prevederilor
Ordinului ministrului sănătății nr. 1.127/2003 pentru
aprobarea Ghidului referitor la conținutul dosarului pentru
notificările de tip IA și IB, publicat în Monitorul Oficial al
României, Partea I, nr. 908 din 19 decembrie 2003,

prevăzute în anexa care face parte integrantă din prezentul
ordin.
Art. 2. — Agenția Națională a Medicamentului va duce
la îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză
București, 30 martie 2005.
Nr. 282.
ANEXĂ

NORME
de aplicare a prevederilor Ordinului ministrului sănătății nr. 1.127/2003 pentru aprobarea
Ghidului referitor la conținutul dosarului pentru notificările de tip IA și IB
Art. 1. — Cererile de variații de tip IB/42, referitoare la
schimbarea termenului de valabilitate a produsului finit,
însoțite de studii de stabilitate efectuate pe serii-pilot, vor
mai fi acceptate de Agenția Națională a Medicamentului
doar până la data de 30 iunie 2005.

Art. 2. — Începând cu data de 1 iulie 2005, cererile de
variații menționate la art. 1 vor fi acceptate de Agenția
Națională a Medicamentului doar dacă vor fi însoțite de
studii de stabilitate efectuate pe serii industriale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 294/7.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015470]
ISSN 1453—4495

PDF compression, OCR, web-optimization with CVISION's PdfCompressor

