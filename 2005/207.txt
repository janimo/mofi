Anul 173 (XVII) — Nr. 207

PARTEA

I

LEGI, DECRETE, HOTĂRÂRI ȘI ALTE ACTE

Vineri, 11 martie 2005

SUMAR

Nr.

Pagina

2

DECIZII ALE CURȚII CONSTITUȚIONALE
Decizia nr. 61 din 1 februarie 2005 referitoare la
excepția de neconstituționalitate a dispozițiilor
art. 16 alin. (5) din Ordonanța Guvernului
nr. 102/2000 privind statutul și regimul refugiaților
în România ................................................................
Decizia nr. 86 din 10 februarie 2005 referitoare la
excepția de neconstituționalitate a prevederilor
art. 1 alin. (4) din Ordonanța de urgență a
Guvernului nr. 37/2004 privind măsuri de diminuare
a arieratelor din economie .......................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
141. — Ordin al ministrului sănătății pentru ajustarea
prețurilor la medicamente pe baza Catalogului
național al prețurilor medicamentelor de uz uman
autorizate de punere pe piață în România ............
219/537. — Ordin al ministrului finanțelor publice și al
ministrului administrației și internelor pentru
aprobarea componenței Comisiei de autorizare a
jocurilor de noroc ......................................................

LEGI ȘI DECRETE
31.

98.

— Lege privind aprobarea Ordonanței de urgență
a Guvernului nr. 119/2004 pentru modificarea și
completarea Ordonanței de urgență a Guvernului
nr. 8/2003 privind stimularea procesului de
restructurare, reorganizare și privatizare a unor
societăți naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale ..........................................................................
— Decret pentru promulgarea Legii privind
aprobarea Ordonanței de urgență a Guvernului
nr. 119/2004 pentru modificarea și completarea
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți naționale,
companii naționale și societăți comerciale cu
capital majoritar de stat, precum și a societăților
comerciale și regiilor autonome subordonate
autorităților administrației publice locale ..................

Nr.

Pagina

3–4

5–7

7

8

2

MONITORUL OFICIAL AL ROMÂNIEI, PARTEA I, Nr. 207/11.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 119/2004 pentru modificarea
și completarea Ordonanței de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale
și societăți comerciale cu capital majoritar de stat, precum și a societăților comerciale
și regiilor autonome subordonate autorităților administrației publice locale
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 119 din 24 noiembrie 2004 pentru
modificarea și completarea Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți

naționale, companii naționale și societăți comerciale cu
capital majoritar de stat, precum și a societăților comerciale
și regiilor autonome subordonate autorităților administrației
publice locale, publicată în Monitorul Oficial al României,
Partea I, nr. 1.151 din 6 decembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 martie 2005.
Nr. 31.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 119/2004 pentru modificarea
și completarea Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat,
precum și a societăților comerciale și regiilor autonome
subordonate autorităților administrației publice locale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 119/2004 pentru modificarea și completarea
Ordonanței de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat,
precum și a societăților comerciale și regiilor autonome subordonate
autorităților administrației publice locale și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 martie 2005.
Nr. 98.

MONITORUL OFICIAL AL ROMÂNIEI, PARTEA I, Nr. 207/11.III.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 61
din 1 februarie 2005

referitoare la excepția de neconstituționalitate a dispozițiilor art. 16 alin. (5) din Ordonanța
Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 15 alin. (5) din Ordonanța
Guvernului nr. 102/2000 privind statutul și regimul
refugiaților în România, excepție ridicată de Xu Yongzhu în
Dosarul nr. 8.883/2004 al Judecătoriei Sectorului 5
București.
Dezbaterile au avut loc în ședința publică din
25 ianuarie 2004, fiind consemnate în încheierea din acea
dată, când Curtea, având nevoie de timp pentru a delibera,
a amânat pronunțarea la 1 februarie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 21 septembrie 2004, pronunțată în
Dosarul nr. 8.883/2004,
Judecătoria Sectorului 5
București a sesizat Curtea Constituțională cu excepția de
neconstituționalitate a dispozițiilor art. 15 alin. (5) din
Ordonanța Guvernului nr. 102/2000 privind statutul
și regimul refugiaților în România, excepție ridicată de
Xu Yongzhu.
În motivarea excepției de neconstituționalitate, autorul
acesteia susține că dispozițiile art. 15 alin. (5) din
Ordonanța Guvernului nr. 102/2000, prevăzând că
plângerea făcută împotriva deciziei de respingere a cererii
pentru acordarea statutului de refugiat se soluționează de
judecătorie în termen de 30 de zile, încalcă prevederile
art. 21 alin. (3) din Constituție și ale art. 6 paragraful 1 din
Convenția pentru apărarea drepturilor omului și a libertăților
fundamentale, deoarece nu asigură dreptul la un proces
echitabil și la soluționarea litigiului într-un termen rezonabil,
termenul fiind prea scurt pentru elucidarea tuturor
aspectelor, pentru dovedirea temeiniciei cererii și pentru
pronunțarea unei soluții temeinice.
Judecătoria Sectorului 5 București consideră că
excepția de neconstituționalitate este neîntemeiată. În acest
sens arată că textul de lege criticat prevede un termen de
recomandare pentru soluționarea cauzelor reglementate de
Ordonanța Guvernului nr. 102/2000, care au un caracter
urgent.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că textul de lege
criticat reglementează o procedură specială, și anume cea
a soluționării plângerii pe care străinul solicitant al statutului
de refugiat o face împotriva hotărârii de respingere a
cererii, dată de Oficiul Național pentru Refugiați. Această
procedură de soluționare a plângerii este instituită pentru o
categorie specială de persoane și cu privire la o anumită
categorie de cereri ce comportă o urgență evidentă. De
asemenea, arată că termenul de 30 de zile în care trebuie
soluționată plângerea este un termen de recomandare, fără
ca acest termen să rețină instanța în a efectua o cercetare
judecătorească completă și în a acorda petenților dreptul la
un proces echitabil cu soluționarea cauzelor într-un termen
rezonabil. De altfel, potrivit art. 13 din Ordonanța
Guvernului nr. 102/2000, solicitanții statutului de refugiat se
bucură, pe întreaga durată a procedurii de acordare al
acestuia, îde dreptul de a fi asistați sau reprezentați de un
avocat, de dreptul de a li se asigura în mod gratuit un
interpret, de a fi consiliați și asistați de un reprezentant al
organizațiilor neguvernamentale, de a fi informați cu privire
la drepturile și obligațiile pe care le au“.
În ceea ce privește încălcarea prevederilor art. 6 din
Convenția pentru apărarea drepturilor omului și a libertăților
fundamentale, arată că textul de lege criticat oferă
petentului dreptul la judecarea cauzei sale într-un mod
echitabil și într-un termen rezonabil, fără a împiedica partea
interesată de a apela la instanțele judecătorești, de a fi
apărată și de a se bucura de toate garanțiile procesuale.
Avocatul Poporului apreciază că excepția de
neconstituționalitate este neîntemeiată. În acest sens arată
că textul de lege criticat nu oprește părțile interesate de a
apela la instanțele judecătorești și de a se prevala de toate
garanțiile procesuale, care condiționează, într-o societate
democratică, procesul echitabil. Mai mult, dispozițiile de
lege criticate sunt în concordanță cu art. 6 paragraful 1 din
Convenția pentru apărarea drepturilor omului și a libertăților
fundamentale, deoarece, în sensul practicii Curții Europene
a Drepturilor Omului, conceptul de îproces echitabil“ nu
implică îexistența mai multor grade de jurisdicție, a unor
căi de atac a hotărârilor judecătorești“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

4

MONITORUL OFICIAL AL ROMÂNIEI, PARTEA I, Nr. 207/11.III.2005

Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Ulterior sesizării Curții Constituționale cu excepția de
neconstituționalitate, Ordonanța Guvernului nr. 102/2000 a
fost republicată, dându-li-se textelor o nouă numerotare,
art. 15 alin. (5) devenind art. 16 alin. (5). Astfel, Curtea
Constituțională urmează să se pronunțe asupra excepției
de neconstituționalitate a dispozițiilor art. 16 alin. (5) din
Ordonanța Guvernului nr. 102/2000 privind statutul și
regimul refugiaților în România, republicată în Monitorul
Oficial al României, Partea I, nr. 1.136 din 1 decembrie
2004. Textul de lege criticat are următorul conținut:
— Art. 16 alin. (5): îPlângerea se înaintează de îndată
instanței competente, care o va soluționa în termen de 30 de
zile."
Autorul excepției de neconstituționalitate susține că prin
dispozițiile legale criticate sunt încălcate prevederile art. 21
alin. (3) din Constituția României, precum și ale art. 6
paragraful 1 din Convenția pentru apărarea drepturilor
omului și a libertăților fundamentale. Textele au următorul
conținut:
— Art. 21 alin. (3) din Constituție: î(3) Părțile au dreptul
la un proces echitabil și la soluționarea cauzelor într-un termen
rezonabil.";
— Art. 6 paragraful 1 din Convenția pentru apărarea
drepturilor omului și a libertăților fundamentale: îOrice
persoană are dreptul la judecarea în mod echitabil, în mod
public și într-un termen rezonabil a cauzei sale, de către o
instanță independentă și imparțială, instituită de lege, care va
hotărî fie asupra încălcării drepturilor și obligațiilor sale cu
caracter civil, fie asupra temeiniciei oricărei acuzații în materie
penală îndreptate împotriva sa. Hotărârea trebuie să fie
pronunțată în mod public, dar accesul în sala de ședință poate
fi interzis presei și publicului pe întreaga durată a procesului
sau a unei părți a acestuia în interesul moralității, al ordinii
publice ori al securității naționale într-o societate democratică,
atunci când interesele minorilor sau protecția vieții private a
părților la proces o impun, sau în măsura considerată absolut
necesară de către instanță atunci când, în împrejurări speciale,
publicitatea ar fi de natură să aducă atingere intereselor
justiției."
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate. Astfel, prin Decizia nr. 231
din 25 mai 2004, publicată în Monitorul Oficial al României,
Partea I, nr. 561 din 24 iunie 2004, Curtea a statuat că
prin textul de lege criticat nu a fost restrânsă exercitarea
unor drepturi sau libertăți constituționale, stabilirea

termenelor de judecată sau procedura soluționării căilor de
atac nefiind prevăzute de Constituție, ci de lege.
De asemenea, prin Decizia nr. 531 din 2 decembrie
2004, publicată în Monitorul Oficial al României, Partea I,
nr. 39 din 12 ianuarie 2005, Curtea a statuat că dispozițiile
de lege criticate reglementează o procedură specială, și
anume cea a soluționării plângerii pe care străinul solicitant
al statutului de refugiat o face împotriva hotărârii de
respingere a cererii, dată de Oficiul Național pentru
Refugiați. Această procedură de soluționare a plângerii este
instituită pentru o categorie specială de persoane și cu
privire la o anumită categorie de cereri ce comportă o
urgență evidentă. Având deci la bază un criteriu rațional,
este justificată o asemenea reglementare, diferită de cea a
procedurii contenciosului administrativ, ca și de alte
proceduri prevăzute de lege. În ceea ce privește
reglementarea, prin dispozițiile de lege criticate, a
termenului de 30 de zile în care urmează să se judece
plângerea împotriva hotărârii de admitere sau respingere a
cererii de acordare a statutului de refugiat, Curtea observă
că acestea sunt în concordanță cu prevederile art. 126
alin. (2) din Constituție, care lasă libertate legiuitorului să
reglementeze procedurile judiciare în spiritul exigenței
prevăzute de art. 21 alin. (3) din Legea fundamentală,
referitoare la soluționarea litigiilor într-un termen rezonabil.
Totodată, Curtea reține că textul de lege criticat se
circumscrie condiției termenului rezonabil, așa cum apare
acesta în interpretarea Curții Europene a Drepturilor
Omului. Astfel, se observă că, în nici una dintre cauzele
supuse judecății Curții de la Strasbourg, această cerință nu
a fost interpretată în sensul obligației statelor și a
autorităților de a asigura un proces mai lung. Din contră,
soluția constantă a fost aceea că îjustiția nu trebuie
realizată cu întârzieri de natură să-i compromită eficacitatea
și credibilitatea", sens în care pot fi amintite hotărârile
pronunțate în cauzele Moreira de Azevedo contra Portugaliei
(1990) și H. contra Franței (1989). Așa fiind, departe de a
îngrădi drepturi consacrate constituțional, reglementarea
prevăzută de art. 16 alin. (5) din Ordonanța Guvernului
nr. 102/2000 constituie o garanție a aplicării principiului
prevăzut de art. 6 paragraful 1 din Convenția pentru
apărarea drepturilor omului și a libertăților fundamentale
privind judecarea unei cauze în mod echitabil și într-un
termen rezonabil, în scopul înlăturării oricăror abuzuri din
partea părților, prin care s-ar tinde la tergiversarea
nejustificată a soluționării unui proces.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (5) din Ordonanța Guvernului nr. 102/2000
privind statutul și regimul refugiaților în România, excepție ridicată de Xu Yongzhu în Dosarul nr. 8.883/2004 al
Judecătoriei Sectorului 5 București.
Definitivă și general obligatorie.
Pronunțată în ședința publică din data de 1 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Romana Marițiu

MONITORUL OFICIAL AL ROMÂNIEI, PARTEA I, Nr. 207/11.III.2005

5

CURTEA CONSTITUȚIONALĂ

D E C I Z I A Nr. 86
din 10 februarie 2005

referitoare la excepția de neconstituționalitate a prevederilor art. 1 alin. (4) din Ordonanța
de urgență a Guvernului nr. 37/2004 privind măsuri de diminuare a arieratelor din economie
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (4) din Ordonanța de
urgență a Guvernului nr. 37/2004 privind măsuri de
diminuare a arieratelor din economie, excepție ridicată de
Societatea Comercială îTermoelectrica“ — S.A. —
Sucursala Electrocentrale Doicești în Dosarul nr. 2.807/2004
al Tribunalului Dâmbovița — Secția comercială și de
contencios administrativ.
La apelul nominal răspunde autorul excepției, prin
consilier juridic Ioan Staniște, cu delegație depusă la dosar,
lipsind cealaltă parte, față de care procedura de citare este
legal îndeplinită.
Cauza fiind în stare de judecată, reprezentantul autorului
excepției reiterează susținerile orale prezentate în fața
instanței de judecată și consemnate în încheierea de
sesizare a Curții Constituționale. În esență, se arată că
textul de lege atacat contravine principiului constituțional al
neretroactivității legii civile, în măsura în care de
prevederile acestuia beneficiază și persoane juridice care,
la data intrării în vigoare a ordonanței criticate, nu aveau în
derulare un contract de furnizare cu furnizorii de utilități. Se
susține, de asemenea, și încălcarea art. 135 alin. (2) lit. a)
din Constituție, precum și a principiului de drept pacta sunt
servanda, arătându-se în acest sens că, prin anularea
datoriilor pe care beneficiarul de utilități le are față de
furnizor, se anulează și clauza penală stipulată în
contractul dintre cele două părți.
În final, solicită interpretarea textului de lege atacat, în
sensul clarificării sale în raport cu normele constituționale
invocate, precizând că ministerele emitente ale actului
normativ criticat nu au un punct de vedere unitar asupra
modului său de aplicare.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. Arată că interpretarea textului de lege criticat,
operațiune solicitată expres de autorul excepției de
neconstituționalitate, nu aparține competenței Curții
Constituționale, ci instanței de judecată în fața căreia se
soluționează cauza. Totodată, precizează că textul de lege
atacat nu poate fi interpretat decât în sensul unor efecte
juridice avute în vedere de legiuitor, cu respectarea
principiilor neretroactivității legii civile și a aplicării imediate
a legii în timp.

C U R T E A,

având în vedere actele și lucrările dosarului, reține
următoarele:
Prin Încheierea din 8 octombrie 2004, pronunțată în
Dosarul nr. 2.807/2004, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 1 alin. (4) din Ordonanța de urgență a
Guvernului nr. 37/2004 privind măsuri de diminuare a
arieratelor din economie, excepție ridicată de Societatea
Comercială îTermoelectrica“ — S.A. — Sucursala
Electrocentrale Doicești.
În motivarea excepției de neconstituționalitate se susține
că dispozițiile art. 1 alin. (4) din ordonanța criticată încalcă
prevederile art. 15 alin. (2), precum și cele ale art. 135
alin. (2) lit. a) din Constituție. Astfel, se precizează că
îministerele emitente ale actului normativ nu au un punct de
vedere unitar cu privire la modul de aplicare a acestui articol“,
în sensul că îMinisterul Administrației și Internelor consideră
că beneficiază de anularea penalităților și a majorărilor de
întârziere și persoanele juridice care la data intrării în vigoare
a ordonanței de urgență aveau debite fără să existe un
contract de furnizare în derulare, fiind suficient să existe un
grafic de eșalonare a datoriilor“, în timp ce îMinisterul
Economiei și Comerțului consideră că art. 1 alin. (4) se aplică
numai persoanelor juridice care au un contract în derulare cu
furnizorii de utilități“. Întrucât textul de lege criticat nu distinge,
autorul excepției consideră că acesta îeste neconstituțional
numai dacă se interpretează în sensul că anularea majorărilor
și penalităților de întârziere se aplică și persoanelor juridice
care la data intrării în vigoare a ordonanței de urgență nu
aveau în derulare un contract de furnizare cu furnizorii de
utilități“, întrucât îo asemenea interpretare ar duce la
încălcarea principiului neretroactivității legii civile, consacrat de
art. 15 alin. (2) din Constituție“. Dispozițiile criticate contravin,
din această perspectivă, și principiului libertății comerțului,
deoarece, îprin anularea majorărilor și penalităților, statul se
implică în contractele dintre societățile comerciale, anulând,
practic, clauza penală“, creându-se îgrave prejudicii societăților
care au creanțe“ și nesocotind, astfel, îlibertatea părților
contractante de a stabili anumite clauze care să le asigure
o protecție financiară și economică“.
Tribunalul Dâmbovița — Secția comercială și de
contencios administrativ apreciază că excepția de
neconstituționalitate este întemeiată. Constatând că,
îîntr-adevăr, nu există un punct de vedere unitar privind
interpretarea art. 1 alin. (4) din Ordonanța de urgență a
Guvernului nr. 37/2004“, instanța de judecată consideră că,
îdin modul de formulare“ al textului de lege criticat, acesta
îapare ca fiind în contradicție cu art. 15 alin. (2) din
Constituție“, îîn măsura în care dispozițiile sale sunt
aplicabile și pentru o situație juridică anterioară“.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.

6

MONITORUL OFICIAL AL ROMÂNIEI, PARTEA I, Nr. 207/11.III.2005

Guvernul consideră că excepția de neconstituționalitate
este neîntemeiată. În acest sens se susține că îactul
normativ supus criticii este, în esență, procedural și, drept
urmare, de strictă interpretare și aplicare, stabilind înlesniri
de natură financiar-fiscală în interesul agenților economici
avuți în vedere“. Se apreciază că înu se pune problema
inexistenței contractelor de furnizare în derulare“ la data de
30 iunie 2004 — dată prevăzută de textul de lege criticat
ca termen limită pentru plata obligațiilor curente și restante
pentru consumurile specificate potrivit facturilor, în vederea
anulării penalităților și majorărilor de întârziere — îîntrucât
astfel de consumuri se facturează pe baze contractuale, în
regimul convenit de părți și cu respectarea prevederilor
legale“. Mai mult, se arată că, îla art. 1 alin. (1), ordonanța
de urgență face, într-adevăr, referire la grafice de
eșalonare pentru obligațiile restante ale persoanelor juridice
în cauză, dar care (...) nu exclud existența contractelor de
furnizare“. În final, se apreciază că, îîntrucât prevederile
art. 1 din Ordonanța de urgență a Guvernului nr. 37/2004
sunt neechivoce și neinterpretabile, nu ar rezulta, în aceste
condiții, că acestea încalcă dispozițiile constituționale“.
Avocatul Poporului apreciază că dispozițiile art. 1
alin. (4) din Ordonanța de urgență a Guvernului nr. 37/2004
privind măsuri de diminuare a arieratelor din economie sunt
constituționale. Astfel, se arată că dispozițiile legale criticate
nu încalcă principiul neretroactivității legii civile, consacrat de
art. 15 alin. (2) din Constituție, întrucât acestea îsunt de
imediată aplicare și produc efecte pentru viitor“. În acest
sens sunt invocate Deciziile Curții Constituționale nr. 73 din
6 martie 2001, nr. 330 din 27 noiembrie 2001 și nr. 458 din
2 decembrie 2003.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 1 alin. (4) din Ordonanța de urgență a
Guvernului nr. 37/2004 privind măsuri de diminuare a
arieratelor din economie, publicată în Monitorul Oficial al
României, Partea I, nr. 481 din 28 mai 2004, cu
modificările și completările ulterioare. Acestea au următorul
cuprins: î(4) Persoanele juridice prevăzute la alin. (1), care
plătesc integral contravaloarea facturilor reprezentând
obligațiile curente și restante pentru consumul de energie
electrică, energie termică, apă și gaze naturale până la 30 iunie
2004, beneficiază de anularea penalităților și majorărilor de
întârziere.“
Autorul excepției susține că textul de lege criticat
încalcă prevederile art. 15 alin. (2) și ale art. 135 alin. (2)
lit. a) din Constituție, care au următorul conținut:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea

cadrului favorabil pentru valorificarea tuturor factorilor de
producție.“
Examinând textul de lege criticat, Curtea reține existența a
două motive de inadmisibilitate a excepției de neconstituționalitate
ridicate:
1. Prin alin. (4) al art. 1 din Ordonanța de urgență a
Guvernului nr. 37/2004 privind măsuri de diminuare a
arieratelor din economie, publicată în Monitorul Oficial al
României, Partea I, nr. 481 din 28 mai 2004, aprobată prin
Legea nr. 358/2004, publicată în Monitorul Oficial al
României, Partea I, nr. 835 din 10 septembrie 2004,
Parlamentul a instituit un termen de grație — 30 iunie
2004 — până la împlinirea căruia persoanele juridice
consumatoare de utilități care plătesc integral
contravaloarea facturilor reprezentând obligațiile curente și
restante pentru consumul de energie electrică, energie
termică, apă și gaze naturale, beneficiază de anularea
penalităților și majorărilor de întârziere. Rezultă că textul de
lege criticat are o aplicare limitată în timp, situată între
data intrării în vigoare a Ordonanței de urgență a
Guvernului nr. 37/2004 — 28 mai 2004, data publicării
acesteia în Monitorul Oficial al României — și data de
30 iunie 2004, prevăzută de alin. (4) al art. 1.
Curtea Constituțională constată că excepția de
neconstituționalitate a fost ridicată în fața instanței de
judecată la data de 8 octombrie 2004, dată la care
dispozițiile alin. (4) al art. 1 din Ordonanța de urgență a
Guvernului nr. 37/2004 nu mai erau în vigoare. Potrivit
prevederilor art. 29 alin. (1) din Legea nr. 47/1992, Curtea
Constituțională decide asupra excepțiilor ridicate în fața
instanțelor judecătorești sau de arbitaj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță numai dacă
acestea sunt în vigoare, iar conform alin. (6) al aceluiași
articol, atunci când nu sunt îndeplinite aceste condiții,
instanța de judecată însăși trebuie să respingă excepția ca
inadmisibilă, printr-o încheiere motivată, fără a mai sesiza
instanța de contencios constituțional. Deoarece instanța de
judecată nu s-a conformat acestor dispoziții legale, Curtea
Constituțională urmează să respingă această excepție ca
fiind inadmisibilă, sub acest motiv.
2. Un al doilea motiv de inadmisibilitate a excepției de
neconstituționalitate ține de problema interpretării și aplicării
dispozițiilor considerate ca fiind neconstituționale.
Autorul excepției de neconstituționalitate consideră că
dispozițiile de lege criticate sunt constituționale înumai în
măsura în care se aplică persoanelor juridice care la data
intrării în vigoare a Ordonanței de urgență a Guvernului
nr. 37/2004 aveau un contract în derulare cu furnizorii de
utilități“. Se susține, în continuare, că textul invocat este
neconstituțional înumai dacă se interpretează în sensul că
anularea majorărilor și penalităților de întârziere se aplică
și persoanelor juridice care, la data intrării în vigoare a
ordonanței de urgență, nu aveau în derulare un contract
de furnizare cu furnizorii de utilități“, interpretare care
contravine principiului neretroactivității legii civile, consacrat
de art. 15 alin. (2) din Constituție.
Curtea observă că, în ceea ce privește problema dacă
dispozițiile alin. (4) al art. 1 din Ordonanța de urgență a
Guvernului nr. 37/2004 se aplică numai persoanelor juridice
care aveau în derulare un contract de furnizare de utilități
sau se aplică și celor care la data intrării în vigoare a
ordonanței nu aveau un asemenea contract, aceasta nu
este o problemă de constituționalitate care să vizeze
Curtea Constituțională, ci o problemă de aplicare a legii,
de competența instanței judecătorești.

MONITORUL OFICIAL AL ROMÂNIEI, PARTEA I, Nr. 207/11.III.2005

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 1 alin. (4) din Ordonanța de urgență
a Guvernului nr. 37/2004 privind măsuri de diminuare a arieratelor din economie, excepție ridicată de Societatea
Comercială îTermoelectrica“ — S.A. — Sucursala Electrocentrale Doicești în Dosarul nr. 2.807/2004 al Tribunalului
Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru ajustarea prețurilor la medicamente pe baza Catalogului național al prețurilor
medicamentelor de uz uman autorizate de punere pe piață în România
În baza prevederilor Legii nr. 336/2002 pentru aprobarea Ordonanței de urgență a Guvernului nr. 152/1999 privind
produsele medicamentoase de uz uman,
văzând Referatul Direcției generale farmaceutice, inspecția de farmacie și aparatură medicală nr. MC/2.488/2005,
în temeiul prevederilor art. 140 alin. (2) lit. e) din Legea nr. 571/2003 privind Codul fiscal, cu modificările și
completările ulterioare,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare, și ale Legii nr. 348/2004 privind denominarea monedei naționale, cu modificările ulterioare,
ministrul sănătății emite următorul ordin:
Art. 1. — Se aprobă ajustarea Catalogului național al
prețurilor medicamentelor de uz uman autorizate de punere
pe piață în România, ediția a XII-a, începând cu data de
16 mai 2005.
Art. 2. — Art. 12 din anexa la Ordinul ministrului
sănătății și familiei nr. 612/2002 pentru aprobarea Normelor
privind modul de calcul al prețurilor la medicamentele de
uz uman se modifică o dată cu prezentul ordin și va avea
următorul conținut:
îArt. 12. — Ajustarea prețurilor pentru medicamentele de
uz uman produse în țară se va face la cursul de schimb
valutar leu/euro, iar pentru medicamentele de uz uman
din import se va face în funcție de cursul de schimb
valutar aferent fiecărei valute ce a stat la baza declarării
prețurilor externe de către reprezentanțele farmaceutice
acreditate în România.
Art. 3. — Cursurile de schimb valutar ce au stat la
baza ajustării prețurilor pentru medicamente sunt cele
comunicate de Banca Națională a României în data de
24 februarie 2005, valabile în vamă pentru săptămâna
28 februarie — 5 martie 2005.

Art. 4. — Prețurile cu ridicata, precum și prețurile cu
amănuntul maximale ajustate sunt valabile până în data de
31 mai 2005.
Art. 5. — În conformitate cu Legea nr. 348/2004 privind
denominarea monedei naționale, cu modificările ulterioare,
prețurile cu amănuntul maximale vor fi afișate atât în
moneda veche, cât și în moneda nouă începând cu data de
1 martie 2005 și se vor aplica de la data de 16 mai 2005.
Art. 6. — Este interzisă practicarea altor prețuri peste
nivelurile maximale ale prețurilor cu amănuntul maximale
prevăzute în Catalogul național al prețurilor medicamentelor
de uz uman autorizate de punere pe piață în România.
Art. 7. — La data intrării în vigoare a prezentului ordin
se abrogă orice alte dispoziții contrare.
Art. 8. — Direcția generală farmaceutică, inspecția de
farmacie și aparatură medicală, precum și celelalte direcții
din cadrul Ministerului Sănătății, direcțiile de sănătate
publică județene și a municipiului București, agenții
economici importatori și distribuitori, Compania Națională
îUnifarm“, unitățile sanitare publice și private vor duce la
îndeplinire prevederile prezentului ordin.
Art. 9. — Prezentul ordin se va publica în Monitorul
Oficial al României, Partea I.
Ministrul sănătății,
Mircea Cinteză

București, 28 februarie 2005.
Nr. 141.

8

MONITORUL OFICIAL AL ROMÂNIEI, PARTEA I, Nr. 207/11.III.2005
MINISTERUL FINANȚELOR PUBLICE
Nr. 219 din 1 martie 2005

MINISTERUL ADMINISTRAȚIEI ȘI INTERNELOR
Nr. 537 din 3 martie 2005

ORDIN
pentru aprobarea componenței Comisiei de autorizare a jocurilor de noroc
În baza prevederilor art. 10 alin. (6) și ale art. 3 pct. 47 din Hotărârea Guvernului nr. 1.574/2003 privind
organizarea și funcționarea Ministerului Finanțelor Publice și a Agenției Naționale de Administrare Fiscală, cu modificările
și completările ulterioare, și ale art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările și completările ulterioare,
având în vedere prevederile art. 10 din Hotărârea Guvernului nr. 251/1999 privind condițiile de autorizare,
organizare și exploatare a jocurilor de noroc, cu modificările ulterioare,
ministrul finanțelor publice și ministrul administrației și internelor emit următorul ordin:
Art. I. — În vederea emiterii, suspendării sau anulării, în
condițiile legii, a licențelor pentru exploatarea jocurilor de
noroc se constituie Comisia de autorizare a jocurilor de
noroc, cu următoarea componență:
— președintele Agenției Naționale de Administrare
Fiscală sau înlocuitorul acestuia — președinte;
Din partea Ministerului Finanțelor Publice:
1. directorul Direcției de autorizări sau înlocuitorul
acestuia — vicepreședinte;
2. directorul general al Direcției generale juridice sau
înlocuitorul acestuia — membru;
3. comisarul general al Gărzii Financiare sau înlocuitorul
acestuia — membru.
Ministrul finanțelor publice,
Ionel Popescu

Din partea Agenției Naționale de Administrare Fiscală:
1. directorul general al Direcției generale de inspecție
financiar-fiscală sau înlocuitorul acestuia — membru;
2. directorul general al Direcției generale de colectare a
creanțelor bugetare sau înlocuitorul acestuia — membru.
Din partea Ministerului Administrației și Internelor:
— șeful Direcției de investigare a fraudelor din
Inspectoratul General al Poliției Române sau înlocuitorul
acestuia — membru.
Art. II. — La data intrării în vigoare a prezentului ordin
își încetează aplicabilitatea Ordinul ministrului finanțelor
publice și al ministrului administrației și internelor
nr. 139/116/2004.
Art. III. — Prezentul ordin intră în vigoare de la data
publicării în Monitorul Oficial al României, Partea I.
Ministrul administrației și internelor,
Vasile Blaga

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 207/11.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013063]
ISSN 1453—4495

