PARTEA

Anul 173 (XVII) — Nr. 825

I

LEGI, DECRETE, HOTĂRÂRI ȘI ALTE ACTE

Marți, 13 septembrie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 356 din 5 iulie 2005 referitoare la excepția
de neconstituționalitate a dispozițiilor art. 38 din
Legea nr. 53/2003 — Codul muncii ......................

1–4

HOTĂRÂRI ALE GUVERNULUI ROMÂNIEI
995.

— Hotărâre privind transmiterea unui imobil,
proprietate publică a statului, din administrarea
Regiei Autonome îAdministrația Patrimoniului
Protocolului de Stat“ și a Senatului României în
administrarea Ministerului Administrației și
Internelor ..................................................................

DECIZII

ALE

4–6

CURȚII

Nr.

Pagina

1.023. — Hotărâre pentru modificarea anexei nr. 3 la
Normele privind autorizarea laboratoarelor și a
atelierelor de conservare și restaurare, aprobate
prin Hotărârea Guvernului nr. 216/2004 ................
1.030. — Hotărâre privind modificarea art. 1 din
Hotărârea Guvernului nr. 326/2001 pentru
stabilirea componenței Comisiei de privatizare a
Băncii Comerciale Române — S.A. ......................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.430. — Ordin al ministrului transporturilor, construcțiilor
și turismului pentru aprobarea Normelor
metodologice de aplicare a Legii nr. 50/1991
privind autorizarea executării lucrărilor de construcții

7

8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 356
din 5 iulie 2005

referitoare la excepția de neconstituționalitate a dispozițiilor art. 38 din Legea nr. 53/2003 —
Codul muncii
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 38 din Legea nr. 53/2003 — Codul
muncii, excepție ridicată de Societatea Comercială îFrarom
International Est“ — S.R.L. din Iași în Dosarul

nr. 4.614/2004 al Curții de Apel Iași — Secția conflicte de
muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, invocând jurisprudența
Curții Constituționale în materie, pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 11 ianuarie 2005, pronunțată în
Dosarul nr. 4.614/2004, Curtea de Apel Iași — Secția

2

MONITORUL OFICIAL AL ROMÂNIEI, PARTEA I, Nr. 825/13.IX.2005

conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 38 din Legea nr. 53/2003 — Codul muncii,
excepție ridicată de Societatea Comercială îFrarom
International Est“ — S.R.L. din Iași.
În motivarea excepției de neconstituționalitate autorul
acesteia arată că dispozițiile art. 38 din Codul muncii
reprezintă o încălcare flagrantă a principiului egalității
cetățenilor în fața legii și a principiului libertății contractuale,
prejudiciind drepturile recunoscute de lege angajatorului. În
acest sens apreciază că atâta vreme cât textul de lege
criticat împiedică exprimarea liberă a voinței părților și
oprește producerea efectelor juridice ale actului convenit de
părți în mod liber, acesta este neconstituțional în raport de
prevederile art. 16 din Constituție, egalitatea cetățenilor în
fața legii însemnând inclusiv egalitatea contractuală,
egalitatea de poziție în momentul negocierilor și a semnării
actelor bilaterale, în absența oricărei forme de
constrângere.
De asemenea, arată că libertatea contractuală se
circumscrie principiilor constituționale consacrate în art. 30,
40 și 45, în sensul recunoașterii libertății de exprimare, de
asociere și a accesului liber al persoanei la o activitate
economică, toate acestea presupunând relații contractuale
liber consimțite. Ca atare, atât timp cât nu se pune
problema lipsei capacității de exercițiu, contractul de muncă
fiind încheiat între persoane cu deplină capacitate de a-și
asuma drepturi și obligații, protejarea excesivă a salariatului
aduce prejudicii nejustificate angajatorului și contravine
principiilor constituționale invocate.
Curtea de Apel Iași — Secția conflicte de muncă și
asigurări sociale apreciază că dispozițiile legale criticate
nu aduc atingere principiului egalității cetățenilor în fața
legii și nici celui referitor la libertatea contractuală. În acest
sens arată că, în dreptul muncii actual, principiul negocierii
presupune că drepturile și obligațiile salariaților se stabilesc
prin negocierea liberă a acestora între salariați și angajatori
și se concretizează atât în contractele individuale de
muncă, cât și în cele colective, la nivel de unitate, de
ramură sau chiar la nivel național. Ca atare, cei doi
parteneri sociali își asumă drepturi și obligații reciproce în
funcție de condițiile economice și sociale de la un anumit
moment dat.
Instanța apreciază că textul de lege criticat nu conferă
salariatului o protecție excesivă și lipsită de temei legal și
nici nu contravine prevederilor constituționale invocate,
întrucât reprezintă, pe de o parte, un minim de garanție
pentru acesta, iar pe de altă parte, reflectă un anumit
echilibru între interesele patronului și dreptul persoanelor
fizice de a-și câștiga existența prin muncă.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că
dispozițiile de lege criticate sunt constituționale, întrucât
interdicția de a renunța, în tot sau în parte, la drepturile
recunoscute de lege, precum și sancțiunea nulității aplicată
actelor de acceptare tacită a unor drepturi salariale
diminuate reprezintă o măsură minimă de protecție a
salariaților, având drept scop asigurarea exercitării
neîngrădite a drepturilor și intereselor legitime izvorâte din
raporturile de muncă, împotriva oricăror abuzuri din partea
angajatorilor, constituind totodată un echilibru între
interesele salariaților și ale angajatorilor. În acest context,

măsura de protecție a salariaților nu reprezintă un
privilegiu, fiind justificată de situația în care se găsesc
aceștia și care impune o asemenea măsură.
Așa fiind, prin textul de lege criticat sunt respectate și
principiile constituționale cu privire la inviolabilitatea libertății
de exprimare, asocierea liberă a cetățenilor și accesul liber
al persoanei la o activitate economică, libera inițiativă și
exercitarea acestora, Legea nr. 53/2003 — Codul muncii
fiind în deplină concordanță cu principiile constituționale
invocate în susținerea excepției.
Guvernul consideră excepția de neconstituționalitate ca
fiind neîntemeiată. În acest sens arată că reglementarea
cuprinsă în art. 38 din Codul muncii este în acord cu
cerințele art. 41 alin. (1) din Constituție, care prevede,
printre altele, că dreptul la muncă nu poate fi îngrădit, iar
alegerea locului de muncă este liberă.
Avocatul Poporului arată că dispozițiile legale criticate
sunt constituționale. În acest sens, invocând jurisprudența
Curții Constituționale în materie, respectiv Decizia
nr. 494/2004, arată că nu poate fi reținută critica de
neconstituționalitate a art. 38 din Legea nr. 53/2003 —
Codul muncii față de art. 16 din Constituție.
De asemenea, apreciază că nu este întemeiată nici
critica de neconstituționalitate a acestor dispoziții legale față
de prevederile art. 45 din Constituție, întrucât dreptul
oricărei persoane de a desfășura o activitate economică
este liber, statul garantând accesul neîngrădit la libera
inițiativă, precum și exercitarea acesteia, ceea ce s-a
realizat prin dispozițiile legale criticate.
În ceea ce privește contrarietatea dispozițiilor art. 38 din
Legea nr. 53/2003 — Codul muncii cu prevederile art. 30
și 40 din Constituție, Avocatul Poporului apreciază că nu
poate fi reținută, deoarece domeniile de incidență ale
drepturilor fundamentale invocate sunt diferite față de
obiectul de reglementare al normei deduse controlului de
constituționalitate.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit în cauză de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 38 din Legea nr. 53/2003 — Codul muncii,
publicată în Monitorul Oficial al României, Partea I, nr. 72
din 5 februarie 2003, potrivit cărora îSalariații nu pot renunța
la drepturile ce le sunt recunoscute prin lege. Orice tranzacție
prin care se urmărește renunțarea la drepturile recunoscute de
lege salariaților sau limitarea acestor drepturi este lovită de
nulitate“.
Autorul excepției susține că dispozițiile legale criticate
încalcă prevederile art. 16, 30, 40 și 45 din Constituție,
care au următoarea redactare:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia

MONITORUL OFICIAL AL ROMÂNIEI, PARTEA I, Nr. 825/13.IX.2005
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 30: î(1) Libertatea de exprimare a gândurilor, a
opiniilor sau a credințelor și libertatea creațiilor de orice fel, prin
viu grai, prin scris, prin imagini, prin sunete sau prin alte
mijloace de comunicare în public, sunt inviolabile.
(2) Cenzura de orice fel este interzisă.
(3) Libertatea presei implică și libertatea de a înființa
publicații.
(4) Nici o publicație nu poate fi suprimată.
(5) Legea poate impune mijloacelor de comunicare în masă
obligația de a face publică sursa finanțării.
(6) Libertatea de exprimare nu poate prejudicia demnitatea,
onoarea, viața particulară a persoanei și nici dreptul la propria
imagine.
(7) Sunt interzise de lege defăimarea țării și a națiunii,
îndemnul la război de agresiune, la ură națională, rasială, de
clasă sau religioasă, incitarea la discriminare, la separatism
teritorial sau la violență publică, precum și manifestările
obscene, contrare bunelor moravuri.
(8) Răspunderea civilă pentru informația sau pentru creația
adusă la cunoștință publică revine editorului sau realizatorului,
autorului, organizatorului manifestării artistice, proprietarului
mijlocului de multiplicare, al postului de radio sau de
televiziune, în condițiile legii. Delictele de presă se stabilesc
prin lege.“;
— Art. 40: î(1) Cetățenii se pot asocia liber în partide
politice, în sindicate, în patronate și în alte forme de asociere.
(2) Partidele sau organizațiile care, prin scopurile ori prin
activitatea lor, militează împotriva pluralismului politic, a
principiilor statului de drept ori a suveranității, a integrității sau
a independenței României sunt neconstituționale.
(3) Nu pot face parte din partide politice judecătorii Curții
Constituționale, avocații poporului, magistrații, membrii activi ai
armatei, polițiștii și alte categorii de funcționari publici stabilite
prin lege organică.
(4) Asociațiile cu caracter secret sunt interzise.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“
Examinând excepția, Curtea constată că, în susținerea
criticii sale de neconstituționalitate, autorul excepției pleacă
de la o premisă greșită, constând în absolutizarea
exercițiului dreptului (libertății) al cărui titular ori beneficiar
este și pe care îl invocă, pretinzând că prin reglementarea
dedusă controlului i-ar fi fost încălcat. În cauza de față,
obiectul pretinsei încălcări îl constituie — chiar dacă nu
este nominalizată ca atare — libertatea contractuală care,
în ciuda unei aparente identități terminologice, nu face
parte din categoria drepturilor și libertăților fundamentale, în
expresia lor constituțională. Într-o formulă sintetică,
libertatea contractuală este posibilitatea recunoscută oricărui
subiect de drept de a încheia un contract, în înțelesul de
mutuus consensus, de produs al manifestării sale de voință
convergentă cu a celeilalte sau celorlalte părți, de a stabili
conținutul acestuia și de a-i determina obiectul, dobândind
drepturi și asumându-și obligații a căror respectare este
obligatorie pentru părțile contractante.
Curtea reține că libertatea contractuală poate fi
valorificată numai în cadrul legal, cu respectarea unor limite
rezonabile impuse de rațiuni de ocrotire a unor interese
publice și private legitime; exercitată în afara acestui cadru,

3

fără opreliști, orice libertate își pierde legitimitatea și tinde
să se convertească în anarhie. Neîndoielnic, și contractul
de muncă dă expresie libertății contractuale, dar o face
într-o manieră specifică, determinată de obiectul său
propriu și esențial diferit de acela al altor contracte,
constând în prestarea unei anumite activități, a unei munci,
în schimbul unei remunerații. Întrucât munca constituie un
factor esențial pentru existența și propășirea societății
umane, iar remunerația aferentă muncii prestate reprezintă
pentru cea mai mare parte a membrilor acestei societăți
principala, dacă nu chiar unica sursă de subzistență,
dreptul la muncă este inclus în categoria drepturilor
fundamentale ale omului, fiind consacrat, ca atare, de
Constituție, iar contractul de muncă, ca instituție juridică
prin care este valorificat în principal, beneficiază de o
atenție prioritară din partea legiuitorului, materializată în
adoptarea unei legislații complexe și unitare, constituind o
ramură distinctă de drept, destinată reglementării multitudinii
de drepturi și obligații pe care, direct sau mediat, cu titlu
principal ori în subsidiar, le generează. Curtea constată că,
în condițiile în care, de regulă, între părțile contractului de
muncă — angajator și salariat — există o discrepanță
vădită din punct de vedere al potențialului economic și
financiar în favoarea celui dintâi, de natură să-i permită
a-și impune punctul de vedere la negocierea clauzelor
contractului, statul — și anume statul de drept, democratic
și social, așa cum este definită România în termenii art. 1
alin. (3) din Constituție, — este ținut să intervină legal în
sprijinul celui aflat într-o poziție de inferioritate economică.
Obligația statului, în sensul arătat, decurge nemijlocit din
prevederile art. 41 alin. (2) din Constituție, potrivit cărora
îSalariații au dreptul la măsuri de protecție socială. Acestea
privesc securitatea și sănătatea salariaților, regimul de muncă
al femeilor și al tinerilor, instituirea unui salariu minim brut pe
țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin
lege“.
Curtea constată că, pentru ca aceste măsuri de
protecție socială să își găsească efectiv aplicare, în mod
necesar ele trebuie să fie instituite pe calea unor norme
imperative, în caz contrar, deci în situația în care ar fi
prevăzute de norme supletive, așa cum susține autorul
excepției, respectarea lor ar deveni facultativă, părțile
având posibilitatea să deroge de la ele prin acordul lor de
voință, ceea ce ar permite angajatorului să-și impună
punctul de vedere. Ca atare, protecția socială a muncii,
deși consacrată cu titlu de obligație în sarcina statului, prin
Constituție, ar deveni, astfel, pur formală și iluzorie. Așa
fiind, textul legal dedus controlului de constituționalitate
reprezintă un corolar logic al art. 41 alin. (2) din
Constituție, fără a releva nici o contradicție cu textele
constituționale de referință invocate.
Astfel, referitor la susținerea autorului excepției privind
înfrângerea art. 16 alin. (1) din Legea fundamentală,
Curtea reține că nu poate fi reținută această critică,
întrucât dispozițiile art. 38 din Codul muncii dau pe deplin
expresie textului constituțional, urmărind asigurarea egalității
între părțile contractante, inegale, ab initio, din punct de
vedere al potențialului economic și financiar.
În ceea ce privește celelalte texte de referință
menționate, și anume art. 16 alin. (2), (3) și (4), art. 30, 40
și 45 din Constituție, Curtea constată că domeniul lor de
incidență este cu totul altul decât cel al reglementării legale
deduse controlului, ceea ce exclude, de plano, posibilitatea
oricărei coliziuni între ele și, pe cale de consecință, lipsește
de relevanță invocarea lor cu acest titlu.

4

MONITORUL OFICIAL AL ROMÂNIEI, PARTEA I, Nr. 825/13.IX.2005

În final, Curtea reține că dispozițiile art. 38 din Legea
nr. 53/2003 — Codul muncii au mai fost supuse controlului
de constituționalitate. Astfel, prin Decizia nr. 494 din
11 noiembrie 2004, publicată în Monitorul Oficial al
României, Partea I, nr. 59 din 18 ianuarie 2005, Curtea a
constatat că interdicția de a renunța, în tot sau în parte, la
aceste drepturi, precum și nulitatea actelor de acceptare
tacită a unor drepturi salariale diminuate sunt măsuri de
protecție a salariaților, menite să asigure exercițiul
neîngrădit al drepturilor și al intereselor legitime ce li se
cuvin în cadrul raporturilor de muncă, pentru a-i feri de

consecințele unor eventuale abuzuri ori amenințări din
partea angajatorilor. O astfel de măsură de protecție a
salariaților nu poate fi considerată un privilegiu și, deci,
contrară prevederilor art. 16 alin. (1) din Constituție, atât
timp cât ea se justifică în considerarea situației unei
anume categorii sociale care reclamă o astfel de protecție.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin această decizie își mențin valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38 din Legea nr. 53/2003 — Codul muncii, excepție
ridicată de Societatea Comercială îFrarom International Est“ — S.R.L. din Iași în Dosarul nr. 4.614/2004 al Curții de Apel
Iași — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea Regiei Autonome
îAdministrația Patrimoniului Protocolului de Stat“ și a Senatului României
în administrarea Ministerului Administrației și Internelor
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu titlu gratuit, a
imobilului (teren și construcție), situat în municipiul
București, Piața Revoluției nr. 1A, sectorul 1 (fosta
Str. Academiei nr. 32—34, sectorul 1), din administrarea
Regiei Autonome îAdministrația Patrimoniului Protocolului de
Stat“ în administrarea Ministerului Administrației și
Internelor, respectiv a sălii îOmnia“, din administrarea
Senatului României în administrarea Ministerului
Administrației și Internelor.
Art. 2. — Datele de identificare a imobilului transmis
conform art. 1 sunt prevăzute în anexa nr. 1.

Art. 3. — (1) În termen de 60 de zile de la trecerea
imobilului în administrarea Ministerului Administrației și
Internelor, între acesta și instituțiile publice prevăzute în
anexa nr. 2, care dețin în folosință gratuită spații în cadrul
imobilului, pe baza unor acte juridice legal încheiate, se vor
încheia protocoale privind suportarea, pe cote-părți, a
categoriilor de cheltuieli privind paza, întreținerea, reparațiile
și utilitățile aferente acestui imobil.
(2) Durata de folosință a spațiilor în care își desfășoară
activitatea instituțiile publice prevăzute în anexa nr. 2 va fi
prelungită, după caz, prin acte adiționale, până când
acestor instituții li se vor atribui prin hotărâre a Guvernului

5

MONITORUL OFICIAL AL ROMÂNIEI, PARTEA I, Nr. 825/13.IX.2005
imobile corespunzătoare în care să-și desfășoare
activitatea.
(3) Situația locativă a persoanelor juridice de drept
privat care dețin în folosință spații în cadrul imobilului
prevăzut la art. 1 va fi reanalizată în termen de 60 de zile
de la data intrării în vigoare a prezentei hotărâri și se va
soluționa potrivit legii.
Art. 4. — (1) Personalul contractual prevăzut în anexa
nr. 3 va fi preluat cu data de 1 ianuarie 2006, cu
încadrarea în numărul maxim de posturi și de fonduri aprobate
Ministerului Administrației și Internelor pe anul 2006.

(2) Încadrarea și salarizarea personalului preluat în
condițiile alin. (1) se vor face potrivit reglementărilor în
vigoare aplicabile personalului din sectorul bugetar.
Art. 5. — Predarea-preluarea imobilului menționat la
art. 1, precum și a bunurilor materiale din dotarea acestuia
se va face pe bază de protocol încheiat între părțile
interesate, în termen de 60 de zile de la intrarea în
vigoare a prezentei hotărâri.
Art. 6. — Anexele nr. 1—3 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul muncii, solidarității sociale și familiei,
Gheorghe Barbu
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 1 septembrie 2005.
Nr. 995.

ANEXA Nr. 1
DATELE DE IDENTIFICARE

a imobilului, proprietate publică a statului, care se transmite cu titlu gratuit din administrarea
Regiei Autonome îAdministrația Patrimoniului Protocolului de Stat“ în administrarea Ministerului Administrației
și Internelor, respectiv a sălii îOmnia“, din administrarea Senatului României în administrarea Ministerului
Administrației și Internelor
Persoana juridică
de la care se
transmite imobilul

Instituția publică
la care se
transmite imobilul

Nr.
crt.

Adresa imobilului
care se transmite

1.

București,
Piața Revoluției
nr. 1A, sectorul 1
(fosta Str. Academiei
nr. 32—34, sectorul 1)

2.

București,
Senatul României Ministerul
Piața Revoluției
Administrației
nr. 1A, sectorul 1
și Internelor
(fosta Str. Academiei
nr. 32—34, sectorul 1)
(sala îOmnia“)

Regia Autonomă
îAdministrația
Patrimoniului
Protocolului
de Stat“

Caracteristicile tehnice
ale imobilului

Ministerul
Suprafața construită
Administrației și desfășurată = 36.421,00 m2
Internelor
Suprafața terenului, total =
= 7.706,28 m2, din care:
— suprafață construită
la sol = 5.520,76 m2
— suprafață curți, anexe =
= 2.185,52 m2

Suprafața construită =
= 1.482 m2
Suprafața construită
desfășurată = 4.225 m2

Valoarea de inventar
reevaluată

Numărul
de inventar
atribuit de
Ministerul
Finanțelor
Publice

12.211.169,27 RON
Reactualizată conform
Hotărârii Guvernului
nr. 945/1991,
Hotărârii Guvernului
nr. 26/1994,
Hotărârii Guvernului
nr. 500/1996,
Hotărârii Guvernului
nr. 403/2000

20.411

1.156.209 RON

35.935

6

MONITORUL OFICIAL AL ROMÂNIEI, PARTEA I, Nr. 825/13.IX.2005
ANEXA Nr. 2
SITUAȚIA PERSOANELOR JURIDICE

care dețin în folosință spații în cadrul imobilului situat în municipiul București,
Piața Revoluției nr. 1A, sectorul 1
Nr.
crt.

Persoanele juridice care dețin în folosință spații
în cadrul imobilului

1.

Senatul României

2.

Ministerul Muncii, Solidarității Sociale
și Familiei

3.

Ministerul Sănătății

4.

Serviciul de Telecomunicații Speciale

5.
6.

Societatea Comercială îSind România“ — S.R.L.
București
Revista îViața Medicală“

7.

Sucursala de Reprezentare și Protocol îTriumf“

8.

Confederația Națională a Sindicatelor Libere din
România — Frăția
Societatea Comercială îMobifon“ — S.A. București

9.

Actul juridic în baza căruia este deținută folosința spațiilor

Contractul nr. 92 din 25 ianuarie 2005, Actul adițional
nr. 261 din 14 aprilie 2005
Contractul nr. 35 din 11 februarie 1998, Actul adițional
nr. 265 din 14 aprilie 2005 și Actul adițional nr. 14
din 12 ianuarie 2005
Contractul nr. 1.783 din 4 martie 1997, Contractul
nr. 7.450 din 19 decembrie 1996, Actul adițional
nr. 15 din 12 ianuarie 2005 și Actul adițional nr. 265
din 14 aprilie 2005
Contractul nr. 50 din 25 ianuarie 2001, Actul adițional
nr. 16 din 12 ianuarie 2005
Contractul nr. 108 din 24 februarie 2003, Actul adițional
nr. 546 din 7 septembrie 2004
Contractul nr. 133 din 12 februarie 1998, Actul adițional
nr. 12 din 12 februarie 2005
Contractul nr. 313 din 18 iunie 2001, Actul adițional
nr. 476 din 29 mai 2005
Contractul nr. 2.262 din 27 martie 1995, Actul adițional
nr. 294 din 18 mai 2004
Contractul nr. 562 din 18 iulie 2005

ANEXA Nr. 3
PERSONALUL CONTRACTUAL

din cadrul Regiei Autonome îAdministrația Patrimoniului Protocolului de Stat“, care va fi preluat
în condițiile legii de Ministerul Administrației și Internelor
Nr.
crt.

1
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.

Numărul posturilor

1
1
1
1
1
11
22
1
2
7
2
5
1
2
1
2
6
2
2

Tipul ocupației

șef sector
șef formație
maistru
curier
agent prestator
telefonistă
femeie de serviciu
zugrav
instalator
electrician
tâmplar
lăcătuș
faianțar
croitor
geamgiu
tapițer
fochist
montor reglor ascensor
liftier

MONITORUL OFICIAL AL ROMÂNIEI, PARTEA I, Nr. 825/13.IX.2005

7

GUVERNUL ROMÂNIEI

HOTĂRÂRE
pentru modificarea anexei nr. 3 la Normele privind autorizarea laboratoarelor
și a atelierelor de conservare și restaurare, aprobate prin Hotărârea Guvernului nr. 216/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 3 la Normele privind
autorizarea laboratoarelor și a atelierelor de conservare și
restaurare, aprobate prin Hotărârea Guvernului

nr. 216/2004, publicată în Monitorul Oficial al României,
Partea I, nr. 196 din 5 martie 2004, se modifică și se
înlocuiește cu anexa la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 8 septembrie 2005.
Nr. 1.023.

ANEXĂ
(Anexa nr. 3 la norme)
ROMÂNIA
MINISTERUL CULTURII ȘI CULTELOR

AUTORIZAȚIE DE FUNCȚIONARE

Nr. ......
Data ....................
Laboratorul ......................................, situat în localitatea ..........................., str. .......................
nr. ...., bl. ...., sc. ..., et. ....., ap. ...., sectorul ...., județul ......................, cod .......................,
telefon/fax ..........................., aparținând de ........................................................................................,
(denumirea societății)

cod unic de înregistrare ........................................., are condiții materiale și capacitate profesională
de a desfășura activități de conservare-restaurare în următoarele domenii:
....................................................................................................................................................................
....................................................................................................................................................................
....................................................................................................................................................................
....................................................................................................................................................................
....................................................................................................................................................................
....................................................................................................................................................................
................................................................................................................................................................ .
Prezenta autorizație a fost eliberată conform prevederilor Legii nr. 182/2000 privind protejarea
patrimoniului cultural național mobil, cu modificările și completările ulterioare, și documentației
înregistrate la Ministerul Culturii și Cultelor cu nr. ............ .
Ministrul culturii și cultelor,
.........................................
(se va completa numele ministrului)

Avizat C.N.M.C.
Secretar,
.................................
(se va completa
numele secretarului)

8

MONITORUL OFICIAL AL ROMÂNIEI, PARTEA I, Nr. 825/13.IX.2005
GUVERNUL ROMÂNIEI

HOTĂRÂRE
privind modificarea art. 1 din Hotărârea Guvernului nr. 326/2001 pentru stabilirea componenței
Comisiei de privatizare a Băncii Comerciale Române — S.A.
În temeiul art. 108 din Constituția României, republicată, și al art. 6 din Legea nr. 83/1997 pentru privatizarea
societăților comerciale bancare la care statul este acționar, cu modificările și completările ulterioare,
Guvernul României adoptă prezenta hotărâre.
Articol unic. — Punctul 2 al articolului 1 din Hotărârea
Guvernului nr. 326/2001 pentru stabilirea componenței
Comisiei de privatizare a Băncii Comerciale Române — S.A.,
publicată în Monitorul Oficial al României, Partea I, nr. 146

din 23 martie 2001, cu modificările ulterioare, se modifică
și va avea următorul cuprins:
î2. Sebastian Teodor Gheorghe Vlădescu, reprezentant
al Ministerului Finanțelor Publice;“.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul finanțelor publice,
Doina-Elena Dascălu,
secretar de stat

București, 8 septembrie 2005.
Nr. 1.030.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor metodologice de aplicare a Legii nr. 50/1991
privind autorizarea executării lucrărilor de construcții
Având în vedere prevederile art. 4 din Legea nr. 50/1991
republicată, cu modificările ulterioare,
în temeiul art. II alin. (2) din Legea nr. 199/2004 pentru
autorizarea executării lucrărilor de construcții și al art. 5 alin.
organizarea și funcționarea Ministerului Transporturilor, Construcțiilor
ministrul transporturilor, construcțiilor și turismului
Art. 1. — Se aprobă Normele metodologice de aplicare
a Legii nr. 50/1991 privind autorizarea executării lucrărilor
de construcții, republicată, cu modificările ulterioare,
prevăzute în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I.
Art. 3. — La data publicării prezentului ordin, Ordinul
ministrului lucrărilor publice, transporturilor și locuinței

privind autorizarea executării lucrărilor de construcții,
modificarea și completarea Legii nr. 50/1991 privind
(4) din Hotărârea Guvernului nr. 412/2004 privind
și Turismului, cu modificările și completările ulterioare,

emite următorul ordin:
nr. 1.943/2001 pentru aprobarea Normelor metodologice de
aplicare a Legii nr. 50/1991 privind autorizarea executării
lucrărilor de construcții, republicată, cu modificările și
completările ulterioare, publicat în Monitorul Oficial al
României, Partea I, nr. 231 din 8 aprilie 2002, se abrogă, iar
ordinul ministrului transporturilor, construcțiilor și turismului
pentru aprobarea Normelor metodologice de aplicare a Legii
nr. 50/1991 privind autorizarea executării lucrărilor de
construcții, republicată, își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 26 august 2005.
Nr. 1.430.
*) Anexa se publică ulterior în Monitorul Oficial al României, Partea I, nr. 825 bis abonament, care se poate achiziționa și de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 825/13.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048102]
ISSN 1453—4495

