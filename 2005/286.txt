PARTEA

Anul 173 (XVII) — Nr. 286

I

Miercuri, 6 aprilie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

207.

HOTĂRÂRI

— Hotărâre privind stabilirea cerințelor esențiale
de securitate ale explozivilor de uz civil și a
condițiilor pentru introducerea lor pe piață .............

ALE

GUVERNULUI

1–16

ROMÂNIEI

GUVERNUL ROMÂNIEI

HOTĂRÂRE
privind stabilirea cerințelor esențiale de securitate ale explozivilor de uz civil și a condițiilor
pentru introducerea lor pe piață
În temeiul art. 108 din Constituția României, republicată, al art. 5 alin. (1) din Legea protecției muncii nr. 90/1996,
republicată, și al art. 5 alin. (2) din Legea nr. 608/2001 privind evaluarea conformității produselor, cu modificările și
completările ulterioare,
în aplicarea prevederilor art. 69 și 70 din Acordul european instituind o asociere între România, pe de o parte, și
Comunitățile Europene și statele membre ale acestora, pe de altă parte, semnat la Bruxelles la 1 februarie 1993, ratificat
prin Legea nr. 20/1993,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prevederile prezentei hotărâri se aplică
explozivilor, astfel cum sunt definiți în art. 2 alin. (1) lit. a).
Art. 2. — (1) În sensul prezentei hotărâri, următorii
termeni și expresii se definesc astfel:
a) explozivi — materii și articole considerate ca fiind
explozive în recomandările Națiunilor Unite privind
transportul produselor periculoase și care se încadrează în
clasa 1 a acestor recomandări;

b) recomandările Națiunilor Unite — recomandările
stabilite de Comitetul de experți ai Națiunilor Unite privind
transportul produselor periculoase, așa cum au fost
publicate de această organizație (Cartea Portocalie) și
modificate până la data adoptării prezentei hotărâri;
c) securitate — prevenirea accidentelor și, atunci când
această prevenire nu poate fi evitată, limitarea efectelor
acestora;
d) siguranță — prevenirea utilizării explozivilor ce
contravine reglementărilor în vigoare și ordinii publice;

2

MONITORUL OFICIAL AL ROMÂNIEI, PARTEA I, Nr. 286/6.IV.2005

e) armurier — orice persoană fizică sau juridică a cărei
ocupație constă total ori parțial în fabricarea,
comercializarea, schimbul, închirierea, repararea sau
transformarea armelor de foc și muniției;
f) transfer — orice deplasare fizică a explozivilor pe
teritoriul României, precum și dinspre statele membre ale
Uniunii Europene către România sau invers, cu excepția
deplasărilor în cadrul aceluiași amplasament;
g) autorizație de transfer — decizia luată pentru a
permite transferuri prevăzute de explozivi în/din România
dintr-un/într-un stat membru al Uniunii Europene;
h) întreprindere/agent economic din sectorul explozivilor —
orice persoană fizică sau juridică ce posedă autorizație
care o îndreptățește să se angajeze în fabricarea,
depozitarea, utilizarea, transferul sau comercializarea
explozivilor;
i) introducerea pe piață — acțiunea de a face disponibil,
pentru prima dată, contra cost sau gratuit, explozivii care
intră sub incidența prezentei hotărâri, în vederea distribuirii
și/sau utilizării lor în România sau într-un stat membru al
Uniunii Europene.
(2) Termenii și expresiile definite la alin. (1) se
completează cu termenii definiți la art. 4 din Legea
nr. 608/2001 privind evaluarea conformității produselor, cu
modificările și completările ulterioare.
Art. 3. — (1) Prevederile prezentei hotărâri nu se
aplică:
a) explozivilor, inclusiv munițiilor, destinați utilizării de
către forțele armate și poliție;
b) articolelor pirotehnice;
c) munițiilor de uz civil, cu excepția prevederilor
art. 26—34 și art. 40—42.
(2) Articolele prevăzute în anexa nr. 1 sunt considerate
explozivi și intră sub incidența prezentei hotărâri.
Art. 4. — Ministerul Muncii, Solidarității Sociale și
Familiei poate să clasifice anumite materii sau substanțe,
care nu intră sub incidența prezentei hotărâri, ca fiind
explozivi, în temeiul unor acte normative sau reglementări
tehnice, cu condiția ca acestea să nu contravină
prevederilor prezentei hotărâri.
CAPITOLUL II
Condiții de introducere pe piață
Art. 5. — Nu poate fi interzisă, restricționată sau
împiedicată introducerea pe piață a explozivilor care fac
obiectul prezentei hotărâri și care sunt conformi cu
prevederile acesteia.
Art. 6. — Explozivii trebuie să respecte cerințele
esențiale de securitate prevăzute în anexa nr. 2, care le
sunt aplicabile.
Art. 7. — Ministerul Muncii, Solidarității Sociale și
Familiei ia toate măsurile necesare pentru a se asigura că
explozivii de uz civil:
a) sunt introduși pe piață numai dacă respectă toate
prevederile prezentei hotărâri;

b) poartă marcajul european de conformitate CE,
denumit în continuare marcaj CE, prevăzut la art. 12;
c) au fost supuși unei evaluări de conformitate potrivit
procedurilor prevăzute în anexa nr. 3.
Art. 8. — În cazul în care explozivilor le sunt aplicabile
și alte reglementări care se referă la alte aspecte și care
prevăd aplicarea marcajului CE, acest marcaj semnifică și
conformitatea cu prevederile acelor reglementări aplicabile
acestora.
Art. 9. — (1) Se consideră ca fiind în conformitate cu
cerințele esențiale de securitate prevăzute la art. 8
explozivii care fac obiectul prezentei hotărâri și care
satisfac standardele române și/sau standardele naționale
ale statelor membre ale Uniunii Europene care adoptă
standarde europene armonizate ale căror numere de referință
au fost publicate în Jurnalul Oficial al Uniunii Europene.
(2) Ministerul Muncii, Solidarității Sociale și Familiei va
publica și va actualiza periodic, în Monitorul Oficial al
României, Partea I, lista standardelor române care adoptă
standardele prevăzute la alin. (1), aprobată prin ordin al
ministrului muncii, solidarității sociale și familiei.
(3) În situația în care se constată că un standard
prevăzut la alin. (1) nu satisface în totalitate cerințele
esențiale de securitate prevăzute la art. 8, Ministerul
Muncii, Solidarității Sociale și Familiei înștiințează Comitetul
Permanent de pe lângă Comisia Europeană. Ministerul
Muncii, Solidarității Sociale și Familiei va duce la îndeplinire
decizia adoptată de Comitetul Permanent de pe lângă
Comisia Europeană, conform prevederilor Hotărârii
Guvernului nr. 1.016/2004 privind măsurile pentru
organizarea și realizarea schimbului de informații în
domeniul standardelor și reglementărilor tehnice, precum și
al regulilor referitoare la serviciile societății informaționale
între România și statele membre ale Uniunii Europene,
precum și Comisia Europeană.
(4) Autoritățile competente vor desemna câte un
reprezentant pentru participare la Comitetul Permanent de
pe lângă Comisia Europeană pentru dezbaterea
problemelor care pot apărea la implementarea Directivei
93/15/CEE privind armonizarea legislației statelor membre
referitoare la introducerea pe piață și controlul explozivilor
de uz civil.
CAPITOLUL III
Proceduri pentru evaluarea conformității
Art. 10. — Evaluarea conformității explozivilor se face
după una dintre următoarele proceduri:
1. examinarea EC de tip (modulul B), prevăzută în
anexa nr. 3 pct. 1, la care se adaugă, la alegerea
producătorului, una dintre următoarele:
a) conformitatea cu tipul (modulul C), prevăzută în
anexa nr. 3 pct. 2;
b) procedura referitoare la asigurarea calității producției
(modulul D), prevăzută în anexa nr. 3 pct. 3;
c) procedura referitoare la asigurarea calității produsului
(modulul E), prevăzută în anexa nr. 3 pct. 4;

MONITORUL OFICIAL AL ROMÂNIEI, PARTEA I, Nr. 286/6.IV.2005
d) procedura referitoare la verificarea produsului
(modulul F), prevăzută în anexa nr. 3 pct. 5;
2. verificarea unității de produs (modulul G), prevăzută
în anexa nr. 3 pct. 6.
CAPITOLUL IV
Organisme notificate
Art. 11. — (1) Competența organismelor care urmează
a fi notificate este recunoscută de către Ministerul Muncii,
Solidarității Sociale și Familiei pe baza unei proceduri de
evaluare, avându-se în vedere criteriile minime prevăzute în
anexa nr. 4. Se consideră că organismele care îndeplinesc
criteriile de evaluare prevăzute în standardele europene
armonizate relevante îndeplinesc criteriile prevăzute în
anexa nr. 4.
(2) Ministerul Muncii, Solidarității Sociale și Familiei
notifică statelor membre ale Uniunii Europene și Comisiei
Europene organismele desemnate pentru realizarea
procedurilor de evaluare a conformității, prevăzute la
art. 10, împreună cu sarcinile specifice pe care aceste
organisme au fost desemnate să le îndeplinească și
numărul de identificare alocat acestora anterior de către
Comisia Europeană.
(3) Lista organismelor notificate și numărul de
identificare alocat acestora, precum și sarcinile specifice
pentru care au fost notificate se publică în Jurnalul Oficial
al Uniunii Europene și se actualizează permanent.
(4) În condițiile în care se constată că un organism
notificat nu mai întrunește criteriile minime prevăzute în
anexa nr. 4, Ministerul Muncii, Solidarității Sociale și
Familiei retrage notificarea organismului și informează
Comisia Europeană și statele membre ale Uniunii
Europene.
CAPITOLUL V
Marcajul de conformitate CE
Art. 12. — (1) Marcajul de conformitate CE se aplică
direct pe explozivi, astfel încât să fie vizibil, ușor de citit și
să nu poată fi șters sau, dacă acest lucru nu este posibil,
pe o placă de identificare atașată la exploziv. În ultimă
instanță, dacă nici una dintre primele două metode nu
poate fi utilizată, marcajul de conformitate CE se aplică pe
ambalaj.
(2) Placa de identificare trebuie realizată în așa fel încât
să fie imposibilă reutilizarea ei.
(3) Modelul ce trebuie folosit pentru marcajul de
conformitate CE este prevăzut în anexa nr. 5.
Art. 13. — (1) Aplicarea pe explozivi a marcajelor care
pot induce în eroare terții în ceea ce privește semnificația
și forma marcajului CE este interzisă.
(2) Orice alt marcaj poate fi aplicat pe explozivi cu
condiția ca vizibilitatea și lizibilitatea marcajului CE să nu
fie reduse.
Art. 14. — (1) În cazul în care organul de control
prevăzut la art. 43 alin. (3) stabilește că marcajul de
conformitate CE a fost aplicat necorespunzător,

3

producătorul, reprezentantul său autorizat ori persoana
responsabilă pentru introducerea pe piață a explozivului în
cauză, fără a aduce atingere prevederilor art. 15, este
obligată să aducă produsul în stare de conformitate cu
prevederile privind aplicarea marcajului și să înceteze
încălcarea prevederilor prezentei hotărâri.
(2) În cazul în care organul de control prevăzut la
art. 43 alin. (3) constată că neconformitatea prevăzută la
alin. (1) persistă, acesta dispune toate măsurile necesare
de restricționare sau de interzicere a introducerii pe piață a
produsului respectiv ori asigură retragerea acestuia de pe
piață, în conformitate cu prevederile art. 15 alin. (1).
Art. 15. — (1) În cazul în care organul de control
prevăzut la art. 43 alin. (3) constată că explozivii care
poartă marcajul CE și sunt utilizați în scopul pentru care
au fost proiectați pot pune în pericol securitatea, acesta
dispune măsuri pentru a-i retrage de pe piață, pentru a
interzice introducerea lor pe piață sau libera circulație.
(2) Organul de control prevăzut la art. 43 alin. (3)
informează în scris Ministerul Muncii, Solidarității Sociale și
Familiei asupra măsurilor luate, precizând motivele care au
stat la baza deciziei și în special dacă aceasta se
datorează:
a) nerespectării cerințelor esențiale de securitate;
b) aplicării necorespunzătoare a standardelor;
c) unei deficiențe din cuprinsul standardelor.
(3) În cazul în care un exploziv care nu este conform
poartă marcajul CE, organul de control prevăzut la art. 43
alin. (3) dispune măsurile corespunzătoare împotriva
persoanei/persoanelor care a/au aplicat marcajul și
informează în scris Ministerul Muncii, Solidarității Sociale și
Familiei asupra deciziilor sale.
(4) Ministerul Muncii, Solidarității Sociale și Familiei va
informa Comisia Europeană și statele membre ale Uniunii
Europene cu privire la măsurile luate potrivit prevederilor
alin. (2) și (3).
CAPITOLUL VI
Supravegherea transferurilor de explozivi
Art. 16. — Explozivii care fac obiectul prezentei hotărâri
pot fi transferați numai cu respectarea prevederilor
art. 17—25.
Art. 17. — În cazul transferurilor explozivilor
reglementați de prezenta hotărâre, controalele efectuate în
conformitate cu normele de drept comunitar sau cu
legislația națională nu se mai efectuează sub formă de
controale în interiorul frontierelor, ci numai ca parte a
procedurilor normale de control aplicate fără discriminare
pe teritoriul Uniunii Europene.
Art. 18. — (1) Autorizația pentru transferul explozivilor
se obține de către destinatar de la Direcția Generală de
Poliție a Municipiului București sau de la inspectoratul
județean de poliție de la locul de destinație.
(2) Direcția Generală de Poliție a Municipiului București
sau inspectoratul județean de poliție verifică dacă

4

MONITORUL OFICIAL AL ROMÂNIEI, PARTEA I, Nr. 286/6.IV.2005

destinatarul este autorizat legal să primească explozivi și
dacă posedă autorizațiile necesare.
(3) Persoana responsabilă pentru transfer informează
Direcția Generală de Poliție a Municipiului București,
inspectoratul județean de poliție sau autoritățile competente
din statele membre ale Uniunii Europene cu privire la
itinerarul de deplasare a transportului de explozivi, inclusiv
al celor aflate în tranzit pe teritoriul României sau pe
teritoriul unui stat membru al Uniunii Europene, solicitând
autorizarea acestora.
Art. 19. — Atunci când există suspiciuni în ceea ce
privește dreptul destinatarului de a primi explozivi, Direcția
Generală de Poliție a Municipiului București sau
inspectoratul județean de poliție transmite Comisiei
Europene informațiile deținute în acest sens.
Art. 20. — (1) Dacă Direcția Generală de Poliție a
Municipiului București sau inspectoratul județean de poliție
de la locul de destinație aprobă un transfer, acesta emite
destinatarului un document reprezentând autorizația de
transfer, care trebuie să cuprindă toate informațiile
prevăzute la art. 22.
(2) Acest document însoțește explozivii până la
destinația declarată și este prezentat, la cerere, organelor
de control.
(3) Destinatarul păstrează o copie a documentului, pe
care o prezintă organelor de control din locul de destinație,
la cererea acestora.
(4) Modelul documentului pentru transferul explozivilor
este prezentat în anexa nr. 6.
(5) Documentul pentru transfer, conform modelului, este
un document valabil pentru a însoți explozivii transferați
până ajung la destinație.
(6) Documentul pentru transferul explozivilor nu este
valabil și pentru transferul munițiilor.
(7) Documentul pentru transferul explozivilor, denumit în
continuare document, se întocmește în trei exemplare,
luându-se măsurile necesare care să includă mijloace de
securizare sigure pentru a-l face de nefalsificat.
(8) Documentul se tipărește pe hârtie având minimum
80 g/m2 care să fie suficient de rezistentă pentru a nu se
rupe și a nu se șifona ușor în condiții normale de utilizare.
Art. 21. — (1) Dacă Direcția Generală de Poliție a
Municipiului București sau inspectoratul județean de poliție
consideră că nu sunt necesare măsuri speciale de
siguranță, cum ar fi cele prevăzute la art. 22, explozivii pot
fi transferați pe teritoriul României sau pe o parte a
teritoriului României fără furnizarea informațiilor prevăzute
în același articol.
(2) Direcția Generală de Poliție a Municipiului București
sau inspectoratul județean de poliție de la locul de
destinație emite atunci o autorizație de transfer pe durată
determinată, care poate fi suspendată sau retrasă în orice
moment pe baza unei decizii motivate.
(3) Documentul menționat la art. 20 se referă în acest
caz doar la autorizația prevăzută la alin. (2) și însoțește
explozivii până la destinație.

Art. 22. — Dacă transferul explozivilor necesită
supraveghere specială pentru a respecta cerințele
particulare de siguranță, destinatarul trebuie să furnizeze
înainte de transfer Direcției Generale de Poliție a
Municipiului București sau inspectoratului județean de poliție
de la locul de destinație următoarele date:
a) numele și adresele operatorilor implicați; aceste date
trebuie să fie suficient de detaliate pentru a permite
contactarea operatorilor, iar pe de altă parte, pentru a
stabili persoanele care sunt oficial abilitate de a recepționa
transportul;
b) numărul și cantitatea explozivilor transferați;
c) o descriere completă a explozivilor în cauză și a
mijloacelor de identificare, inclusiv a numărului de
identificare al Națiunilor Unite;
d) dacă explozivii urmează a fi introduși pe piață, date
și informații cu privire la respectarea condițiilor impuse
pentru introducerea pe piață;
e) mijloacele de transport și itinerarul;
f) data estimativă a plecării și sosirii transportului;
g) dacă este necesar, punctul exact de intrare și/sau de
ieșire pe/de pe teritoriul României.
Art. 23. — (1) Direcția Generală de Poliție a
Municipiului București sau inspectoratul județean de poliție
de la locul de destinație analizează toate condițiile în care
are loc transferul, acordând o atenție deosebită asigurării
cerințelor specifice de siguranță.
(2) Transferul este autorizat numai dacă cerințele
specifice de siguranță sunt respectate.
(3) În cazul tranzitului pe teritoriul României, Direcția
Generală de Poliție a Municipiului București sau
inspectoratul județean de poliție analizează și aprobă, în
aceleași condiții, informațiile referitoare la transfer.
Art. 24. — Fără a aduce atingere verificărilor obișnuite
realizate de statul membru al Uniunii Europene din care
pornește transportul, pe teritoriul său, destinatarii și
operatorii implicați în sectorul explozivilor transmit
autorităților competente din statul membru al Uniunii
Europene din care pornește transportul, precum și celor din
statele membre ale Uniunii Europene tranzitate, la cererea
acestora, toate datele și informațiile relevante pe care le
posedă în legătură cu transferul de explozivi.
Art. 25. — Transferul de explozivi se poate efectua
numai atunci când destinatarul a obținut toate aprobările
necesare pentru transfer conform prevederilor art. 18
alin. (1) și (3), art. 20 alin. (1)—(3), art. 21 și 22.
CAPITOLUL VII
Supravegherea transferurilor de muniție
Art. 26. — (1) Muniția poate fi transferată numai cu
respectarea prevederilor stabilite în art. 27—31.
(2) Prevederile art. 27—31 se aplică și în cazul
transferului muniției care face obiectul unei vânzări prin
corespondență.
Art. 27. — În cazul transferului muniției către un stat
membru al Uniunii Europene, înainte de orice expediție,

MONITORUL OFICIAL AL ROMÂNIEI, PARTEA I, Nr. 286/6.IV.2005
persoana interesată comunică Direcției Generale de Poliție
a Municipiului București sau inspectoratului județean de
poliție din locul unde se află muniția următoarele date:
a) numele și adresa persoanelor care vând sau
transferă muniția, ale persoanei care cumpără sau primește
muniția și, când este cazul, numele și adresa proprietarului;
b) adresa la care va fi trimisă sau transportată muniția;
c) cantitatea de muniție trimisă sau transportată;
d) date care fac posibilă identificarea muniției, precum
și o indicare a faptului că muniția a fost verificată conform
prevederilor Convenției din 1 iulie 1969 privind
recunoașterea reciprocă a marcării armelor de foc mici;
e) mijloacele de transfer;
f) data plecării și data estimată pentru sosirea
transportului.
Art. 28. — (1) Datele prevăzute la art. 27 lit. e) și f) nu
trebuie comunicate în cazul transferului între armurieri.
(2) Direcția Generală de Poliție a Municipiului București
sau inspectoratul județean de poliție analizează condițiile în
care are loc transferul, în special cele referitoare la
siguranță.
(3) În cazul în care Direcția Generală de Poliție a
Municipiului București sau inspectoratul județean de poliție
autorizează un astfel de transfer, acesta emite o autorizație
care cuprinde toate datele prevăzute la art. 27, autorizație
care însoțește muniția până la destinație.
(4) Autorizația trebuie prezentată Direcției Generale de
Poliție a Municipiului București sau inspectoratului județean
de poliție din locul de destinație, la cerere.
Art. 29. — (1) Direcția Generală de Poliție a
Municipiului București sau inspectoratul județean de poliție
poate acorda armurierilor dreptul de a efectua transferuri
de muniție de pe teritoriul României către armurieri dintr-un
stat membru al Uniunii Europene sau în tranzit pe teritoriul
României, fără autorizarea prealabilă prevăzută la art. 28
alin. (3), aceștia având obligația respectării actelor
normative în vigoare.
(2) În cazul prevăzut la alin. (1) Direcția Generală de
Poliție a Municipiului București sau inspectoratul județean
de poliție emite o autorizație valabilă timp de 3 ani, care
poate fi suspendată sau anulată în orice moment, prin
decizie motivată.
(3) Direcția Generală de Poliție a Municipiului București
sau inspectoratul județean de poliție emite un document
care face referire la autorizația prevăzută la alin. (2), care
însoțește muniția până la destinație și se prezintă
autorităților competente din România și din statele membre
ale Uniunii Europene, la cererea acestora.
(4) Înainte de efectuarea transferului, armurierul
comunică autorităților competente din statul membru al
Uniunii Europene din care pornește transferul toate datele
prevăzute la art. 27.
Art. 30. — (1) Ministerul Administrației și Internelor
trebuie să furnizeze celorlalte state membre ale Uniunii
Europene lista cu tipurile de muniție pentru care
autorizarea transferului către teritoriul României se poate
face fără a fi nevoie de un acord prealabil.

5

(2) Listele cu tipurile de muniție se transmit armurierilor
care au obținut autorizații pentru transferuri de muniție fără
autorizarea prealabilă conform art. 29.
Art. 31. — (1) Direcția Generală de Poliție a
Municipiului București sau inspectoratul județean de poliție
trebuie să transmită datele și informațiile utile pe care le
deține în legătură cu transferurile definitive de muniție,
autorităților competente din statele membre ale Uniunii
Europene spre teritoriul cărora se efectuează asemenea
operațiuni.
(2) Toate datele și informațiile primite în aplicarea
art. 26—31 sunt comunicate cel târziu în momentul
transferului autorităților competente din statul membru al
Uniunii Europene în care se află punctul de destinație al
transferului și, dacă este cazul, celor din statele membre
ale Uniunii Europene tranzitate.
CAPITOLUL VIII
Dispoziții finale și tranzitorii
Art. 32. — (1) Prin derogare de la prevederile art. 18,
20—22 și art. 26—31, în cazul unor amenințări grave sau
atacuri asupra siguranței prin deținerea ori folosirea ilicită a
explozivilor sau munițiilor reglementate de prezenta
hotărâre, Ministerul Administrației și Internelor poate lua
toate măsurile necesare referitoare la transferul explozivilor
ori muniției pentru a preveni această deținere sau folosire
ilicită.
(2) Aceste măsuri trebuie să respecte principiul
proporționalității și nu trebuie să constituie un mijloc de
discriminare arbitrară sau o restricție mascată în comerțul
cu explozivi ori muniții.
(3) Dacă adoptă măsurile prevăzute la alin. (1),
Ministerul Administrației și Internelor trebuie să le notifice
imediat Comisiei Europene, care informează autoritățile
competente din statele membre ale Uniunii Europene
despre aceasta.
Art. 33. — (1) Autoritatea competentă pentru realizarea
schimbului de informații pentru aplicarea prevederilor
art. 16—31 este Ministerul Administrației și Internelor.
(2) Datele de identificare a autorității competente pentru
schimbul de informații și pentru aplicarea regulilor
prevăzute de art. 16—31 se comunică statelor membre ale
Uniunii Europene și Comisiei Europene.
Art. 34. — În scopul aplicării prezentei hotărâri,
prevederile Regulamentului Comisiei (CE) nr. 515/97 privind
asistența reciprocă între autoritățile administrative ale
statelor membre și cooperarea dintre acestea din urmă și
Comisie în vederea asigurării aplicării corecte a legislației
din domeniul vamal și agricol, publicat în Jurnalul Oficial al
Comunităților Europene (JOCE) nr. L 028 din 22 martie
1997, în special cele referitoare la confidențialitate, se
aplică întocmai.
Art. 35. — Ministerul Administrației și Internelor pune la
dispoziție autorităților competente din țările Uniunii
Europene
informații
actualizate
referitoare
la

6

MONITORUL OFICIAL AL ROMÂNIEI, PARTEA I, Nr. 286/6.IV.2005

întreprinderile/agenții economici din sectorul explozivilor care
posedă autorizațiile menționate la art. 2 alin. (1).
Art. 36. — Ministerul Administrației și Internelor trebuie
să verifice dacă întreprinderile/agenții economici din sectorul
explozivilor posedă un sistem de urmărire a explozivilor,
astfel încât identificarea celor care dețin sau produc
explozivi să fie posibilă în orice moment.
Art. 37. — Întreprinderile/agenții economici din sectorul
explozivilor păstrează acele înregistrări ale tranzacțiilor care
sunt necesare pentru respectarea obligațiilor prevăzute la
art. 35 și 36.
Art. 38. — (1) Documentele prevăzute la art. 37 trebuie
păstrate cel puțin 3 ani de la sfârșitul anului calendaristic
în care a fost efectuată tranzacția înregistrată, chiar dacă
întreprinderea/agentul economic din sectorul explozivilor și-a
încetat activitatea.
(2) Aceste documente trebuie să fie disponibile imediat
pentru verificare, la cererea Ministerului Administrației și
Internelor.
Art. 39. — Atunci când Ministerul Muncii, Solidarității
Sociale și Familiei emite o autorizație cu scopul de a
permite exercitarea unei activități de producere a
explozivilor, verifică dacă persoanele responsabile sunt în
măsură să respecte obligațiile tehnice asumate.
Art. 40. — (1) Constituie contravenții următoarele fapte
și se sancționează astfel:
a) nerespectarea prevederilor art. 6 atrage sancționarea
producătorului, reprezentantului său autorizat sau a
persoanei responsabile pentru introducerea pe piață cu
amendă de la 50.000.000 lei la 100.000.000 lei, retragerea
de pe piață, interzicerea utilizării și introducerii pe piață a
explozivilor neconformi;
b) nerespectarea prevederilor art. 12 sau 14 atrage
sancționarea producătorului, reprezentantului său autorizat
sau a persoanei responsabile pentru introducerea pe piață
cu amendă de la 25.000.000 lei la 50.000.000 lei,
retragerea de pe piață și/sau interzicerea introducerii pe
piață a explozivilor fără marcajul de conformitate sau cu
marcajul incorect;
c) nerespectarea prevederilor art. 18 alin. (1) și (3),
art. 22 ori 25, cu amendă de la 25.000.000 lei la
50.000.000 lei și interzicerea efectuării transferului de
explozivi până la obținerea aprobărilor și informațiilor
solicitate;
d) nerespectarea prevederilor art. 27 ori art. 28 alin. (4),
cu amendă de la 25.000.000 lei la 50.000.000 lei și
interzicerea efectuării transferului de muniție, până la
obținerea autorizației și a informațiilor solicitate;
e) nerespectarea prevederilor art. 10, cu amendă de la
25.000.000 lei la 50.000.000 lei pentru neaplicarea sau
aplicarea necorespunzătoare a procedurilor pentru
evaluarea conformităților explozivilor.
(2) Constatarea contravențiilor și aplicarea sancțiunilor
prevăzute la alin. (1) lit. a), b) și e) se fac de către
personalul împuternicit din cadrul Inspecției Muncii, iar cele
prevăzute la alin. (1) lit. c) și d), de către personalul
împuternicit din cadrul Inspectoratului General al Poliției
Române.

Art. 41. — Contravențiilor prevăzute la art. 40 le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările ulterioare.
Art. 42. — Ministerul Administrației și Internelor, prin
organele împuternicite conform legislației în vigoare, poate
confisca orice produs care intră sub incidența prezentei
hotărâri, atunci când există suficiente probe care să ateste
că acel produs va fi dobândit, utilizat sau traficat ilicit.
Art. 43. — (1) Autoritățile competente în sensul
prezentei hotărâri sunt Ministerul Muncii, Solidarității Sociale
și Familiei și Ministerul Administrației și Internelor.
(2) Organul de control care asigură supravegherea
transferurilor de explozivi de uz civil și muniții este
Inspectoratul General al Poliției Române.
(3) Organul de control care asigură supravegherea
pieței explozivilor de uz civil și muniției este Inspecția
Muncii, organ al administrației publice centrale în
subordinea Ministerului Muncii, Solidarității Sociale și
Familiei.
Art. 44. — (1) Până la data aderării României la
Uniunea Europeană, se admite introducerea pe piață în
România a explozivilor cu marcaj național de conformitate
CS, denumit în continuare marcaj CS, aplicat conform
prevederilor alin. (2). Elementele de identificare a
marcajului CS sunt prevăzute în anexa nr. 2 la Legea
nr. 608/2001, cu modificările și completările ulterioare.
(2) În situația în care evaluarea conformității explozivilor
prevăzuți la art. 1, destinați pieței naționale, se realizează
de către organisme recunoscute și desemnate conform
prevederilor alin. (5) prin utilizarea procedurilor prevăzute
de prezenta hotărâre, producătorul sau reprezentantul său
autorizat trebuie să aplice marcajul CS și să emită
declarația CS de conformitate.
(3) Prevederile prezentei hotărâri referitoare la marcajul
CE se aplică identic și pentru marcajul CS.
(4) Pe explozivii care fac obiectul prezentei hotărâri nu
se pot aplica simultan marcajul CE și marcajul CS.
(5) Până la împlinirea termenului prevăzut la alin. (1),
pentru realizarea procedurilor de evaluare a conformității
prevăzute de prezenta hotărâre, Ministerul Muncii,
Solidarității Sociale și Familiei recunoaște și desemnează
organisme la nivel național.
(6) Recunoașterea și desemnarea prevăzute la alin. (5)
se realizează avându-se în vedere criteriile minime
prevăzute în anexa nr. 4, conform normelor metodologice
aprobate prin ordin al ministrului muncii, solidarității sociale
și familiei, care se publică în Monitorul Oficial al României,
Partea I.
(7) Lista cuprinzând organismele prevăzute la alin. (5)
și sarcinile specifice pe care acestea trebuie să le
îndeplinească se aprobă și se actualizează ori de câte ori
este necesar prin ordin al ministrului muncii, solidarității
sociale și familiei, care se publică în Monitorul Oficial al
României, Partea I. În acest ordin se va menționa pentru

7

MONITORUL OFICIAL AL ROMÂNIEI, PARTEA I, Nr. 286/6.IV.2005
fiecare organism numărul de identificare alocat anterior în
Registrul organismelor recunoscute.
Art. 45. — Responsabilitățile producătorului sau
reprezentantului său autorizat în legătură cu explozivii
prevăzuți la art. 1, introduși pe piață cu marcaj CS, sunt
aceleași cu cele prevăzute de prezenta hotărâre pentru
explozivii prevăzuți la art. 1 cu marcaj CE.
Art. 46. — Avizele acordate pentru explozivii prevăzuți
la art. 1 în baza legislației în vigoare la data publicării
prezentei hotărâri își mențin valabilitatea până la data
expirării acestora, dar nu mai târziu de data aderării
României la Uniunea Europeană.
Art. 47. — De la data aderării României la Uniunea
Europeană se admite introducerea pe piață numai a
explozivilor care poartă marcajul CE.
Art. 48. — Anexele nr. 1—6 fac parte integrantă din
prezenta hotărâre.
Art. 49. — Prezenta hotărâre intră în vigoare la data de
1 octombrie 2005, cu excepția prevederilor art. 9 alin. (3),

art. 11 alin. (2), (3), (4), art. 15 alin. (4), art. 17, art. 31
alin. (1), art. 32 alin. (3), art. 33 și ale art. 34, care intră
în vigoare la data aderării României la Uniunea Europeană.
Art. 50. — Prezenta hotărâre transpune prevederile
Directivei europene nr. 93/15/CEE privind armonizarea
legislației statelor membre referitoare la introducerea pe
piață și supravegherea explozivilor de uz civil, publicată în
Jurnalul Oficial al Comunităților Europene (JOCE) nr. L 121
din 15 mai 1993, ale Directivei 2004/57/CE privind
identificarea articolelor pirotehnice și anumitor muniții din
Directiva 93/15/CEE privind armonizarea legislației statelor
membre referitoare la introducerea pe piață și
supravegherea explozivilor de uz civil, publicată în Jurnalul
Oficial al Uniunii Europene (JOUE) nr. L 127 din 29 aprilie
2004, precum și ale Deciziei 2004/388/CE privind
documentul de transfer intracomunitar al explozivilor,
publicată în Jurnalul Oficial al Uniunii Europene (JOUE)
nr. L 120 din 24 aprilie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Nicolae Berechet,
secretar de stat
Ministrul economiei și comerțului,
Codruț Ioan Șereș
București, 17 martie 2005.
Nr. 207.
ANEXA Nr. 1
ARTICOLE CONSIDERATE EXPLOZIVI
Număr
NU

Denumirea și descrierea

Grupa G
0121
Aprinzătoare (dispozitive de aprindere)

Clasă/
Diviziune

Glosar
(numai pentru informare)

1.1 G

Aprinzătoare
(dispozitive
de
aprindere)
Obiecte conținând una sau mai multe materii
explozive, folosite pentru a declanșa o deflagrație
într-un lanț pirotehnic. Ele pot fi acționate chimic,
electric sau mecanic.

0314

Aprinzătoare
(dispozitive de aprindere)

1.2

G

Conform rubricii No NU 0121

0315

Aprinzătoare
(dispozitive de aprindere)

1.3

G

Conform rubricii No NU 0121

0325

Aprinzătoare
(dispozitive de aprindere)

1.4

G

Conform rubricii No NU 0121

0353

Materii explozive n.s.a.

1.4

G

0454

Aprinzătoare
(dispozitive de aprindere)

1.4

S

Conform rubricii No NU 0121

8

MONITORUL OFICIAL AL ROMÂNIEI, PARTEA I, Nr. 286/6.IV.2005

Număr
NU

Grupa S
0131

0349

Denumirea și descrierea

Aprinzătoare pentru fitile utilizate în minerit

Materii explozive n.s.a.

Clasă/
Diviziune

1.4 S

Glosar
(numai pentru informare)

Aprinzătoare pentru fitile utilizate în minerit
Obiecte de concepție variată funcționând prin
fricțiune, șoc sau electric și folosit pentru
aprinderea fitilului utilizat în minerit

1.4 S

În prezenta anexă s-au folosit următoarele abrevieri:
n.s.a. — nespecificat în altă parte
NU — Națiunile Unite
No — Numărul de identificare

ANEXA Nr. 2
CERINȚE ESENȚIALE DE SECURITATE

I. Cerințe generale
1. Fiecare exploziv trebuie proiectat, fabricat și furnizat
în așa fel încât să prezinte un risc minim pentru
securitatea vieții și sănătății oamenilor și să prevină
deteriorarea proprietății și mediului, în condiții normale și
previzibile, în special cu privire la regulile de securitate și
practicile standard, inclusiv cele referitoare la perioada
dinaintea utilizării.
2. Fiecare exploziv trebuie să atingă performanțele
specifice declarate de producător, pentru a asigura cel mai
mare grad de securitate și de fiabilitate posibil.
3. Fiecare exploziv trebuie să fie proiectat și fabricat în
așa fel încât să poată fi neutralizat, folosindu-se tehnici
corespunzătoare, cu efecte minime asupra mediului
înconjurător.
II. Cerințe speciale
1. Cel puțin următoarele informații și proprietăți trebuie
să fie luate în considerare, când este cazul:
a) date despre producere și proprietăți caracteristice,
inclusiv compoziția chimică, gradul de amestecare și, când
este cazul, dimensiunile și distribuția mărimii granulelor;
b) stabilitatea fizică și chimică a explozivului în toate
condițiile mediului înconjurător în care acesta va fi expus;
c) sensibilitatea la impact și la frecare;
d) compatibilitatea tuturor componentelor din punct de
vedere al stabilității lor fizice și chimice;
e) puritatea chimică a explozivului;
f) rezistența explozivului la acțiunea apei, atunci când
acesta este destinat utilizării în condiții ude sau umede și
când siguranța sau fiabilitatea acestuia poate fi afectată
negativ de apă;
g) rezistența la temperaturi joase și înalte, atunci când
explozivul este destinat păstrării sau utilizării la astfel de
temperaturi și când siguranța sau fiabilitatea acestuia poate
fi afectată negativ de răcirea sau încălzirea unuia dintre
componenți sau a explozivului în întregime;
h) oportunitatea utilizării explozivului în medii cu risc (de
exemplu, medii puse în pericol de atmosfere grizutoase,
mase calde etc.), dacă explozivul este destinat utilizării în
astfel de condiții;

i) caracteristici de securitate pentru preîntâmpinarea
inițierii sau aprinderii neașteptate ori neatente;
j) încărcarea și funcționarea corectă a explozivului atunci
când acesta este utilizat cu scopul pentru care a fost creat;
k) instrucțiuni corespunzătoare și, dacă este necesar,
marcaje referitoare la manipularea în condiții de securitate,
depozitarea, utilizarea și distrugerea explozivului, scrise în
limba română sau în limba/limbile oficială/oficiale a/ale
statelor membre ale Uniunii Europene destinatare;
l) capacitatea explozivului, a învelișului și a tuturor
componentelor de a rezista deteriorărilor ce pot apărea în
timpul depozitării până la data expirării specificată de
producător;
m) specificarea tuturor dispozitivelor și accesoriilor
necesare pentru funcționarea fiabilă și sigură a explozivilor.
Fiecare exploziv se testează în condiții reale. Dacă nu
este posibilă testarea într-un laborator, testele se
efectuează în condițiile în care urmează să fie folosit
explozivul.
2. Diferitele grupe de explozivi trebuie să respecte cel
puțin cerințele următoare:
A. Explozivi minieri
a) Metoda de inițiere propusă trebuie să asigure
detonarea sigură, fiabilă și completă sau, după caz,
deflagrația explozivului minier. În cazul particular al pulberii
negre trebuie verificată capacitatea de deflagrație a
acesteia.
b) Explozivii minieri sub formă de cartușe trebuie să
transmită detonarea de la un capăt la celălalt al lanțului de
cartușe în condiții de siguranță și fiabilitate.
c) Gazele produse de explozivii minieri destinați utilizării
în subteran trebuie să conțină monoxid de carbon, gaze
nitroase, alte gaze, vapori sau reziduuri solide în
suspensie, în cantități care, în condiții normale de lucru, nu
sunt dăunătoare pentru sănătate.
B. Fitile detonante, fitile de siguranță, fitile de aprindere și
tuburi de șoc
a) Învelișurile fitilelor detonante, fitilelor de siguranță și
cele ale fitilelor de aprindere trebuie să aibă o rezistență

MONITORUL OFICIAL AL ROMÂNIEI, PARTEA I, Nr. 286/6.IV.2005
mecanică adecvată, care să permită protejarea umpluturii
de exploziv în timpul expunerii la solicitări mecanice
obișnuite.
b) Parametrii timpilor de ardere ai fitilelor de siguranță
trebuie indicați și să corespundă în condiții de fiabilitate.
c) Fitilele detonante trebuie să poată fi inițiate în condiții
fiabile, să aibă o capacitate de inițiere suficientă și să fie
respectate cerințele referitoare la depozitare în condiții
climatice speciale.
C. Detonatoare (inclusiv detonatoare cu întârziere) și relee
a) Detonatoarele trebuie să inițieze fiabil detonarea
explozivilor minieri destinați folosirii împreună cu aceștia, în
toate condițiile de utilizare previzibile.
b) Releele trebuie să poată fi inițiate fiabil.
c) Capacitatea de inițiere nu trebuie să fie afectată
negativ de umiditate.
d) Timpii de întârziere ai detonatorilor cu întârziere
trebuie să fie suficient de uniformi pentru a asigura ca

9

probabilitatea suprapunerii timpilor de întârziere ai treptelor
de timp apropiate să fie nesemnificativă.
e) Caracteristicile electrice ale detonatorilor electrici
trebuie să fie indicate de ambalaj (de exemplu, curent
minim de funcționare, rezistență etc.).
f) Reoforii detonatorilor electrici trebuie să aibă izolația
electrică corespunzătoare și o rezistență mecanică suficient
de mare, inclusiv soliditatea legăturii cu detonatorul,
avându-se în vedere destinația acestora.
D. Propulsori și carburanți pentru rachete
a) Aceste materiale nu trebuie să detoneze când sunt
utilizate în scopul pentru care au fost destinate.
b) Când este necesar, propulsorii trebuie să fie
stabilizați împotriva descompunerii (de exemplu, cei bazați
pe nitroceluloză).
c) Carburanții solizi pentru rachete, când se află în
formă comprimată sau turnată, nu trebuie să conțină fisuri
ori bule de gaz accidentale care afectează în mod
periculos funcționarea lor.

ANEXA Nr. 3
PROCEDURI PENTRU EVALUAREA CONFORMITĂȚII

1. Modulul B: Examinarea EC de tip
1. Acest modul descrie acea parte din procedură prin
care un organism notificat constată și atestă faptul că un
exemplar reprezentativ din producția avută în vedere
respectă prevederile prezentei hotărâri.
2. Cererea pentru efectuarea examinării EC de tip se
înaintează de producător sau de reprezentantul său
autorizat unui organism notificat ales de acesta.
Cererea trebuie să cuprindă:
— denumirea și sediul producătorului, precum și
denumirea și sediul reprezentantului său autorizat, dacă
cererea este înaintată de către acesta din urmă;
— o declarație scrisă în care se specifică faptul că
aceeași cerere nu a mai fost înaintată la un alt organism
notificat;
— documentația tehnică, conform specificărilor de la
pct. 3.
Solicitantul pune la dispoziție organismului notificat un
exemplar reprezentativ din producția considerată, denumit
în continuare tip. Organismul notificat poate solicita
exemplare suplimentare dacă acestea îi sunt necesare în
programul de examinare.
3. Documentația tehnică trebuie să permită evaluarea
conformității produsului cu cerințele esențiale de securitate
ale prezentei hotărâri. Documentația trebuie să respecte, în
măsura necesară acestei evaluări, proiectarea, fabricarea
și funcționarea produsului și trebuie să conțină, în măsura
relevanței pentru evaluare:
— o descriere generală a tipului;
— desene de concepție și execuție, precum și desenele
și schemele componentelor, subansamblurilor, circuitelor
etc.;

— descrierile și explicațiile necesare pentru înțelegerea
desenelor și schemelor și a modului de funcționare a
produsului;
— o listă a standardelor prevăzute la art. 9 alin. (2) din
hotărâre, aplicate total sau parțial, precum și descrieri ale
soluțiilor adoptate pentru respectarea cerințelor esențiale de
securitate menționate în prezenta hotărâre, atunci când nu
au fost aplicate standardele prevăzute la art. 9 alin. (2) din
hotărâre;
— rezultatele calculelor de proiectare efectuate,
rezultatele testelor etc.;
— rapoarte de încercare.
4. Organismul notificat:
4.1. examinează documentația tehnică, verifică dacă tipul
a fost fabricat în conformitate cu această documentație și
identifică elementele proiectate conform dispozițiilor
relevante ale standardelor prevăzute la art. 9 alin. (2) din
hotărâre, precum și componentele proiectate fără aplicarea
dispozițiilor relevante din aceste standarde;
4.2. efectuează sau dispune efectuarea examinărilor
corespunzătoare și testelor necesare pentru a verifica dacă
au fost aplicate standardele prevăzute la art. 9 alin. (2) din
hotărâre și dacă soluțiile adoptate de producător satisfac
cerințele esențiale ale prezentei hotărâri;
4.3. efectuează sau dispune efectuarea examinărilor și
testelor necesare pentru a verifica dacă producătorul a ales
aplicarea standardelor relevante și dacă acestea au fost
efectiv aplicate;
4.4. ajunge la un acord cu solicitantul în privința locului
unde se efectuează examinările și testele aplicate.
5. Când tipul de exploziv satisface dispozițiile relevante
ale prezentei hotărâri, organismul notificat emite
solicitantului un certificat de conformitate EC de tip. Acest

10

MONITORUL OFICIAL AL ROMÂNIEI, PARTEA I, Nr. 286/6.IV.2005

certificat conține numele și adresa producătorului,
concluziile examinării și datele necesare pentru identificarea
tipului de exploziv aprobat.
O listă cu părțile relevante din documentația tehnică se
anexează la certificat, o copie rămânând la organismul
notificat.
Dacă organismul notificat refuză să emită un certificat
de tip producătorului sau reprezentantului său, organismul
notificat transmite motivele detaliate ale acestui refuz.
Se va prevedea o clauză privind o procedură de
apel/recurs.
6. Solicitantul informează organismul notificat care deține
documentația tehnică referitoare la certificatul de examinare
EC de tip cu privire la toate modificările asupra produsului
aprobat, fiind necesare aprobări suplimentare atunci când
astfel de modificări pot afecta respectarea cerințelor
esențiale de securitate sau a condițiilor specificate pentru
folosirea produsului respectiv. Aprobarea suplimentară se
emite sub forma unei modificări a certificatului original de
conformitate EC de tip.
7. Fiecare organism notificat comunică celorlalte
organisme notificate informațiile relevante referitoare la
certificatele de examinare EC de tip și la modificările
aprobate și retrase.
8. Celelalte organisme notificate pot primi copii ale
certificatelor EC de tip și/sau ale modificărilor. Anexele la
certificate se păstrează la dispoziția celorlalte organisme
notificate.
9. Producătorul sau reprezentantul său autorizat
păstrează alături de documentația tehnică toate copiile
certificatelor EC de tip și ale modificărilor acestora, pentru
o perioadă de cel puțin 10 ani de la data ultimei fabricări
a produsului în cauză.
Când nici producătorul, nici reprezentantul său autorizat
nu este stabilit pe teritoriul României sau al unui stat
membru al Uniunii Europene, obligația de a păstra
documentația tehnică disponibilă revine persoanei care
introduce produsul pe piață.
2. Modulul C: Conformitatea de tip
1. Acest modul descrie acea parte din procedură prin
care producătorul sau reprezentantul autorizat al acestuia
asigură și declară că explozivii în cauză sunt în
conformitate cu tipul descris în certificatul EC de tip și
satisfac cerințele prezentei hotărâri aplicabile acestora.
Producătorul atașează marcajul CE pe fiecare exploziv și
redactează o declarație scrisă de conformitate.
2. Producătorul aplică toate măsurile necesare pentru a
se asigura că procesul de fabricație asigură conformitatea
produsului fabricat cu tipul specificat în certificatul de
conformitate EC de tip și cu cerințele esențiale de
securitate prevăzute de prezenta hotărâre.
3. Producătorul sau reprezentantul său autorizat
păstrează o copie a declarației de conformitate cel puțin
10 ani de la ultima dată de fabricație a produsului în
cauză. Dacă nici producătorul, nici reprezentantul său
autorizat nu este stabilt pe teritoriul României sau pe
teritoriul unui stat membru al Uniunii Europene, obligația de
a păstra documentația tehnică disponibilă revine persoanei
care introduce produsul pe piață.

4. Un organism notificat ales de producător efectuează
sau dispune efectuarea examinărilor produsului la intervale
de timp aleatorii. Se examinează o mostră adecvată de
produs finit, prelevată pe loc de organismul notificat; se
aplică testele corespunzătoare definite în standardul sau
în standardele prevăzute la art. 9 alin. (2) din hotărâre,
aplicabile, sau se efectuează teste echivalente pentru
verificarea conformității produsului cu cerințele prezentei
hotărâri. În cazul în care una sau mai multe mostre nu
sunt conforme, organismul notificat dispune măsurile
corespunzătoare.
Pe răspunderea organismului notificat, producătorul
atașează simbolul de identificare al organismului notificat
pe parcursul procesului de fabricație.
3. Modulul D: Asigurarea calității producției
1. Acest modul prezintă procedura prin care
producătorul care îndeplinește obligațiile prevăzute la pct. 2
asigură și declară că explozivii în cauză sunt în
conformitate cu tipul descris în certificatul de conformitate
EC de tip și satisfac cerințele prezentei hotărâri.
Producătorul atașează marca CE pe fiecare exploziv și
întocmește o declarație scrisă de conformitate. Marca CE
este însoțită de simbolul de identificare al organismului
notificat responsabil pentru verificările prevăzute la pct. 4.
2. Producătorul aplică un sistem de calitate aprobat
pentru producție, control final și testare, conform pct. 3, și
se supune controalelor prevăzute la pct. 4.
3. Sistemul de calitate
3.1. Producătorul depune la organismul notificat ales de
el o cerere de evaluare a sistemului său de calitate pentru
explozivii în cauză.
Cererea trebuie să includă:
— toate informațiile relevante pentru categoria de
explozivi în cauză;
— documentele referitoare la sistemul de calitate;
— documentația tehnică în legătură cu tipul aprobat și
o copie a certificatului de conformitate EC de tip.
3.2. Sistemul de calitate asigură conformitatea
explozivilor cu tipul descris în certificatul de examinare EC
de tip și cu cerințele prezentei hotărâri, care li se aplică.
Toate elementele, cerințele și dispozițiile adoptate de
fabricant trebuie să fie documentate într-o manieră
sistematică și ordonată, sub formă de măsuri, proceduri și
instrucțiuni scrise. Documentele privind sistemul de calitate
trebuie să permită o interpretare consecventă a
programelor, planurilor, manualelor de calitate și a
dosarelor de calitate.
El trebuie să conțină în special o descriere adecvată a:
— obiectivelor de calitate și structurii organizatorice, a
responabilităților și atribuțiilor conducerii cu privire la
calitatea explozivilor;
— tehnicilor de fabricație, de control și de asigurare a
calității, a proceselor și acțiunilor sistematice care vor fi
utilizate;
— examinărilor și testelor care vor fi efectuate înaintea,
pe parcursul și la sfârșitul fabricației, precum și a
frecvenței efectuării acestora;
— dosarelor de calitate, cum ar fi buletinele și datele
de control, datele de etalonare, rapoartele referitoare la
calificarea personalului implicat etc.;

MONITORUL OFICIAL AL ROMÂNIEI, PARTEA I, Nr. 286/6.IV.2005
— mijloacelor de supraveghere a atingerii nivelului
corespunzător de calitate al explozivilor și a funcționării
efective a sistemului de calitate.
3.3. Organismul notificat evaluează sistemul de calitate
pentru a determina dacă acesta satisface cerințele
prevăzute la pct. 3.2. El analizează conformitatea
sistemului de calitate cu acele cerințe care aplică
standardele armonizate relevante. Echipa de audit trebuie
să aibă cel puțin un membru cu experiență în evaluarea
respectivei tehnologii de produs.
Procedura de evaluare include o vizită de control în
localul producătorului. Decizia este comunicată
producătorului. Înștiințarea conține concluziile examinării și
decizia de evaluare argumentată.
3.4. Producătorul trebuie să se angajeze că respectă
obligațiile impuse de sistemul de calitate aprobat și că
menține sistemul de calitate la un nivel adecvat și eficient.
Producătorul sau reprezentantul său autorizat informează
organismul notificat care a aprobat sistemul său de calitate
cu privire la orice modificare propusă în sistemul de
calitate.
Organismul notificat trebuie să evalueze modificările
propuse și să hotărască dacă sistemul de calitate astfel
modificat mai îndeplinește cerințele prevăzute la pct. 3.2
sau este necesară o nouă evaluare.
El înștiințează producătorul cu privire la hotărârea sa.
Înștiințarea conține concluziile examinării și decizia de
evaluare argumentată.
4. Supravegherea pe răspunderea organismului notificat
4.1. Supravegherea are rolul de a asigura că
producătorul îndeplinește corect obligațiile impuse de
sistemul de calitate aprobat.
4.2. Producătorul permite accesul organismului notificat
în incintele în care au loc fabricația, controlul, testarea și
depozitarea și furnizează acestuia toate informațiile
necesare, în principal:
— documentația privind sistemul de calitate;
— dosarele de calitate, cum ar fi rapoartele inspecțiilor
și datele încercărilor, etalonărilor, rapoartele privind
calificarea personalului implicat etc.
4.3. Organismul notificat efectuează audituri periodice
pentru a se asigura că producătorul menține și aplică
sistemul de calitate și trebuie să furnizeze producătorului
buletine de audit.
4.4. Suplimentar, organismul notificat poate efectua
vizite inopinate la producător. În timpul unor astfel de vizite
organismul notificat poate efectua teste sau poate dispune
efectuarea unor teste pentru a verifica dacă sistemul de
calitate funcționează corect; dacă este necesar, organismul
notificat furnizează producătorului un proces-verbal al vizitei
și, în cazul efectuării unui test, un buletin de analiză.
5. Producătorul păstrează la dispoziția organelor de
control, timp de 10 ani de la ultima dată de fabricație a
produsului, următoarele:
— documentația prevăzută la pct. 3.1 a doua liniuță;
— adaptările prevăzute la pct. 3.4 al doilea paragraf;
— hotărârile și procesele-verbale ale organismului notificat,
prevăzute la pct. 3.4 ultimul paragraf și la pct. 4.3 și 4.4.

11

6. Fiecare organism notificat furnizează celorlalte
organisme notificate informațiile relevante cu privire la
aprobările emise sau retrase pentru sistemul de calitate.
4. Modulul E: Asigurarea calității produsului
1. Acest modul prezintă procedura prin care
producătorul care îndeplinește obligațiile prevăzute la pct. 2
asigură și declară că explozivii sunt în conformitate cu
tipurile descrise în certificatul de examinare EC de tip.
Producătorul atașează marcajul CE pe fiecare exploziv și
întocmește o declarație scrisă de conformitate. Marcajul CE
este însoțit de simbolul de identificare al organismului
notificat pentru verificările prevăzute la pct. 4.
2. Producătorul aplică un sistem de calitate aprobat
pentru producție, control final și testare, conform pct. 3. El
se supune controalelor prevăzute la pct. 4.
3. Sistemul de calitate
3.1. Producătorul depune la organismul notificat ales de
el o cerere de evaluare a sistemului de calitate pentru
explozivii pe care îi produce.
Cererea trebuie să includă:
— toate informațiile relevante pentru categoria de
explozivi prevăzută;
— documentația sistemului de calitate;
— documentația tehnică în legătură cu tipul aprobat și
o copie a certificatului de examinare EC de tip.
3.2. În cadrul sistemului de calitate este examinat
fiecare exploziv și se efectuează testele corespunzătoare
definite de standardul/standardele relevant/relevante
prevăzute la art. 9 alin. (2) din hotărâre sau teste
echivalente pentru verificarea conformității acestuia cu
cerințele prezentei hotărâri. Toate elementele, cerințele și
dispozițiile adoptate de producător trebuie să fie
documentate sistematic și ordonat, sub forma unor măsuri,
proceduri și instrucțiuni scrise. Această documentație a
sistemului de calitate trebuie să permită interpretarea
uniformă a programelor, planurilor, manualelor și dosarelor
de calitate.
Ea trebuie să cuprindă, în principal, descrieri adecvate ale:
— obiectivelor de calitate și structurii organizatorice, ale
responsabilităților și atribuțiilor conducerii cu privire la
calitatea explozivilor;
— examinărilor și testelor care vor fi efectuate după
fabricație;
— mijloacelor de verificare a funcționării efective a
sistemului de calitate;
— dosarelor de calitate, cum ar fi rapoartele inspecțiilor
și datele încercărilor, etalonărilor, rapoartele referitoare la
calificarea personalului implicat etc.
3.3. Organismul notificat evaluează sistemul de calitate
pentru a determina dacă acesta respectă cerințele
prevăzute la pct. 3.2. El prezumă conformitatea cu
cerințele prevăzute la pct. 3.2 pentru sistemele de calitate
care aplică standardele armonizate relevante.
Echipa de audit trebuie să conțină cel puțin un membru
cu experiență în evaluarea tehnologiei respectivului produs.
Procedura de evaluare poate include o vizită de control în
incintele producătorului.

12

MONITORUL OFICIAL AL ROMÂNIEI, PARTEA I, Nr. 286/6.IV.2005

Decizia se comunică producătorului. Această decizie
trebuie să conțină concluziile controlului și decizia de
evaluare motivată.
3.4. Producătorul se angajează să respecte obligațiile
impuse de sistemul de calitate pe care l-a aprobat și să
mențină sistemul de calitate la un nivel adecvat și eficient.
Producătorul sau reprezentantul său autorizat informează
organismul notificat care a aprobat sistemul său de calitate
cu privire la orice modificare propusă în sistemul de
calitate.
Organismul notificat evaluează modificările propuse și
decide dacă sistemul de calitate astfel modificat mai
îndeplinește cerințele prevăzute la pct. 3.2 sau dacă este
necesară o nouă evaluare.
El comunică producătorului decizia sa. Comunicarea
conține concluziile controlului și decizia de evaluare
motivată.
4. Supravegherea pe răspunderea organismului notificat
4.1. Supravegherea are rolul de a asigura că
producătorul îndeplinește cum se cuvine obligațiile impuse
de sistemul de calitate aprobat.
4.2. Producătorul trebuie să permită accesul
organismului notificat în incintele în care au loc fabricația,
controlul, testarea și depozitarea și să îi furnizeze acestuia
toate informațiile necesare, în special:
— documentația privind sistemul de calitate;
— documentația tehnică;
— dosarele de calitate, cum ar fi rapoartele inspecțiilor
și datele încercărilor, etalonărilor, rapoartele privind
calificarea personalului implicat etc.
4.3. Organismul notificat realizează audituri periodice
pentru a se asigura că producătorul menține și aplică
sistemul de calitate și transmite producătorului buletine de
audit.
4.4. Suplimentar, organismul notificat poate efectua
vizite inopinate la producător. În timpul unor astfel de vizite
organismul notificat poate efectua teste sau poate dispune
efectuarea unor teste pentru a verifica dacă sistemul de
calitate funcționează corect; dacă este necesar, organismul
notificat transmite producătorului un proces-verbal al vizitei
și, în cazul efectuării unui test, un buletin de analiză.
5. Producătorul păstrează la dispoziția organelor de
control, timp de 10 ani de la data de fabricație a ultimului
produs, următoarele:
— documentația prevăzută la pct. 3.1 a doua liniuță;
— adaptările prevăzute la pct. 3.4 al doilea paragraf;
— deciziile și procesele-verbale ale organismului notificat,
prevăzute la pct. 3.4 ultimul paragraf și la pct. 4.3 și 4.4.
6. Fiecare organism notificat comunică celorlalte
organisme notificate informațiile relevante cu privire la
aprobările emise sau retrase pentru sistemele de calitate.
5. Modulul F: Verificarea produsului
1. Acest modul descrie procedura prin care producătorul
sau reprezentantul său autorizat stabilit în România ori
într-un alt stat membru al Uniunii Europene verifică și
confirmă că explozivii care fac obiectul dispozițiilor pct. 3
sunt în conformitate cu tipurile descrise în certificatul de

conformitate EC de tip și satisfac cerințele relevante ale
prezentei hotărâri.
2. Producătorul ia toate măsurile necesare pentru ca
procesul de fabricație să asigure conformitatea explozivilor
cu tipul descris în certificatul de examinare EC de tip și cu
cerințele prezentei hotărâri, care li se aplică. El aplică
marcajul EC pe fiecare exploziv și întocmește o declarație
de conformitate.
3. Organismul notificat efectuează examinările și testele
corespunzătoare pentru a verifica dacă explozivii corespund
cerințelor relevante din prezenta hotărâre, examinând și
testând fiecare exploziv, așa cum este prevăzut la pct. 4.
Producătorul sau reprezentantul său autorizat păstrează
o copie a declarației de conformitate pentru o perioadă de
cel puțin 10 ani de la data de fabricație a ultimului
exploziv.
4. Verificarea prin examinare și testarea fiecărui exploziv
4.1. Toți explozivii sunt examinați individual și se
efectuează testele corespunzătoare stabilite de standardul/
standardele prevăzut/prevăzute la art. 9 alin. (2) sau se
efectuează teste echivalente pentru a verifica dacă aceștia
sunt în conformitate cu tipul relevant și cu cerințele
aplicabile ale prezentei hotărâri.
4.2. Organismul notificat aplică sau determină aplicarea
simbolului său de identificare pe fiecare exploziv aprobat și
întocmește un certificat scris de conformitate referitor la
testele efectuate.
4.3. Producătorul sau reprezentantul său autorizat are
capacitatea de a furniza, la cerere, certificatele de
conformitate ale organismului notificat.
6. Modulul G: Verificare unitară
1. Acest modul descrie procedura prin care un
producător asigură și declară că explozivul care a obținut
certificatul prevăzut la pct. 2 respectă cerințele relevante
ale prezentei hotărâri. Producătorul aplică marcajul CE pe
exploziv și întocmește o declarație de conformitate.
2. Organismul notificat examinează explozivul și
efectuează
testele
corespunzătoare
stabilite
în
standardul/standarele prevăzut/prevăzute la art. 9 alin. (2)
din hotărâre sau teste echivalente, pentru a asigura
conformitatea explozivului cu cerințele corespunzătoare ale
prezentei hotărâri.
Organismul notificat aplică sau determină aplicarea
simbolului său de identificare pe explozivul aprobat și
întocmește un certificat de conformitate privind testele
efectuate.
3. Documentația tehnică are rolul de a permite
evaluarea conformității cu cerințele prezentei hotărâri și în
înțelegerea proiectării, fabricării și modului de funcționare a
explozivului.
Documentația trebuie să cuprindă, în măsura în care
este necesar pentru evaluare:
— o descriere generală a tipului;
— desenele de concepție și de execuție, precum și
desenele și schemele componentelor, subansamblurilor,
circuitelor etc.;
— descrierile și explicațiile necesare pentru înțelegerea
desenelor și schemelor prevăzute și a modului de
funcționare a explozivului sau a sistemului de protecție;

13

MONITORUL OFICIAL AL ROMÂNIEI, PARTEA I, Nr. 286/6.IV.2005
— o listă a standardelor prevăzute la art. 9 alin. (2) din
prezenta hotărâre, aplicate total sau parțial, precum și o
descriere a soluțiilor adoptate pentru respectarea cerințelor
esențiale de securitate menționate în prezenta hotărâre,

atunci când nu au fost aplicate standardele prevăzute la
art. 9 alin. (2) din prezenta hotărâre;
— rezultatele calculelor de proiectare, ale testelor etc.
efectuate;
— buletinele de analiză.

ANEXA Nr. 4
CRITERII MINIME

care trebuie luate în considerare pentru notificarea organismelor
1. Organismul, directorul acestuia sau personalul
responsabil cu efectuarea operațiunilor de verificare nu
trebuie să fie proiectantul, producătorul, furnizorul sau
utilizatorul explozivilor verificați și nici reprezentant autorizat
al acestora. Ei nu pot interveni, nici direct și nici ca
reprezentanți autorizați, în proiectarea, fabricarea,
comercializarea sau mentenanța acestor explozivi. Aceasta
nu exclude posibilitatea unui schimb de informații tehnice
între producător și organism.
2. Organismul și personalul responsabil cu realizarea
controlului trebuie să efectueze testele de verificare cu cel
mai înalt grad de integritate profesională și competență
tehnică și să nu fie supuși presiunilor și stimulentelor, în
special financiare, care pot influența decizia sau rezultatele
inspecției, în special din partea persoanelor ori grupurilor
de persoane care au un interes în rezultatul verificărilor.
3. Organismul trebuie să dispună de personalul și de
mijloacele necesare pentru a-i permite să-și îndeplinească
adecvat sarcinile administrative și tehnice legate de
verificare; de asemenea, el trebuie să aibă acces la
materialele necesare pentru verificări speciale.

4. Personalul responsabil cu realizarea controlului trebuie
să aibă:
— formare temeinică tehnică și profesională;
— cunoștințe satisfăcătoare ale reglementărilor privind
verificările pe care le efectuează și o experiență adecvată
pentru astfel de verificări;
— capacitatea de a redacta certificatele, rapoartele și
procesele-verbale care reprezintă materializarea verificărilor
efectuate.
5. Independența personalului responsabil cu realizarea
controlului este garantată. Remunerarea acestuia nu trebuie
să depindă de numărul controalelor efectuate sau de
rezultatele unor asemenea teste.
6. Organismul trebuie să încheie o asigurare de
răspundere civilă, cu excepția cazului în care aceasta este
asumată de stat, în conformitate cu legislația națională, sau
în care statul este direct răspunzător de controalele
efectuate.
7. Personalul organismului este obligat să păstreze
secretul profesional referitor la toate informațiile obținute în
efectuarea sarcinilor prevăzute de prezenta hotărâre, mai
puțin față de autoritățile competente prevăzute la art. 43
alin. (1) din prezenta hotărâre.
ANEXA Nr. 5

M A R C A J U L D E C O N F O R M I T A T E CE

Marcajul de conformitate CE este constituit din inițialele CE în următoarea formă:

Diversele elemente ale marcajului de conformitate CE trebuie să aibă aceleași dimensiuni pe
verticală, care nu pot să fie mai mici de 5 mm.
În situația micșorării sau măririi marcajului de conformitate CE, trebuie respectate proporțiile
din reprezentarea grafică de mai sus.

14

MONITORUL OFICIAL AL ROMÂNIEI, PARTEA I, Nr. 286/6.IV.2005
ANEXA Nr. 6
MODELUL

documentului pentru transferul explozivilor

Transfer de explozivi pe teritoriul României și/sau al unui stat membru
al Uniunii Europene (cu excepția munițiilor) (art. 16—25 din Hotărârea de Guvern1))

1. Tipul autorizației
Data expirării*):
Transfer unic (art. 20 din Hotărârea de Guvern1))

Transferuri multiple-durată determinată
(art. 21 din Hotărârea de Guvern1))

2. Informații asupra operatorilor
2.1. Destinatar*)

2.2. Furnizor

Denumirea:

Denumirea:

Adresa (sediu social):

Adresa (sediu social):

Nr. telefon:

Nr. telefon:

Fax:

Fax:

E-mail:

E-mail:

Semnătura:

Semnătura:

2.3. Transportator/transportatori
Denumirea:

Denumirea:

Denumirea:

Adresa (sediu social):

Adresa (sediu social):

Adresa (sediu social):

Nr. telefon:

Nr. telefon:

Nr. telefon:

Fax:

Fax:

Fax:

E-mail:

E-mail:

E-mail:

1)

În documentul pentru transferul explozivilor pe teritoriul României și/sau al unui stat membru al Uniunii Europene
se vor indica întocmai numărul și anul intrării în vigoare a prezentei hotărâri.

15

MONITORUL OFICIAL AL ROMÂNIEI, PARTEA I, Nr. 286/6.IV.2005
3. Descrierea completă a explozivilor
Număr
NU*)

Denumirea
comercială*)

Clasă/Diviziune

Marcaj
CE
(Da/Nu)

Adresa
întreprinderii/
agent economic

Cantitatea

Alte
informații
utile

4. Informații asupra transferului
4.1. Localizare și calendar
Locul de plecare:

Data plecării:

Locul de livrare:

Data estimativă a sosirii:

4.2. Particularitățile generale ale itinerarului

Punctul
de intrare

Statul

Punctul
de ieșire

Mijloacele
de transport

5. Autorizații de tranzit eliberate de către autoritățile române și/sau ale statelor membre ale
Uniunii Europene, incluzând identificarea de siguranță (de exemplu, ștampila)
Țara
de origine

Data
autorizării

Numărul
autorizației

Data
expirării

Țara
de tranzit

Data
autorizării

Numărul
autorizației

Data
expirării

L.S.

6. Autorizația eliberată de către autoritățile române și/sau ale statelor membre ale Uniunii
Europene din locul de destinație (cu identificarea de siguranță)
Data:
Funcția semnatarului:
L.S.
Semnătura

16

MONITORUL OFICIAL AL ROMÂNIEI, PARTEA I, Nr. 286/6.IV.2005
Note explicative:
1. Destinatarul explozivilor completează rubricile de la pct. 1—4 ale documentului pentru
transferul explozivilor pe teritoriul României și/sau al unui stat membru al Uniunii Europene și
transmite acest document autorității competente din locul de destinație, pentru autorizare.
2. În paralel cu obținerea autorizației de la autoritatea competentă din locul de destinație
(rubrica 6), persoana responsabilă pentru transfer trebuie să îl notifice autorităților competente din
statele tranzitate și din statul de origine, a căror autorizare este, în egală măsură, necesară
(rubrica 5). Autorizarea poate fi prezentată pe același document sau pe documente diferite. În
toate cazurile autorizarea trebuie să facă obiectul unei identificări de siguranță.
3. Atunci când Direcția Generală de Poliție a Municipiului București sau inspectoratul
județean de poliție și/sau autoritățile competente ale unui stat membru al Uniunii Europene
consideră că exigențele particulare de siguranță sunt necesare, toate informațiile cerute în
document trebuie să fie comunicate în prealabil. Dacă autoritățile menționate mai sus nu
apreciază că exigențe particulare de siguranță trebuie respectate, numai cererile de informații
prevăzute cu asterisc (*) trebuie să fie completate.
4. În toate cazurile documentul trebuie să însoțească explozivii până la destinație.
5. îDescrierea completă a explozivilor“ cuprinde denumirea comercială și/sau numărul NU
(Națiunile Unite) corect, precum și toate celelalte informații pertinente care permit identificarea
elementelor. În cazul în care explozivii nu dispun de marcajul CE, acest lucru trebuie indicat clar.
6. îCantitatea“ înseamnă, după caz, numărul articolelor sau masa netă a explozivilor.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 286/6.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015395]
ISSN 1453—4495

