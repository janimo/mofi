PARTEA

Anul 173 (XVII) — Nr. 964

I

LEGI, DECRETE, HOTĂRÂRI ȘI ALTE ACTE

Luni, 31 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 495 din 29 septembrie 2005 referitoare la
excepția de neconstituționalitate a dispozițiilor
art. 58 alin. (4) din Ordonanța de urgență a
Guvernului nr. 194/2002 privind regimul străinilor
în România ................................................................

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
105.

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare care

DECIZII

ALE

CURȚII

Nr.

Pagina

introduce măsuri naționale pentru eradicarea
brucelozei, tuberculozei și leucozei bovine .............
107. — Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea Ordinului președintelui Autorității
Naționale Sanitare Veterinare și pentru Siguranța
Alimentelor nr. 77/2005 pentru aprobarea Normei
sanitare veterinare privind notificarea bolilor
animalelor...................................................................
1.593. — Ordin al ministrului finanțelor publice pentru
publicarea Addendumului la Memorandumul de
finanțare 2002/000—586.01 — 2002/000—586.06 —
Programul național PHARE pentru România 2002

4–6

6–7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 495
din 29 septembrie 2005

referitoare la excepția de neconstituționalitate a dispozițiilor art. 58 alin. (4)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor îart. 58 alin. (4) din Ordonanța de
urgență a Guvernului nr. 194/2002 privind regimul străinilor
în România, modificată prin Legea nr. 482/2004“, excepție
ridicată de cetățeanul chinez Zheng Hao în Dosarul
nr. 220/2005 al Curții de Apel București — Secția a VIII-a
contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, deoarece

2

MONITORUL OFICIAL AL ROMÂNIEI, PARTEA I, Nr. 964/31.X.2005

textul de lege criticat nu contravine normelor constituționale
și internaționale referitoare la dreptul la învățătură.
Reglementarea, în cap. IV al Ordonanței de urgență a
Guvernului nr. 194/2002, a modalităților de prelungire a
dreptului de ședere temporară, precum și de acordare a
dreptului de ședere permanentă demonstrează preocuparea
legiuitorului de a acorda aceste drepturi străinului care le
solicită, din diverse motive, printre care și cel privind
desfășurarea de studii. Refuzul prelungirii dreptului
temporar de ședere solicitat de străinul venit în România
în scop de studii intervine cu titlu de excepție și doar ca
urmare a neîndeplinirii condițiilor legale prevăzute de
art. 58 din actul normativ criticat, fără ca prin aceasta să
se poată susține încălcarea dreptului la învățătură,
consacrat de art. 31 din Constituție, precum și de art. 2
teza întâi din primul Protocol adițional la Convenția pentru
apărarea drepturilor omului și a libertăților fundamentale.
C U R T E A,

având în vedere actele și lucrările dosarului, reține
următoarele:
Prin Încheierea din 11 mai 2005, pronunțată în Dosarul
nr. 220/2005, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor îart. 58 alin. (4) din Ordonanța de urgență a
Guvernului nr. 194/2002 privind regimul străinilor în
România, modificată prin Legea nr. 482/2004“. Excepția a
fost ridicată de cetățeanul chinez Zheng Hao într-o cauză
având ca obiect soluționarea unei acțiuni în contencios
administrativ, formulată de acesta în contradictoriu cu
Autoritatea pentru străini din cadrul Ministerului
Administrației și Internelor.
În motivarea excepției de neconstituționalitate, se
susține că dispozițiile de lege criticate încalcă prevederile
îart. 32 alin. (1) din Constituție, interpretate în lumina
dispozițiilor art. 2 teza întâi din primul Protocol adițional la
Convenția pentru apărarea drepturilor omului și a libertăților
fundamentale, precum și a jurisprudenței Curții Europene a
Drepturilor Omului în materie, care instituie și garantează
dreptul persoanei la instruire, ca drept fundamental“.
Se susține că textul legal atacat nu îndeplinește
îcriteriul de calitate prevăzut de Convenția pentru apărarea
drepturilor omului și a libertăților fundamentale“, în sensul
că acesta nu conține precizări îcu privire la criteriile de
apreciere asupra cauzelor care au condus la pierderea
anului de studiu și dacă acestea sunt imputabile străinului“.
Mai mult, textul de lege criticat nu este de natură
imperativă, ci lasă la latitudinea Autorității pentru străini
hotărârea de a prelungi sau nu dreptul de ședere, pe
criterii aleatorii.
În argumentarea excepției de neconstituționalitate
invocate se mai menționează că îpractica jurisprudențială a
Curții Europene a consfințit principiul conform căruia
expulzarea unui străin este de natură să aducă, în anumite
condiții, atingere dreptului la instruire“. Or, potrivit art. 11
alin. (2) și art. 20 alin. (2) din Constituție, precum și ca
efect al recunoașterii de către România a jurisdicției
europene amintite, se apreciază că o instanță națională nu
poate pronunța o hotărâre care să o infirme pe cea a
Curții Europene. În sfârșit, se arată că, pentru respectarea
principiului calității legii naționale, instanța europeană
intervine, cu titlu de excepție, în planul legislației interne
printr-un îcontrol de convenționalitate“ a acesteia, ceea ce
subliniază importanța principiului pretins a fi încălcat.
În ceea ce privește situația de fapt, se arată că
Autoritatea pentru străini a respins, în temeiul art. 58

alin. (4) din ordonanță, cererea de prelungire a dreptului de
ședere temporară pentru studii solicitată de autorul
excepției de neconstituționalitate, acesta susținând însă că
întreruperea anului de studiu a avut loc din motive
neimputabile lui (data la care s-au finalizat formalitățile
pentru acordarea vizei de intrare pentru studii a depășit cu
mult data de începere a anului de studiu 2003—2004,
aceasta constituind îun impediment major“ pentru
promovarea examenelor și având drept consecință
pierderea anului pregătitor de limba română pentru care
achitase și taxele de școlarizare). Mai mult, la data la care
Autoritatea pentru străini a respins cererea sa de
prelungire a dreptului de ședere temporară, acesta era
reînscris în anul de studiu 2004—2005, repetând programa
de învățământ și achitând din nou taxele aferente anului
universitar.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, deoarece dispozițiile
art. 58 alin. (4) din Ordonanța de urgență a Guvernului
nr. 194/2002 nu contravin prevederilor art. 32 alin. (1) din
Legea fundamentală.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
a dispozițiilor art. 58 alin. (4) din Ordonanța de urgență a
Guvernului nr. 194/2002 este neîntemeiată, față de
prevederile art. 11 alin. (2) și ale art. 20 din Constituție,
raportate la art. 2 din primul Protocol adițional la Convenția
pentru apărarea drepturilor omului și a libertăților
fundamentale“.
Din conținutul art. 2 al primul Protocol adițional la
Convenția pentru apărarea drepturilor omului și a libertăților
fundamentale rezultă că dreptul la instruire se compune din
trei elemente: a) obligația statului de a nu refuza nimănui
dreptul la instruire; b) puterea totală discreționară a statului
de a dispune pentru a determina natura și dimensiunea
participării sale la instruire și învățământ și c) garantarea
dreptului părinților în asigurarea respectării propriilor
convingeri în ceea ce privește instruirea copiilor lor.
Asupra semnificației primului element al dreptului pretins
a fi încălcat, la care se referă speța de față, Curtea
Europeană a Drepturilor Omului s-a pronunțat în mai multe
cauze, reținând, în esență, următoarele: cea dintâi frază a
art. 2 din primul Protocol adițional garantează, în primul
rând, un drept de acces la așezămintele școlare existente
la un moment dat (cauza Campbell și Cosans împotriva
Regatului Unit, 1982, Cauza lingvistică belgiană, 1967),
acest drept implicând, prin însăși natura sa, o reglementare
din partea statului; textul Convenției vizează în mod
deosebit instruirea în cadrul claselor elementare (cauza
Cipru împotriva Turciei, 1994) și privește mai puțin
învățământul superior sau specializat, cu atât mai mult în
contextul solicitării acestor drepturi de către persoane
deținute sau străine (Cererea nr. 5.962/72 și Cererea
nr. 7.671/76); refuzul unei solicitări din partea unui străin
nu trebuie să fie considerat ca o atingere la dreptul de
instrucție ci, pur și simplu, ca o măsură de control a
migrației, care nu apare abordată în art. 2 (cauza Sergez
Vikulov și alții împotriva Letoniei, 2004); chiar dacă în urma
expulzării persoana interesată ar fi împiedicată să-și mai
continue studiile, această măsură nu poate fi analizată, în
sine, ca o atingere a dreptului la instrucție (cauzele
Sorabjee împotriva Regatului Unit, 1995, Jaramillo împotriva
Regatului Unit, 1995 etc.).

MONITORUL OFICIAL AL ROMÂNIEI, PARTEA I, Nr. 964/31.X.2005
Avocatului Poporului apreciază că dispozițiile art. 58
alin. (4) din Ordonanța de urgență a Guvernului
nr. 194/2002 sunt constituționale.
Textul de lege criticat nu conține norme contrare
dreptului la învățătură, consacrat de art. 32 alin. (1) din
Constituție, deoarece posibilitatea atribuită Autorității pentru
străini de a nu prelungi dreptul de ședere temporară în
situația în care cetățeanul străin nu a promovat un an de
studii din cauze imputabile acestuia are caracter de
excepție, regula fiind cea a prelungirii dreptului de ședere
temporară, în condițiile legii.
În plus, ordonanța în cauză consacră, la art. 3 alin. (6),
dreptul străinilor, cuprinși în învățământul de toate gradele,
de a avea acces, fără restricții, la activitățile școlare și de
instruire în societate, fiind astfel pe deplin respectat dreptul
acestora la învățătură.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 58 alin. (4) din Ordonanța de urgență a
Guvernului nr. 194/2002 privind regimul străinilor în
România, publicată în Monitorul Oficial al României, Partea I,
nr. 955 din 27 decembrie 2002, aprobată cu modificări și
completări prin Legea nr. 357/2003, publicată în Monitorul
Oficial al României, Partea I, nr. 537 din 25 iulie 2003.
Ordonanța menționată a fost republicată în Monitorul Oficial
al României, Partea I, nr. 201 din 8 martie 2004,
modificată și completată mai întâi prin Legea nr. 482/2004,
publicată în Monitorul Oficial al României, Partea I,
nr. 1.116 din 27 noiembrie 2004, apoi prin Ordonanța de
urgență a Guvernului nr. 113/2005, publicată în Monitorul
Oficial al României, Partea I, nr. 658 din 25 iulie 2005.
Prevederile legale criticate au următorul conținut:
— Art. 58 alin. (4): îÎn situația în care străinul nu a
promovat un an de studii din cauze imputabile acestuia,
Autoritatea pentru străini poate să nu-i prelungească dreptul de
ședere temporară.“
Autorul excepției de neconstituționalitate susține că
dispozițiile legale criticate încalcă prevederile art. 11
alin. (2), art. 20 alin. (2) și ale art. 32 alin. (1) din
Constituție, care au următorul cuprins:
— Art. 11 alin. (2): îTratatele ratificate de Parlament,
potrivit legii, fac parte din dreptul intern.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 32 alin. (1): îDreptul la învățătură este asigurat
prin învățământul general obligatoriu, prin învățământul liceal și
prin cel profesional, prin învățământul superior, precum și prin
alte forme de instrucție și de perfecționare.“
De asemenea, sunt invocate și prevederile art. 2 teza
întâi din primul Protocol adițional la Convenția pentru

3

apărarea drepturilor omului și a libertăților fundamentale,
ratificat de România prin Legea nr. 30/1994, publicată în
Monitorul Oficial al României, Partea I, nr. 135 din 31 mai
1994. Aceste dispoziții prevăd următoarele: î(...) Statul, în
exercitarea funcțiilor pe care și le va asuma în domeniul
educației și al învățământului, va respecta dreptul părinților de
a asigura această educație și acest învățământ conform
convingerilor lor religioase și filozofice.“
Examinând excepția de neconstituționalitate, Curtea
Constituțională constată că dispozițiile art. 58 alin. (4) din
Ordonanța de urgență a Guvernului nr. 194/2002 prevăd
posibilitatea ca, în situația în care străinul nu a promovat
un an de studii din cauze imputabile acestuia, Autoritatea
pentru străini să nu-i prelungească dreptul de ședere
temporară. Așadar, potrivit acestui text, Autoritatea pentru
străini, structură specializată și competentă a exercita
atribuțiile conferite prin lege în ceea ce privește regimul
străinilor în România, analizează situația specifică fiecărui
solicitant și apreciază asupra îndeplinirii condițiilor
prevăzute de art. 58 din ordonanță; pe baza examinărilor
efectuate, aceasta poate refuza prelungirea dreptului de
ședere temporară, în funcție de circumstanțele proprii
cauzei. Conform art. 82 din ordonanță, solicitantul poate
ataca decizia Autorității pentru străini pe calea
contenciosului administrativ.
Curtea reține că autorul excepției consideră că prin lipsa
de detalii a textului de lege criticat — respectiv a criteriilor
în funcție de care Autoritatea pentru străini apreciază într-un
sens sau altul —, precum și prin omiterea reglementării
situației în care străinul nu a promovat anul de studiu din
cauze neimputabile acestuia, art. 58 alin. (4) nu respectă
cerințele de îcalitate și precizie“ ale legii și, de asemenea,
îngrădește dreptul la învățătură, consacrat de art. 32
alin. (1) din Constituție, precum și de art. 2 din primul
Protocol adițional la Convenția pentru apărarea drepturilor
omului și a libertăților fundamentale.
Față de aceste critici, Curtea constată că Ordonanța de
urgență a Guvernului nr. 194/2002 cuprinde, la cap. IV,
secțiunea 1, subsecțiunea 3, reglementări referitoare la
modalitățile și condițiile de prelungire a dreptului de ședere
temporară pentru străinii veniți în scop de studii, ceea ce
reprezintă tocmai expresia preocupării statului de a asigura
desfășurarea instrucției și a învățământului pentru această
categorie de persoane, cu respectarea normelor
constituționale și internaționale invocate referitoare la
dreptul la învățătură. În consecință, nici critica de
neconstituționalitate față de prevederile art. 11 alin. (2) și
ale art. 20 alin. (2) din Legea fundamentală nu este
întemeiată.
În ceea ce privește lipsa de precizie a textului de lege
criticat, considerată de autorul excepției drept cauză a
arbitrariului în soluționarea de către Autoritatea pentru
străini a cererilor de prelungire a dreptului de ședere
temporară, Curtea Constituțională constată că acesta oferă
suficiente elemente pentru ca persoana în cauză să fie în
măsură să prevadă consecințele ce pot decurge dintr-un
act determinat. De altfel, Curtea Europeană a Drepturilor
Omului a precizat în jurisprudența sa — pe care autorul
excepției o invocă, fără a indica însă și cauzele la care se
referă — că îasemenea consecințe nu au nevoie să fie
previzibile cu o certitudine absolută. O atare certitudine
(absolută), oricât de dorită ar fi, este imposibil de realizat
și, mai mult, poate da naștere la o rigiditate excesivă a
reglementării“ (cauza Rekvenyi împotriva Ungariei, 1999).
În ceea ce privește criticile referitoare la omisiunea de
reglementare a situației în care străinul nu a promovat anul
de studiu din cauze neimputabile acestuia, precum și față

4

MONITORUL OFICIAL AL ROMÂNIEI, PARTEA I, Nr. 964/31.X.2005

de precizările privind situația de fapt, se observă că nici
aceste susțineri nu pot fi reținute. Potrivit competenței sale,
Curtea Constituțională se pronunță numai asupra
constituționalității actelor normative cu privire la care a fost
sesizată, fără a putea modifica sau completa prevederile

legale supuse controlului, în vreme ce interpretarea și
aplicarea normelor juridice constituie atributul exclusiv al
instanței de drept comun competente să soluționeze
cauzele deduse judecății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 58 alin. (4) din Ordonanța de urgență a Guvernului
nr. 194/2002 privind regimul străinilor în România, excepție ridicată de Zheng Hao în Dosarul nr. 220/2005 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare care introduce măsuri naționale pentru eradicarea
brucelozei, tuberculozei și leucozei bovine
Văzând Referatul de aprobare nr. 35.204 din 17 octombrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
introduce măsuri naționale pentru eradicarea brucelozei,
tuberculozei și leucozei bovine, prevăzută în anexa care
face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.

Art. 4. — Prezentul ordin constituie transpunerea oficială
a Directivei Consiliului 77/391/CEE care introduce măsuri
comunitare pentru eradicarea brucelozei, tuberculozei și
leucozei bovine, publicată în Jurnalul Oficial al Comunităților
Europene (JOCE) nr. L 145 din 13 iunie 1977, p. 44.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.

p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
București, 19 octombrie 2005.
Nr. 105.

MONITORUL OFICIAL AL ROMÂNIEI, PARTEA I, Nr. 964/31.X.2005

5
ANEXĂ

NORMĂ SANITARĂ VETERINARĂ
care introduce măsuri naționale pentru eradicarea brucelozei, tuberculozei și leucozei bovine
Art. 1. — Scopul prezentei norme sanitare veterinare
este să îmbunătățească statusul de sănătate al bovinelor
din România prin mijloacele de acțiune ale Autorității
Naționale Sanitare Veterinare și pentru Siguranța
Alimentelor, pentru a accelera sau intensifica eradicarea
brucelozei, tuberculozei și leucozei bovine.
CAPITOLUL I
Prevederi tehnice referitoare la bruceloză,
tuberculoză și leucoză
Art. 2. — (1) În scopul prezentei norme sanitare
veterinare, în situația în care populația de bovine din
România nu este recunoscută ca fiind oficial liberă de
bruceloză bovină, Autoritatea Națională Sanitară Veterinară
și pentru Siguranța Alimentelor trebuie să elaboreze planuri
pentru accelerarea obținerii acestui status, în baza
condițiilor stabilite la alin. (2) și (3).
(2) a) Planurile pentru accelerarea recunoașterii oficiale
a eradicării brucelozei bovine în România trebuie să fie
elaborate astfel încât, la finalizarea aplicării acestora,
efectivele să fie clasificate ca îoficial libere de bruceloză“,
în conformitate cu prevederile naționale în acest domeniu
și în special cu Norma sanitară veterinară privind
problemele de sănătate a animalelor, ce afectează comerțul
României cu statele membre ale Uniunii Europene cu
animale din speciile bovine și porcine, aprobată prin
Ordinul ministrului agriculturii, alimentației și pădurilor
nr. 236/2002, ce transpune în legislația națională Directiva
Consiliului 64/432/CEE.
b) Planul trebuie să menționeze măsurile ce urmează să
fie luate pentru a accelera și intensifica recunoașterea
oficială a eradicării brucelozei bovine și trebuie să specifice
măsurile pentru combaterea și prevenirea acestei boli.
(3) Autoritatea Națională Sanitară Veterinară și pentru
Siguranța Alimentelor trebuie să raporteze Comisiei
Europene:
a) procentul și numărul total de efective supuse
măsurilor de control și al efectivelor cu bruceloză bovină
confirmată;
b) numărul total de:
(i) animale supuse măsurilor de control;
(ii) animale suspectate de bruceloză sau considerate
ca fiind infectate;
(iii) animale infectate;
(iv) animale tăiate;
c) durata estimată a programelor inițiale de eradicare și
a planurilor de accelerare;
d) metoda aplicată pentru controlul aplicării efective a
planurilor de accelerare;
e) alocarea bugetară la nivel național pentru eradicarea
brucelozei bovine și repartizarea pe categorii bugetare a
acestor alocări.
Informațiile la care se referă lit. a), b) și e) trebuie să
fie furnizate pentru o perioadă de 3 ani, înaintea aplicării
măsurilor de accelerare și anual după aceea.
(4) Atunci când se consideră că în România există
populații de bovine libere de bruceloză bovină, Autoritatea
Națională Sanitară Veterinară și pentru Siguranța
Alimentelor trebuie să informeze Comisia Europeană despre
toate măsurile luate pentru a preveni apariția acestei boli.
Art. 3. — (1) În scopul prezentei norme sanitare
veterinare, în situația în care populația de bovine din

România este infectată cu tuberculoză bovină, Autoritatea
Națională Sanitară Veterinară și pentru Siguranța
Alimentelor trebuie să elaboreze planuri pentru accelerarea
eradicării acestei boli pe teritoriul național, în baza
condițiilor stabilite la alin. (2) și (3).
(2) a) Planurile pentru accelerarea eradicării tuberculozei
bovine trebuie să fie elaborate astfel încât, la finalizarea
aplicării acestora, efectivele să fie clasificate ca îoficial
libere de tuberculoză“, în conformitate cu prevederile
naționale în acest domeniu și în special cu Norma sanitară
veterinară privind probemele de sănătate a animalelor, ce
afectează comerțul României cu statele membre ale Uniunii
Europene cu animale din speciile bovine și porcine, ce
transpune în legislația națională Directiva Consiliului
64/432/CEE.
b) Planurile trebuie să menționeze măsurile ce urmează
a fi luate pentru a se accelera, intensifica sau realiza
eradicarea tuberculozei bovine și trebuie să specifice
măsurile pentru combaterea și prevenirea acestei boli.
(3) Autoritatea Națională Sanitară Veterinară și pentru
Siguranța Alimentelor trebuie să raporteze Comisiei
Europene:
a) procentul și numărul total de efective supuse
măsurilor de control și al efectivelor cu tuberculoză bovină
confirmată;
b) numărul total de:
(i) animale supuse măsurilor de control;
(ii) animale suspectate de tuberculoză sau
considerate ca fiind infectate;
(iii) animale infectate;
(iv) animale tăiate;
c) durata estimată a programelor inițiale de eradicare și
a planurilor de accelerare;
d) metodele folosite pentru controlul aplicării efective a
planurilor de accelerare;
e) alocările bugetare la nivel național pentru eradicarea
tuberculozei bovine și repartizarea pe categorii bugetare a
acestor alocări.
Informațiile menționate la lit. a), b) și e) trebuie să fie
furnizate pentru o perioadă de 3 ani, înaintea aplicării
măsurilor de accelerare și anual după aceea.
(4) Atunci când se consideră că în România există
populații de bovine libere de tuberculoză bovină, Autoritatea
Națională Sanitară Veterinară și pentru Siguranța
Alimentelor trebuie să informeze Comisia Europeană despre
toate măsurile luate pentru a preveni apariția acestei boli.
Art. 4. — (1) În scopul prezentei norme sanitare
veterinare, în situația în care s-a stabilit prezența leucozei
enzootice la bovine pe teritoriul României, Autoritatea
Națională Sanitară Veterinară și pentru Siguranța
Alimentelor trebuie să elaboreze planuri pentru eradicarea
acestei boli.
(2) Planurile trebuie să specifice măsurile pentru
combaterea acestei boli.
(3) Autoritatea Națională Sanitară Veterinară și pentru
Siguranța Alimentelor trebuie să furnizeze Comisiei
Europene, la cererea acesteia, toate informațiile referitoare
la executarea planurilor.

6

MONITORUL OFICIAL AL ROMÂNIEI, PARTEA I, Nr. 964/31.X.2005
CAPITOLUL II
Prevederi comune și financiare

Art. 5. — (1) Autoritatea Națională Sanitară Veterinară
și pentru Siguranța Alimentelor trebuie să înainteze
Comisiei Europene planurile prevăzute la art. 2 și 3 și
informațiile solicitate în baza art. 2 alin. (3) lit. c) și d) și
art. 3 alin. (3) lit. c) și d), înainte de implementarea
acestora, nu mai târziu de 3 luni de la intrarea în vigoare
a prezentei norme sanitare veterinare și anual după aceea.
Planurile prevăzute la art. 4 trebuie să fie înaintate anual
Comisiei Europene de către Autoritatea Națională Sanitară
Veterinară și pentru Siguranța Alimentelor și înaintea
implementării acestora în cazul în care nu au fost încă
elaborate.
(2) Comisia Europeană poate examina planurile înaintate
în conformitate cu alin. (1), în scopul stabilirii dacă, în
termenii conformității cu prezenta normă sanitară veterinară
și având în vedere obiectivele acesteia, sunt întrunite
condițiile pentru contribuția financiară comunitară.
Art. 6. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative,
necesare pentru conformarea cu prezenta normă sanitară

veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1) trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(3) Autoritatea Națională Sanitară Veterinară și pentru
Siguranța Alimentelor va lua toate măsurile necesare și va
sancționa, potrivit legii, orice încălcare a prevederilor
prezentei norme sanitare veterinare, iar în caz de
infracțiuni, sesizează organele de cercetare penală.
(4) Prezenta normă sanitară veterinară constituie
transpunerea oficială a Directivei Consiliului 77/391/CEE,
așa cum a fost modificată ultima dată prin Regulamentul
Consiliului 3.768/85/CEE.

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 77/2005 pentru aprobarea Normei sanitare veterinare
privind notificarea bolilor animalelor
Văzând Referatul de aprobare nr. 35.206 din 17 octombrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Anexele nr. 1 și 2 la Norma sanitară
veterinară privind notificarea bolilor animalelor, aprobată prin
Ordinul președintelui Autorității Naționale Sanitare Veterinare
și pentru Siguranța Alimentelor nr. 77/2005, publicat în
Monitorul Oficial al României, Partea I, nr. 788 din
30 august 2005, ce transpune Directiva Consiliului
82/894/CEE, se modifică și se înlocuiesc cu anexele nr. I
și II care fac parte integrantă din prezentul ordin.
Art. II. — Prezentul ordin constituie transpunerea
Deciziei Comisiei 2004/216/CE care modifică Directiva
Consiliului 82/894/CEE privind notificarea bolilor animalelor
din cadrul Comunității pentru a se include unele boli ale

ecvinelor și unele boli ale albinelor în lista bolilor
notificabile, publicată în Jurnalul Oficial al Comunităților
Europene (JOCE) nr. L 67 din 5 martie 2004, p. 27.
Art. III. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. IV. — La data intrării în vigoare a prezentului ordin
se abrogă orice alte dispoziții contrare.
Art. V. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Ion Agafiței
București, 26 octombrie 2005.
Nr. 107.

MONITORUL OFICIAL AL ROMÂNIEI, PARTEA I, Nr. 964/31.X.2005

7

ANEXA Nr. I
(Anexa nr. 1 la norma sanitară veterinară)
BOLI SUPUSE NOTIFICĂRII

1. Pesta africană a calului
2. Pesta porcină africană
3. Influența aviară (pesta aviară)
4. Boala limbii albastre
5. Encefalopatia spongiformă bovină
6. Pesta porcină clasică
7. Pleuropneumonia contagioasă bovină
8. Durina
9. Encefalomielita ecvină (toate tipurile, inclusiv
encefalomielita ecvină de Venezuela)
10. Anemia infecțioasă ecvină
11. Febra aftoasă
12. Morva
13. Necroza hematopoietică infecțioasă

14. Anemia infecțioasă a păstrăvului
15. Dermatoza nodulară
16. Boala de Newcastle
17. Pesta rumegătoarelor mici
18. Encefalomielita enterovirală porcină (boala de
Teschen)
19. Febra Văii de Rift
20. Pesta bovină
21. Variola ovină și caprină
22. Gândacul mic de stup (Aethina tumida)
23. Boala veziculoasă a porcului
24. Căupușa Tropilaelaps
25. Stomatita veziculoasă
26. Septicemia virală hemoragică
ANEXA Nr. II
(Anexa nr. 2 la norma sanitară veterinară)

INFORMAȚII FURNIZATE ÎN BAZA NOTIFICĂRII

(conform prevederilor art. 3 și 4 din norma sanitară veterinară privind focarele primare și secundare
ale bolilor menționate în anexa nr. 1)
1. Data expedierii
2. Ora expedierii
3. Țara de origine
4. Denumirea bolii și a tipului de virus, unde este cazul
5. Numărul de serie al focarului
6. Tipul focarului
7. Numărul de referință al focarului legat de focarul
prezent
8. Regiunea și localizarea geografică a exploatației
9. Alte regiuni afectate de restricții
10. Data confirmării
11. Data suspectării
12. Data estimativă a primei infecții
13. Originea bolii
14. Măsuri de control luate
15. Numărul de animale susceptibile din exploatație:
a) bovine; b) porci; c) oi; d) capre; e) păsări; f) ecvidee;
g) pești; h) specii sălbatice; i) în cazul bolilor albinelor
trebuie să se precizeze numărul stupilor susceptibili.
16. Numărul animalelor afectate clinic din exploatație:
a) bovine; b) porci; c) oi; d) capre; e) păsări; f) ecvidee;
g) pești; h) specii sălbatice; i) în cazul bolilor albinelor
trebuie să se precizeze numărul stupilor afectați clinic.
17. Numărul animalelor din exploatație care au murit:
a) bovine; b) porci; c) oi; d) capre; e) păsări; f) ecvidee;
g) pești; h) specii sălbatice.

18. Numărul efectivelor ucise: a) bovine; b) porci; c) oi;
d) capre; e) păsări; f) ecvidee; g) pești; h) specii sălbatice.
19. Numărul carcaselor distruse: a) bovine; b) porci;
c) oi; d) capre; e) păsări; f) ecvidee; g) pești; h) specii
sălbatice; i) în cazul bolilor albinelor trebuie să se
precizeze numărul de stupi distruși.
20. Data estimativă a finalizării uciderii.
21. Data estimativă a finalizării distrugerii.
În cazul pestei porcine, informații suplimentare
1. Distanța față de cea mai apropiată exploatație de
porci
2. Numărul și tipul [de reproducție, pentru îngrășat și
purcei*)] porcilor din exploatația infectată
3. Numărul și tipul [de reproducție, pentru îngrășat și
purcei*)] porcilor afectați clinic din exploatația infectată
4. Metode de diagnostic
5. Dacă nu sunt în exploatații, atunci fie confirmat în
abator, fie în mijlocul de transport
6. Confirmarea cazurilor primare **) la porcii sălbatici
În cazul bolilor peștilor
Infecțiile cu agenții etiologici ai necrozei infecțioase
hematopoietic, anemiei infecțioase a păstrăvului și ai
septicemiei hemoragice virale, dacă sunt confirmate în
ferme sau zone aprobate sau libere, trebuie să fie
notificate ca focare primare. Numele și descrierea fermei
sau zonei aprobate trebuie să fie incluse în textul liber.

*) Animale sub vârsta de 3 luni.
**) Caz primar la porcii sălbatici înseamnă cazurile care apar în zone libere, de exemplu în afara zonelor de restricție pentru pesta porcină
clasică la porcii sălbatici.

MINISTERUL FINANȚELOR PUBLICE

ORDIN
pentru publicarea Addendumului la Memorandumul de finanțare
2002/000—586.01—2002/000—586.06 — Programul național PHARE pentru România 2002
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,

8

MONITORUL OFICIAL AL ROMÂNIEI, PARTEA I, Nr. 964/31.X.2005
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:

Art. 1. — Se aprobă publicarea Addendumului la 2005, prevăzut în anexa care face parte integrantă din
Memorandumul de finanțare dintre Guvernul României și prezentul ordin.
Art. 2. — Prezentul ordin se publică în Monitorul Oficial
Comisia Europeană privind Programul național PHARE
pentru România 2002, semnat la București la 4 octombrie al României, Partea I.
Ministrul finanțelor publice,
Sebastian Teodor Gheorghe Vlădescu
București, 21 octombrie 2005.
Nr. 1.593.
ANEXĂ

A D D E N D U M*)
la Memorandumul de finanțare
2002/000—586.01—2002/000—586.06 — Programul național PHARE pentru România 2002
În cadrul asistenței PHARE pentru România, addendumul de mai jos a fost întocmit pe baza bugetului PHARE
2002 al Programului național PHARE pentru România.
ARTICOLUL 1
Natura și obiectul

Memorandumul de finanțare 2002/000—586.01—
2002/000—586.06 — Programul național PHARE pentru
România 2002, semnat la 11 decembrie 2002, cu modificările
și completările ulterioare, se modifică după cum urmează:
1. Perioada de plată se extinde cu 7 luni, până la
30 iunie 2006, numai pentru următoarea subcomponentă
specifică:
• RO 2002/000—586.04.09.07 — Furnizarea Sistemului
de management informatic al traficului naval pe Dunăre.
2. Perioada de plată se extinde cu 6 luni, până la
31 mai 2006, numai pentru următoarele subcomponente
specifice:
• RO 2002/000—586.03.01.03 — Curs în scrierea și
pregătirea proiectelor, monitorizarea, evaluarea și
managementului ciclului de proiect;
• RO 2002/000—586.03.01.06 — Sistemul de
management informatic;
• RO 2002/000—586.04.08.03 — Consolidarea pieței
operatorilor comerciali de electricitate;
• RO 2002/000—586.04.15D (Twinning 02/IB/JH/07) —
Dezvoltarea continuă a mecanismului anticorupție al
Ministerului Afacerilor Interne.
Pentru beneficiar,
Istvan Jakab,
secretar de stat în Ministerul Finanțelor Publice,
Coordonatorul național al asistenței

3. Perioada de plată se extinde cu 4 luni, până la
31 martie 2006, numai pentru următoarea subcomponentă
specifică:
• RO 2002/000—586.05.01.01.02 A2 (Twinning
02/IB/SPP/01) — Crearea capacităților și instrumentelor
compatibile cu fondurile structurale ale Uniunii Europene.
ARTICOLUL 2

Toate celelalte prevederi și condiții ale Memorandumului
de finanțare 2002/000—586.01—2002/000—586.06 —
Programul național PHARE pentru România 2002 rămân
neschimbate.
ARTICOLUL 3

Addendumul la Memorandumul de finanțare 2002/000—
586.01—2002/000—586.06 — Programul național PHARE
pentru România 2002 este întocmit în două exemplare, în
limba engleză.
ARTICOLUL 4
Intrarea în vigoare

Addendumul la Memorandumul de finanțare 2002/000—
586.01—2002/000—586.06 — Programul național PHARE
pentru România 2002 va intra în vigoare la data semnării
lui de către ambele părți.
Semnat la București la 4 octombrie 2005.
Pentru Comunitatea Europeană,
Jonathan Scheele,
șeful Delegației Comisiei Europene în România

*) Traducere.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 964/31.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063761]
ISSN 1453—4495

