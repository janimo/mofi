Anul 173 (XVII) — Nr. 779

PARTEA

I

LEGI, DECRETE, HOTĂRÂRI ȘI ALTE ACTE

Vineri, 26 august 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 347 din 28 iunie 2005 referitoare la excepția
de neconstituționalitate a dispozițiilor Ordonanței
de urgență a Guvernului nr. 140/1999 cu privire la
rectificarea bugetului de stat pe anul 1999, ale
Ordonanței de urgență a Guvernului nr. 136/2000
privind modul de stabilire a plăților compensatorii
și a ajutoarelor care se acordă personalului militar,
precum și a celor ale Ordonanței de urgență a
Guvernului nr. 105/2001 privind frontiera de stat a
României ....................................................................
Decizia nr. 350 din 28 iunie 2005 referitoare la excepția
de neconstituționalitate a dispozițiilor art. 77
alin. (2) din Legea nr. 168/1999 privind
soluționarea conflictelor de muncă, precum și a
celor ale art. 64, art. 72 alin. (2) și (3), art. 74
alin. (1) lit. c) și d) și art. 288 teza a doua din
Codul muncii (Legea nr. 53/2003)...........................

105.

595.

2–7

307.
7–11

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Resurse Minerale privind aprobarea tarifelor de
transport al țițeiului prin Sistemul național de
transport al țițeiului, gazolinei, condensatului și
etanului.......................................................................
— Ordin al ministrului muncii, solidarității sociale
și familiei privind modificarea Ordinului ministrului
muncii și solidarității sociale nr. 340/2001 pentru
aprobarea Normelor de aplicare a prevederilor
Legii nr. 19/2000 privind sistemul public de pensii
și alte drepturi de asigurări sociale, cu modificările
și completările ulterioare...........................................

14–30

ACTE ALE CONSILIULUI SUPERIOR
AL MAGISTRATURII
— Hotărâre pentru aprobarea Regulamentului
privind organizarea și desfășurarea concursului
pentru ocuparea posturilor vacante de magistratasistent la Înalta Curte de Casație și Justiție ........

31–32

11–13

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 779/26.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 347
din 28 iunie 2005

referitoare la excepția de neconstituționalitate a dispozițiilor Ordonanței de urgență a Guvernului
nr. 140/1999 cu privire la rectificarea bugetului de stat pe anul 1999, ale Ordonanței de urgență
a Guvernului nr. 136/2000 privind modul de stabilire a plăților compensatorii
și a ajutoarelor care se acordă personalului militar, precum și a celor ale Ordonanței de urgență
a Guvernului nr. 105/2001 privind frontiera de stat a României
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului
nr. 140/1999 cu privire la rectificarea bugetului de stat pe
anul 1999, ale Ordonanței de urgență a Guvernului
nr. 136/2000 privind modul de stabilire a plăților
compensatorii și a ajutoarelor care se acordă personalului
militar, precum și a celor ale Ordonanței de urgență a
Guvernului nr. 105/2001 privind frontiera de stat a
României, excepție ridicată de Ungureanu Victor, Pătrunjel
Nicolae, Ciotîrlă Marcel, Alexandrescu Gheorghe, Răducan
Nicolae, Crâng Georgel, Guță Radu, Homeag Ion, Filimon
Mihail, Trandafir Gheorghe, Cornea Tudor, Iovănel Ștefan,
Drăghicescu Vasile, Lică Nicolae, Pop Leontin Emil, Pleș
Eugen, Mîrloi Gheorghe, Pomană Dorel, Mutu Ilie,
Stăiculescu Nicolae, Trușcă Ion, Popescu Aristică,
Brebenoiu Venus, Voicu Constantin, Iacob Constantin, Voin
Gigel, Padina Ion, Berariu Ioan, Paleacu Aristică, Gavrilă
Virgil, Mitroescu Marius, Mirea Ion, Mircea Ion, Duroi Rină,
Milcu Gheorghe, Ungureanu Haș Nicolae, Bârlan Gheorghe,
Țăpoșanu Nicolae, Dîrmon Constantin, Guran Gheorghe,
Măracine Marin, Șerbănescu Adrian, Crețu Mircea, Simion
Ioan, Popa Nicolae, Nica Octavian și Dincă Ionel în
Dosarul nr. 1.810/CM/2004 al Curții de Apel Craiova —
Secția conflicte de muncă și asigurări sociale.
La apelul nominal răspunde Popescu Valentin Dinu,
mandatar cu procură generală, pentru următorii autori ai
excepției: Pătrunjel Nicolae, Ciotîrlă Marcel, Alexandrescu
Gheorghe, Răducan Nicolae, Guță Radu, Filimon Mihail,
Iovănel Ștefan, Drăghicescu Vasile, Mîrloi Gheorghe,
Pomană Dorel, Mutu Ilie, Stăiculescu Nicolae, Trușcă Ion,
Popescu Aristică, Brebenoiu Venus, Voicu Constantin, Iacob
Constantin, Voin Gigel, Padina Ion, Berariu Ioan, Paleacu
Aristică, Mitroescu Marius, Mirea Ion, Mircea Ion, Duroi

Rină, Milcu Gheorghe, Ungureanu Haș Nicolae, Bârlan
Gheorghe, Țăpoșanu Nicolae, Dîrmon Constantin, Guran
Gheorghe, Măracine Marin, Șerbănescu Adrian, Crețu
Mircea, Simion Ioan, Popa Nicolae, Nica Octavian, precum
și pentru partea Irimia Ion. Lipsă următorii autori ai
excepției: Ungureanu Victor, Crâng Georgel, Homeag Ion,
Trandafir Gheorghe, Cornea Tudor, Lică Nicolae, Pop
Leontin Emil, Pleș Eugen, Gavrilă Virgil, Dincă Ionel,
precum și părțile Ministerul Administrației și Internelor,
Inspectoratul Județean al Poliției de Frontieră Mehedinți,
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești, Casa
Națională de Asigurări de Sănătate, Șerban Ion și Oproiu
Vinișor, față de care procedura de citare este legal
îndeplinită.
Reprezentantul autorilor excepției solicită acordarea unui
nou termen de judecată, întrucât președinții celor două
Camere ale Parlamentului nu au comunicat punctele lor de
vedere cu privire la excepția de neconstituționalitate
invocată.
Reprezentantul Ministerului Public pune concluzii de
respingere a cererii de amânare, arătând că transmiterea
punctelor
de
vedere
asupra
excepției
de
neconstituționalitate de către autoritățile cărora li s-a
solicitat acest lucru nu este obligatorie, iar lipsa acestora
nu constituie un motiv temeinic pentru amânarea cauzei.
Curtea, examinând cererea formulată de mandatarul
autorilor excepției referitoare la amânarea cauzei, concluziile
reprezentantului Ministerului Public, precum și prevederile
art. 156 alin. 1 din Codul de procedură civilă referitoare la
acordarea unui singur termen de judecată pentru lipsă de
apărare temeinic motivată, respinge cererea formulată de
reprezentantul autorilor excepției.
Având cuvântul, mandatarul autorilor excepției susține
excepția de neconstituționalitate astfel cum aceasta a fost
formulată în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
autorii excepției se află în eroare în ceea ce privește
caracterul ordonanțelor Guvernului și al ordonanțelor de
urgență ale Guvernului, întrucât ordonanțele de urgență ale
Guvernului nu se emit în temeiul unei legi speciale de
abilitare, astfel cum prevede art. 115 alin. (1) din
Constituție.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005
Arată că Ordonanța de urgență a Guvernului
nr. 140/1999 cu privire la rectificarea bugetului de stat pe
anul 1999 și-a încetat aplicabilitatea, în timp ce Ordonanța
de urgență a Guvernului nr. 136/2000 privind modul de
stabilire a plăților compensatorii și a ajutoarelor care se
acordă personalului militar, precum și Ordonanța de
urgență a Guvernului nr. 105/2001 privind frontiera de stat
a României au avut caracter de urgență, în condițiile
prevăzute de dispozițiile art. 115 alin. (4) din Constituție.
Apreciază că dispozițiile de lege criticate se aplică în
mod diferit unor persoane aflate în situații juridice diferite,
astfel încât aceste prevederi nu încalcă art. 16 alin. (1) din
Legea fundamentală.
În ceea ce privește pretinsa încălcare a dispozițiilor
art. 53 din Constituție, arată că acestea nu au incidență în
cauză, întrucât prevederile de lege criticate nu vizează
drepturi sau libertăți fundamentale.
Având cuvântul în replică, reprezentantul autorilor
excepției arată că dispozițiile de lege criticate încalcă
prevederile art. 16 alin. (1) din Constituție și ale Ordonanței
Guvernului nr. 137/2000 privind prevenirea și sancționarea
tuturor formelor de discriminare, făcând referire la situațiile
de fapt existente.
Depune la dosar o copie după o întâmpinare a
Ministerului Finanțelor Publice din Dosarul nr. 6.063/2003 al
Tribunalului Mehedinți.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2005, pronunțată în
Dosarul nr. 1.810/CM/2004, Curtea de Apel Craiova —
Secția conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 140/1999 cu privire la rectificarea bugetului de stat pe
anul 1999, ale Ordonanței de urgență a Guvernului
nr. 136/2000 privind modul de stabilire a plăților
compensatorii și a ajutoarelor care se acordă personalului
militar, precum și a celor ale Ordonanței de urgență a
Guvernului nr. 105/2001 privind frontiera de stat a
României, excepție ridicată de Ungureanu Victor, Pătrunjel
Nicolae, Ciotîrlă Marcel, Alexandrescu Gheorghe, Răducan
Nicolae, Crâng Georgel, Guță Radu, Homeag Ion, Filimon
Mihail, Trandafir Gheorghe, Cornea Tudor, Iovănel Ștefan,
Drăghicescu Vasile, Lică Nicolae, Pop Leontin Emil, Pleș
Eugen, Mîrloi Gheorghe, Pomană Dorel, Mutu Ilie,
Stăiculescu Nicolae, Trușcă Ion, Popescu Aristică,
Brebenoiu Venus, Voicu Constantin, Iacob Constantin, Voin
Gigel, Padina Ion, Berariu Ioan, Paleacu Aristică, Gavrilă
Virgil, Mitroescu Marius, Mirea Ion, Mircea Ion, Duroi Rină,
Milcu Gheorghe, Ungureanu Haș Nicolae, Bârlan Gheorghe,
Țăpoșanu Nicolae, Dîrmon Constantin, Guran Gheorghe,
Măracine Marin, Șerbănescu Adrian, Crețu Mircea, Simion
Ioan, Popa Nicolae, Nica Octavian și Dincă Ionel, foști
lucrători ai Inspectoratului Județean de Poliție de Frontieră
Mehedinți, într-o cauză ce are ca obiect acordarea unor
drepturi bănești.

3

În motivarea excepției de neconstituționalitate, autorii
acesteia susțin, în esență, următoarele: a) Cele trei
ordonanțe de urgență au fost emise cu încălcarea
prevederilor art. 115 alin. (1), (2), (3) și (4) din Constituție,
deoarece nu a existat o lege specială de abilitare pentru
reglementarea domeniilor la care se referă și nu a existat
nici o situație excepțională care să impună urgența
reglementării; b) Dispozițiile acestor ordonanțe sunt
discriminative față de persoanele care au beneficiat de plăți
compensatorii și de ajutoare pe baza unor acte normative
anterioare, cum au fost Legea nr. 138/1999 și Ordonanța
de urgență a Guvernului nr. 100/1999; c) Art. 3 din
Ordonanța de urgență a Guvernului nr. 136/2000 are
caracter retroactiv, dispunând măsuri aplicabile de la
1 ianuarie 2000; d) Contrar prevederilor art. 38 alin. (2) din
Constituție, dispozițiile criticate nu respectă dreptul la
protecția socială a muncii; e) Prin încălcarea principiilor
înscrise în art. 53, 136 și art. 138 alin. (1) din Constituție,
prevederile de lege criticate au prevăzut impozitarea plăților
compensatorii și a ajutoarelor, deși acestea, conform
reglementării legale a impozitului pe venit, nu reprezintă
venituri impozabile; f) Prin încălcarea prevederilor art. 43
alin. (1) și art. 49 din Constituție, dispozițiile criticate au
înlăturat măsurile de protecție socială prevăzute de acte
normative anterioare, respectiv Legea nr. 138/1999,
Ordonanța Guvernului nr. 7/1998 și Ordonanța de urgență
a Guvernului nr. 100/1999; g) Se încalcă principiul
supremației legii, întrucât ordonanțele de urgență criticate
reglementează probleme ce ar trebui să fie reglementate
prin lege.
Curtea de Apel Craiova — Secția conflicte de muncă și
asigurări sociale apreciază că excepția ridicată este
neîntemeiată, întrucât necesitatea abilitării Guvernului de
către Parlament printr-o lege specială și interdicția
reglementării în domeniul legii organice se aplică numai în
cazul ordonanțelor simple, iar cele trei acte normative
criticate sunt ordonanțe de urgență, a căror adoptare a fost
justificată de existența cazului excepțional. Ordonanțele de
urgență ale Guvernului nr. 140/1999 și nr. 136/2000 sunt
constituționale, deoarece îlegiuitorul este în drept să
reglementeze în mod diferit, în perioade diferite, măsuri de
protecție socială în funcție de oportunitatea măsurii și
posibilitățile economiei să suporte astfel de eforturi
financiare, prin aceste reglementări diferite neproducându-se, de fapt, o discriminare privind acordarea drepturilor
bănești“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția ridicată este
neîntemeiată pentru următoarele considerente: a) Autorii
excepției confundă ordonanțele simple cu ordonanțele de
urgență, pentru care nu se cere lege specială de abilitare
și nu este prevăzută nici interdicția de a se reglementa în
domenii care fac obiectul legilor organice; b) În cazul
acestor ordonanțe au fost îndeplinite exigențele stabilite în
jurisprudența Curții Constituționale, referitoare la interesul

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 779/26.VIII.2005

public și urgența reglementării pentru a se constata
existența cazului excepțional, prevăzut de art. 114 alin. (4)
din Constituție; c) Ordonanța de urgență a Guvernului
nr. 136/2000, prevăzând alt mod de calcul al plăților
compensatorii și al ajutoarelor, nu încalcă principiul egalității
în drepturi, întrucât dispozițiile sale se aplică în situații
diferite. Nici art. 8 alin. (2) și (3) din Ordonanța de urgență
a Guvernului nr. 140/1999 nu conține vreo dispoziție cu
caracter discriminatoriu; d) Ordonanța de urgență a
Guvernului nr. 136/2000 nu are un caracter retroactiv,
deoarece dispozițiile sale sunt aplicabile numai în privința
plăților compensatorii și ajutoarelor care se acordă după
intrarea sa în vigoare, iar Ordonanța Guvernului
nr. 73/1999 privind impozitul pe venitul global se aplica tot
de la 1 ianuarie 2000; e) Neconcordanțele existente între
diferite acte normative succesive constituie probleme de
aplicare a legii, ceea ce excedează competenței Curții
Constituționale; f) Nu sunt întemeiate nici criticile potrivit
cărora ar fi încălcate prevederile art. 49, 51, 53, 72,
107, 136 sau 138 din Constituție.
Avocatul Poporului apreciază că Ordonanțele de
urgență ale Guvernului nr. 136/2000 și nr. 105/2000 sunt
constituționale, întrucât nu instituie privilegii sau discriminări,
fiind aplicabile deopotrivă tuturor subiectelor de drept care
se încadrează în ipotezele prevăzute de textele de lege
criticate. Stabilirea faptului dacă aceste două ordonanțe de
urgență au fost emise sau nu cu respectarea prevederilor
art. 114 alin. (4) din Constituția nerevizuită intră în
competența Curții Constituționale.
Constată că Ordonanța de urgență a Guvernului
nr. 140/1999 a fost abrogată, astfel încât excepția de
neconstituționalitate a acestui act normativ este
inadmisibilă.
Arată că prevederile art. 41 alin. (2) din Constituție nu
au relevanță în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
următoarele dispoziții de lege:
— Ordonanța de urgență a Guvernului nr. 140/1999 cu
privire la rectificarea bugetului de stat pe anul 1999,
publicată în Monitorul Oficial al României, Partea I, nr. 465
din 24 septembrie 1999, aprobată prin Legea nr. 44/2000,
publicată în Monitorul Oficial al României, Partea I, nr. 162
din 18 aprilie 2000;

— Ordonanța de urgență a Guvernului nr. 136/2000
privind modul de stabilire a plăților compensatorii și a
ajutoarelor care se acordă personalului militar, publicată în
Monitorul Oficial al României, Partea I, nr. 462 din
22 septembrie 2000, aprobată prin Legea nr. 130/2001,
publicată în Monitorul Oficial al României, Partea I, nr. 170
din 4 aprilie 2001;
— Ordonanța de urgență a Guvernului nr. 105/2001
privind frontiera de stat a României, publicată în Monitorul
Oficial al României, Partea I, nr. 352 din 30 iunie 2001,
aprobată cu modificări prin Legea nr. 243/2002, publicată
în Monitorul Oficial al României, Partea I, nr. 302 din
8 mai 2002, cu modificările și completările ulterioare.
Dispozițiile distinct criticate din aceste ordonanțe sunt
următoarele:
— Art. 8 alin. (2) și (3) din Ordonanța de urgență a
Guvernului nr. 140/1999: î(2) Prevederile Legii nr. 138/1999
privind salarizarea și alte drepturi ale personalului militar din
instituțiile publice de apărare națională, ordine publică și
siguranță națională, precum și acordarea unor drepturi
salariale personalului civil din aceste instituții se aplică
începând cu data de 1 decembrie 1999.
(3) Până la data de 1 decembrie 1999 se aplică în
continuare prevederile Hotărârii Guvernului nr. 0282/1993 cu
privire la salarizarea personalului militar și civil din Ministerul
Apărării Naționale, Ministerul de Interne, Serviciul Român de
Informații, Serviciul de Informații Externe, Serviciul de Protecție
și Pază și Serviciul de Telecomunicații Speciale, cu modificările
și completările ulterioare.“
— Art. 1 și 3 din Ordonanța de urgență a Guvernului
nr. 136/2000:
— Art. 1: îSumele reprezentând plățile compensatorii
prevăzute la art. 7, 8 și 11 din Ordonanța Guvernului
nr. 7/1998, la art. 6 și 7 din Ordonanța de urgență a Guvernului
nr. 100/1999, precum și ajutoarele prevăzute la art. 31 și la
art. 32 alin. (1) din Legea nr. 138/1999 se stabilesc în raport cu
solda lunară netă.“;
— Art. 3: îPlățile compensatorii și ajutoarele prevăzute la
art. 1, plătite începând de la data de 1 ianuarie 2000, nu sunt
supuse globalizării.“
Conform susținerilor autorilor excepției, cele trei
ordonanțe de urgență ale Guvernului încalcă dispozițiile
art. 1 alin. (5), art. 15 alin. (2), art. 16 alin. (1), art. 41
alin. (2), art. 47 alin. (1) și alin. (2) teza întâi, art. 53,
art. 56, art. 73, art. 78, art. 108 alin. (2) și (3), art. 115
alin. (1), (2), (3) și (4), art. 137 alin. (1) și art. 139 alin. (1)
din Constituție, prevederi care au următorul conținut:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 47 alin. (1) și alin. (2) teza întâi: î(1) Statul este
obligat să ia măsuri de dezvoltare economică și de protecție
socială, de natură să asigure cetățenilor un nivel de trai decent.
(2) Cetățenii au dreptul la pensie, la concediu de
maternitate plătit, la asistență medicală în unitățile sanitare de
stat, la ajutor de șomaj și la alte forme de asigurări sociale
publice sau private, prevăzute de lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 56: î(1) Cetățenii au obligația să contribuie, prin
impozite și prin taxe, la cheltuielile publice.
(2) Sistemul legal de impuneri trebuie să asigure așezarea
justă a sarcinilor fiscale.
(3) Orice alte prestații sunt interzise, în afara celor stabilite
prin lege, în situații excepționale.“;
— Art. 73: î(1) Parlamentul adoptă legi constituționale, legi
organice și legi ordinare.
(2) Legile constituționale sunt cele de revizuire a
Constituției.
(3) Prin lege organică se reglementează:
a) sistemul electoral; organizarea și funcționarea Autorității
Electorale Permanente;
b) organizarea, funcționarea și finanțarea partidelor politice;
c) statutul deputaților și al senatorilor, stabilirea
indemnizației și a celorlalte drepturi ale acestora;
d) organizarea și desfășurarea referendumului;
e) organizarea Guvernului și a Consiliului Suprem de
Apărare a Țării;
f) regimul stării de mobilizare parțială sau totală a forțelor
armate și al stării de război;
g) regimul stării de asediu și al stării de urgență;
h) infracțiunile, pedepsele și regimul executării acestora;
i) acordarea amnistiei sau a grațierii colective;
j) statutul funcționarilor publici;
k) contenciosul administrativ;
l) organizarea și funcționarea Consiliului Superior al
Magistraturii, a instanțelor judecătorești, a Ministerului Public și
a Curții de Conturi;
m) regimul juridic general al proprietății și al moștenirii;
n) organizarea generală a învățământului;
o) organizarea administrației publice locale, a teritoriului,
precum și regimul general privind autonomia locală;
p) regimul general privind raporturile de muncă, sindicatele,
patronatele și protecția socială;

5

r) statutul minorităților naționale din România;
s) regimul general al cultelor;
t) celelalte domenii pentru care în Constituție se prevede
adoptarea de legi organice.“;
— Art. 78: îLegea se publică în Monitorul Oficial al
României și intră în vigoare la 3 zile de la data publicării sau la
o dată ulterioară prevăzută în textul ei.“;
— Art. 108 alin. (2) și (3): î(2) Hotărârile se emit pentru
organizarea executării legilor.
(3) Ordonanțele se emit în temeiul unei legi speciale de
abilitare, în limitele și în condițiile prevăzute de aceasta.“;
— Art. 115 alin. (1), (2), (3) și (4): î(1) Parlamentul
poate adopta o lege specială de abilitare a Guvernului pentru a
emite ordonanțe în domenii care nu fac obiectul legilor
organice.
(2) Legea de abilitare va stabili, în mod obligatoriu,
domeniul și data până la care se pot emite ordonanțe.
(3) Dacă legea de abilitare o cere, ordonanțele se supun
aprobării Parlamentului, potrivit procedurii legislative, până la
împlinirea termenului de abilitare. Nerespectarea termenului
atrage încetarea efectelor ordonanței.
(4) Guvernul poate adopta ordonanțe de urgență numai în
situații extraordinare a căror reglementare nu poate fi amânată,
având obligația de a motiva urgența în cuprinsul acestora.“;
— Art. 137 alin. (1): îFormarea, administrarea, întrebuințarea
și controlul resurselor financiare ale statului, ale unităților
administrativ-teritoriale și ale instituțiilor publice sunt
reglementate prin lege.“;
— Art. 139 alin. (1): îImpozitele, taxele și orice alte
venituri ale bugetului de stat și ale bugetului asigurărilor sociale
de stat se stabilesc numai prin lege.“
Examinând excepția de neconstituționalitate, Curtea
Constituțională constată următoarele:
a) Toate cele trei acte normative criticate prin excepția
de neconstituționalitate sunt ordonanțe de urgență pe care
Guvernul le-a emis în temeiul delegării legislative prevăzute
de art. 114 alin. (4) din Constituția nerevizuită, text
aplicabil la datele la care au fost adoptate actele normative
respective. În aceste cazuri nu era necesară adoptarea de
Parlament a unei legi speciale de abilitare și nu exista nici
o limitare în ce privește domeniile care pot fi reglementate.
Ordonanța de urgență a Guvernului nr. 140/1999 s-a
adoptat pentru rectificarea bugetului de stat pe anul 1999,
fiind necesare modificări urgente pentru corectarea unor
neconcordanțe ori neajunsuri apărute pe parcursul execuției
bugetare. Având în vedere că legile privind bugetul de stat
au caracter anual, iar Ordonanța de urgență a Guvernului
nr. 149/1999 de rectificare a legii bugetului de stat a avut
aplicabilitate temporară, respectiv până la finele anului
1999, în conformitate cu dispozițiile art. 29 alin. (1) și (6)
din Legea nr. 47/1992, această ordonanță nu mai poate fi
supusă controlului de constituționalitate exercitat de Curtea
Constituțională, astfel încât excepția de neconstituționalitate
a dispozițiilor Ordonanței de urgență a Guvernului
nr. 140/1999 urmează a fi respinsă ca fiind inadmisibilă.
Ordonanța de urgență a Guvernului nr. 136/2000 s-a
emis pentru precizarea modului de calcul al plăților

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 779/26.VIII.2005

compensatorii și al ajutoarelor acordate cadrelor militare
trecute în rezervă. Procesul de restructurare a unităților
militare a fost în curs de desfășurare, ceea ce impunea
eliberarea din funcții a numeroaselor cadre militare,
îndreptățite la plăți compensatorii sau la ajutoare, iar
reglementarea bazei de calcul a acestor plăți, în raport cu
resursele bugetare, apărea ca fiind urgentă.
Reglementarea neîntârziată a problemelor legate de
frontiera de stat a României prin Ordonanța de urgență a
Guvernului nr. 105/2001 a fost determinată de exigențele
în această privință ale Uniunii Europene.
b) Reglementarea compensațiilor sau a ajutoarelor
bănești ce se acordă diferitelor categorii de cetățeni de la
bugetul de stat intră în competențele legiuitorului, potrivit
opțiunii sale libere, în raport cu resursele financiare ce pot
fi destinate acestui scop în diferite perioade.
Reglementarea diferită a cuantumului unor asemenea plăți
ori ajutoare în diferite perioade nu înseamnă discriminare,
beneficiarii acestor drepturi fiind în situații obiectiv diferite
în raport cu data nașterii dreptului lor. Neconcordanțele
existente între reglementări legale succesive nu ridică
probleme de constituționalitate, ci probleme de aplicare a
legii, de competența instanțelor judecătorești.
c) Prevederea art. 3 din Ordonanța de urgență a
Guvernului nr. 136/2000, potrivit căreia plățile compensatorii
și ajutoarele acordate de la 1 ianuarie 2000 nu se supun
globalizării, nu are efecte retroactive. Reglementarea legală
a impozitului pe venit, aplicabilă de la 1 ianuarie 2000,
prevedea globalizarea anuală a veniturilor. Astfel,
globalizarea urma să se facă după 31 decembrie 2000. În
sistemul impozitării progresive a veniturilor, exceptarea de
la globalizare a fost chiar în beneficiul titularilor veniturilor
respective.
d) Stabilirea într-un anumit fel sau modificarea
cuantumului plăților compensatorii sau al ajutoarelor
acordate de la bugetul de stat nu semnifică nerespectarea
obligației statului de a lua măsuri de protecție socială.
e) Reglementarea impozitării oricăror categorii de
venituri ține de opțiunea liberă a legiuitorului, cu condiția
să nu instituie privilegii sau discriminări între persoanele
aflate în situații identice.
f) Conținutul concret și valoarea ajutoarelor acordate
unor categorii de cetățeni în cadrul măsurilor de protecție
socială nu sunt prevăzute de Constituție, acestea urmând a
fi reglementate prin lege. Astfel, modificările operate în
privința anumitor măsuri de protecție socială nu înseamnă
restrângerea exercițiului unor drepturi sau libertăți
fundamentale, prevederile art. 53 din Constituție neavând
incidență în cauză.
g) Ordonanțele emise de Guvern, fie simple, fie de
urgență, au putere de lege, deci forță juridică echivalentă
cu cea a legilor ordinare sau organice. Ordonanțele emise
cu respectarea prevederilor art. 115 din Constituție nu
înfrâng principiul supremației legilor, față de acte normative
cu forță juridică inferioară.
De altfel, asupra constituționalității dispozițiilor art. 8
alin. (2) și (3) din Ordonanța de urgență a Guvernului

nr. 140/1999, Curtea Constituțională s-a mai pronunțat, de
exemplu, prin Decizia nr. 284/2001, publicată în Monitorul
Oficial al României, Partea I, nr. 23 din 16 ianuarie 2002,
ocazie cu care a arătat că îprevederile legale criticate nu
fac vreo discriminare între cadrele militare sau civile la
care fac referire dispozițiile Legii nr. 138/1999, ele
aplicându-se deopotrivă tuturor acestor categorii de
angajați. Așadar, textul de lege criticat nu vizează crearea
unor situații juridice privilegiate pentru o anume categorie
de salariați, ci urmărește reglementarea valorificării, în
condiții egale, a unor drepturi cuvenite acestora.
Aplicarea într-o anumită perioadă a dispozițiilor Legii
nr. 138/1999 sau ale Ordonanței de urgență a Guvernului
nr. 140/1999 constituie o problemă legată de acțiunea în
timp a normelor juridice, problemă a cărei rezolvare intră
în competența instanțelor judecătorești, ținând seama și de
prevederile art. 15 alin. (2) din Constituție. [...] Astfel fiind,
aceasta nu poate constitui obiect al controlului de
constituționalitate, întrucât, conform dispozițiilor art. 2
alin. (3) teza a doua din Legea nr. 47/1992, republicată,
«Curtea Constituțională nu se poate pronunța asupra
modului de interpretare și aplicare a legii, ci numai asupra
înțelesului său contrar Constituției». [...] Problema
aplicabilității dispozițiilor art. 8 alin. (3) din Ordonanța de
urgență a Guvernului nr. 140/1999, prin care s-a
reglementat modalitatea de salarizare a personalului militar
și civil din Ministerul Apărării Naționale, Ministerul de
Interne, Serviciul Român de Informații, Serviciul de
Informații Externe, Serviciul de Protecție și Pază și
Serviciul de Telecomunicații Speciale, vizează, de
asemenea, reguli privind interpretarea și aplicarea normelor
juridice care nu aparțin competenței Curții Constituționale“.
De asemenea, în ceea ce privește constituționalitatea
dispozițiilor Ordonanței de urgență a Guvernului
nr. 136/2000, Curtea Constituțională s-a mai pronunțat, de
exemplu, prin Decizia nr. 258/2002, publicată în Monitorul
Oficial al României, Partea I, nr. 758 din 17 octombrie
2002, prilej cu care a constatat că îplățile compensatorii și
ajutoarele ce se acordă de stat cadrelor militare trecute în
rezervă sau direct în retragere au fost reglementate prin
acte normative succesive. Aplicarea acestor acte normative
se face pe baza regulilor generale ale acțiunii în timp a
normelor juridice, iar aceasta nu constituie o problemă de
constituționalitate, ci una de aplicare a legii, care este de
competența exclusivă a instanțelor judecătorești. [...]
Legiuitorul este în drept să reglementeze în mod diferit,
în perioade diferite și în funcție de posibilitățile existente în
privința măsurilor de protecție socială drepturile ce se
acordă unor categorii de cetățeni, fără să aducă atingere
drepturilor anterior stabilite, precum și să determine
veniturile supuse impozitării“.
Întrucât nu au intervenit elemente noi de natură să
justifice schimbarea jurisprudenței Curții Constituționale, cele
statuate în deciziile menționate își mențin valabilitatea și în
prezenta cauză, astfel încât excepția de neconstituționalitate
invocată urmează să fie respinsă ca neîntemeiată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor Ordonanței de urgență a
Guvernului nr. 140/1999 cu privire la rectificarea bugetului de stat pe anul 1999, excepție ridicată de Ungureanu Victor,
Pătrunjel Nicolae, Ciotîrlă Marcel, Alexandrescu Gheorghe, Răducan Nicolae, Crâng Georgel, Guță Radu, Homeag Ion,
Filimon Mihail, Trandafir Gheorghe, Cornea Tudor, Iovănel Ștefan, Drăghicescu Vasile, Lică Nicolae, Pop Leontin Emil,
Pleș Eugen, Mîrloi Gheorghe, Pomană Dorel, Mutu Ilie, Stăiculescu Nicolae, Trușcă Ion, Popescu Aristică, Brebenoiu
Venus, Voicu Constantin, Iacob Constantin, Voin Gigel, Padina Ion, Berariu Ioan, Paleacu Aristică, Gavrilă Virgil,
Mitroescu Marius, Mirea Ion, Mircea Ion, Duroi Rină, Milcu Gheorghe, Ungureanu Haș Nicolae, Bârlan Gheorghe,
Țăpoșanu Nicolae, Dîrmon Constantin, Guran Gheorghe, Măracine Marin, Șerbănescu Adrian, Crețu Mircea, Simion Ioan,
Popa Nicolae, Nica Octavian și Dincă Ionel în Dosarul nr. 1.810/CM/2004 al Curții de Apel Craiova — Secția conflicte de
muncă și asigurări sociale.
2. Respinge, ca fiind neîntemeiată, excepția de neconstituționalitate a dispozițiilor Ordonanței de urgență a
Guvernului nr. 136/2000 privind modul de stabilire a plăților compensatorii și a ajutoarelor care se acordă personalului
militar, precum și a celor ale Ordonanței de urgență a Guvernului nr. 105/2001 privind frontiera de stat a României,
excepție ridicată de aceiași autori în același dosar al Curții de Apel Craiova — Secția conflicte de muncă și asigurări
sociale.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 350
din 28 iunie 2005

referitoare la excepția de neconstituționalitate a dispozițiilor art. 77 alin. (2) din Legea nr. 168/1999
privind soluționarea conflictelor de muncă, precum și a celor ale art. 64, art. 72 alin. (2) și (3),
art. 74 alin. (1) lit. c) și d) și art. 288 teza a doua din Codul muncii (Legea nr. 53/2003)
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 77 alin. (2) din Legea nr. 168/1999
privind soluționarea conflictelor de muncă, precum și a
celor ale art. 64, art. 72 alin. (2) și (3), art. 74 alin. (1)
lit. c) și d) și art. 288 teza a doua din Codul muncii

(Legea nr. 53/2003), excepție ridicată de Carmen Speranța
Constanța Tomescu în Dosarul nr. 396/LM/2004 al
Tribunalului București — Secția a VIII-a conflicte de muncă,
asigurări sociale, contencios administrativ și fiscal.
La apelul nominal răspund autorul excepției, prin avocat
Victor Florin Peștean, precum și partea Societatea
Comercială îRomtelecom“ — S.A., prin consilier juridic
Liliana Enache.
Având cuvântul, autorul excepției arată că proiectul
Ordonanței de urgență a Guvernului privind modificarea și
completarea Legii nr. 53/2003 aduce modificări în sensul
arătat în motivarea excepției de neconstituționalitate, fapt ce
reprezintă un argument în favoarea constatării
neconstituționalității textelor de lege criticate.
Arată că excepția de neconstituționalitate ridicată nu
vizează modul de interpretare și aplicare a legii de către
instanța de judecată, ci se referă la o procedură elaborată

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 779/26.VIII.2005

în temeiul art. 126 alin. (2) din Constituție, ce încalcă alte
dispoziții din Legea fundamentală.
Susține excepția astfel cum aceasta a fost ridicată în
fața instanței de judecată.
Depune note scrise prin care solicită admiterea
excepției. De asemenea, depune textul proiectului
Ordonanței de urgență privind modificarea și completarea
Legii nr. 53/2003, precum și nota de fundamentare a
acesteia.
Reprezentantul
părții
Societatea
Comercială
îRomtelecom“ — S.A. arată că nu există nici o legătură
între dispozițiile de lege criticate și soluționarea cauzei,
autorul excepției urmărind tergiversarea procesului.
Reprezentantul Ministerului Public pune concluzii de
respingere a excepției de neconstituționalitate, arătând că
nu constituie motiv de admitere a excepției împrejurarea că
legiuitorul urmează a elabora o nouă reglementare. Arată
că dispozițiile de lege criticate nu încalcă prevederile
art. 16 alin. (1) din Constituție, precum și că autorul
excepției dă o interpretare proprie textelor în cauză.
Având cuvântul în replică, reprezentantul autorului
excepției arată că dispozițiile de lege criticate reprezintă
prevederi discriminatorii în ceea ce privește modul de
apărare a dreptului de proprietate.
C U R T E A,

având în vedere actele și lucrările dosarului, constată
următoarele:
Prin Încheierea din 28 martie 2005, pronunțată în
Dosarul nr. 396/LM/2004, Tribunalul București — Secția
a VIII-a conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 77
alin. (2) din Legea nr. 168/1999 privind soluționarea
conflictelor de muncă, precum și a celor ale art. 64, art. 72
alin. (2) și (3), art. 74 alin. (1) lit. c) și d) și art. 288 teza a
doua din Codul muncii (Legea nr. 53/2003), excepție
ridicată de Carmen Speranța Constanța Tomescu într-o
cauză ce are ca obiect o contestație la decizia de
concediere.
În motivarea excepției de neconstituționalitate autorul
acesteia susține următoarele: a) art. 288 teza a doua din
Codul muncii, precum și art. 77 alin. (2) din Legea
nr. 168/1999, prevăzând decăderea din beneficiul probei
admise a părții care întârzie în mod nejustificat
administrarea acesteia, fac inoperantă dispoziția art. 287
din Codul muncii, potrivit căreia sarcina probei revine
angajatorului. Astfel, în situația în care angajatorul refuză
în mod sistematic să prezinte dovezile în termenul prevăzut
de lege ori în termenul dat de instanță, pronunțarea
sancțiunii decăderii împotriva angajatorului este în beneficiul
acestuia, care prin propria faptă reușește să se sustragă
de la îndeplinirea unei obligații legale, ceea ce înseamnă
că protecția dreptului la muncă este insuficientă, iar
salariatul nu poate beneficia de un proces echitabil;
b) art. 72 alin. (2) și (3) din Codul muncii este
neconstituțional pentru că nu conține în mod expres
obligația angajatorului de a notifica salariaților care au fost
concediați reluarea activității a cărei încetare a condus la

concedieri colective; c) art. 74 alin. (1) lit. c) din Codul
muncii este neconstituțional pentru că nu prevede obligația
angajatorului de a menționa în decizia de concediere
rezultatul aplicării criteriilor pentru stabilirea ordinii de
prioritate la concediere; d) art. 74 alin. (1) lit. d), raportat
la art. 64 din Codul muncii, are caracter discriminatoriu
pentru că din sfera salariaților cărora angajatorul trebuie să
propună ocuparea locurilor de muncă vacante din unitate
sunt excluși salariații ale căror contracte de muncă
urmează să fie desfăcute pentru motive neimputabile lor.
Tribunalul București — Secția a VIII-a conflicte de
muncă, asigurări sociale, contencios administrativ și
fiscal, prin Încheierea din 18 noiembrie 2004, a respins
excepția de neconstituționalitate, ca fiind inadmisibilă.
Recursul declarat de autorul excepției împotriva încheierii a
fost admis prin Decizia civilă nr. 729/R din 25 februarie
2005 a Curții de Apel București, restituindu-se cauza în
vederea rejudecării excepției. Tribunalul a dispus
suspendarea judecării cauzei și sesizarea Curții
Constituționale, fără a înscrie în încheiere opinia sa cu
privire la excepția ridicată. Curtea Constituțională a solicitat
Tribunalului București comunicarea opiniei sale, însă acesta
nu a transmis-o.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că dispozițiile legale care fac
obiectul excepției de neconstituționalitate nu contrazic nici
o prevedere din Constituție. Angajatorul, dacă nu face
proba legalității și temeiniciei deciziei de concediere, își
asumă consecința anulării acestui act. Într-o asemenea
situație nu se produce răsturnarea sarcinii probei, salariatul
nefiind niciodată obligat să dovedească legalitatea și
temeinicia concedierii sale. Conform art. 74 din Codul
muncii decizia de concediere trebuie să cuprindă suficiente
elemente de informare a salariatului interesat în exercitarea
drepturilor recunoscute de lege. De altfel, autorul excepției
pune în discuție probleme de interpretare și de aplicare a
textelor de lege criticate, iar nu constituționalitatea
acestora.
Avocatul Poporului apreciază că toate dispozițiile legale
criticate sunt constituționale. Astfel, îinstituirea unei
proceduri speciale de soluționare a conflictelor de muncă
nu aduce atingere în nici un mod dreptului la un proces
echitabil, ci transpune în practică principiul celerității
soluționării litigiilor dintre salariat și angajator, precum și
instaurarea unui climat de ordine, indispensabil exercitării
dreptului prevăzut de art. 21 din Constituție“. Stabilirea prin
lege a unor condiții privind încetarea contractului individual
de muncă nu reprezintă o îngrădire a dreptului la muncă.
Dispozițiile legale criticate nu aduc atingere trăsăturilor și
valorilor supreme ale statului român și nici principiului
unității poporului român și egalității între cetățeni.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 77 alin. (2) din Legea nr. 168/1999 privind soluționarea
conflictelor de muncă, publicată în Monitorul Oficial al
României, Partea I, nr. 582 din 29 noiembrie 1999, art. 64,
art. 72 alin. (2) și (3), art. 74 alin. (1) lit. c) și d) și
art. 288 teza a doua din Codul muncii (Legea nr. 53/2003),
publicat în Monitorul Oficial al României, Partea I, nr. 72
din 5 februarie 2003. Aceste dispoziții de lege au următorul
cuprins:
• Art. 77 alin. (2) din Legea nr. 168/1999: îInstanța
poate să decadă din beneficiul probei admise partea care
întârzie nejustificat administrarea acesteia.“;
• Art. 64, art. 72 alin. (2) și (3), art. 74 alin. (1) lit. c) și
d) și art. 288 teza a doua din Codul muncii:
— Art. 64: î(1) În cazul în care concedierea se dispune
pentru motivele prevăzute la art. 61 lit. c) și d), precum și în
cazul în care contractul individual de muncă a încetat de drept
în temeiul art. 56 lit. f), angajatorul are obligația de a-i propune
salariatului alte locuri de muncă vacante în unitate, compatibile
cu pregătirea profesională sau, după caz, cu capacitatea de
muncă stabilită de medicul de medicină a muncii.
(2) În situația în care angajatorul nu dispune de locuri de
muncă vacante potrivit alin. (1), acesta are obligația de a
solicita sprijinul agenției teritoriale de ocupare a forței de
muncă în vederea redistribuirii salariatului, corespunzător
pregătirii profesionale sau, după caz, capacității de muncă
stabilite de medicul de medicină a muncii, urmând să îi
comunice salariatului soluțiile propuse de agenție.
(3) Salariatul are la dispoziție un termen de 3 zile lucrătoare
de la comunicarea angajatorului conform prevederilor alin. (1)
și (2) pentru a-și manifesta expres consimțământul cu privire la
noul loc de muncă oferit.
(4) În cazul în care salariatul nu își manifestă expres
consimțământul în termenul prevăzut la alin. (3), precum și în
cazul în care agenția teritorială de ocupare a forței de muncă
nu poate îndeplini obligația prevăzută la alin. (2), angajatorul
poate dispune concedierea salariatului.
(5) În cazul concedierii pentru motivul prevăzut la art. 61
lit. c) salariatul beneficiază de o compensație, în condițiile
stabilite în contractul colectiv de muncă aplicabil sau în
contractul individual de muncă, după caz;“;
— Art. 72 alin. (2) și (3): î(2) În cazul în care în această
perioadă angajatorul reia activitățile a căror încetare a condus
la concedieri colective, salariații care au fost concediați au
dreptul de a fi reangajați pe aceleași locuri de muncă pe care

9

le-au ocupat anterior, fără examen sau concurs ori perioadă de
probă.
(3) În situația în care salariații care au dreptul de a fi
reangajați potrivit alin. (2) nu solicită acest lucru, angajatorul
poate face noi angajări pe locurile de muncă rămase vacante.“;
— Art. 74 alin. (1) lit. c) și d): î(1) Decizia de concediere
se comunică salariatului în scris și trebuie să conțină în mod
obligatoriu: [...]
c) criteriile de stabilire a ordinii de prioritate, conform art. 70
alin. (2) lit. d);
d) lista tuturor locurilor de muncă disponibile în unitate și
termenul în care salariații urmează să opteze pentru a ocupa
un loc de muncă vacant, în condițiile art. 64.“;
— Art. 288: îAdministrarea probelor se face cu
respectarea regimului de urgență, instanța fiind în drept să
decadă din beneficiul probei admise partea care întârzie în
mod nejustificat administrarea acesteia.“
În opinia autorului excepției, dispozițiile de lege criticate
încalcă prevederile art. 1 alin. (3), art. 4, art. 21 alin. (3),
art. 41 și art. 53 din Constituție, potrivit cărora:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 4: î(1) Statul are ca fundament unitatea poporului
român și solidaritatea cetățenilor săi.
(2) România este patria comună și indivizibilă a tuturor
cetățenilor săi, fără deosebire de rasă, de naționalitate, de
origine etnică, de limbă, de religie, de sex, de opinie, de
apartenență politică, de avere sau de origine socială.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 41: î(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim
brut pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin lege.
(3) Durata normală a zilei de lucru este, în medie, de cel
mult 8 ore.
(4) La muncă egală, femeile au salariu egal cu bărbații.
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 779/26.VIII.2005

mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției consideră că aceste
dispoziții legale sunt contrare și prevederilor art. 6, 13 și
14 din Convenția pentru apărarea drepturilor omului și a
libertăților fundamentale, precum și celor ale art. 1 din
Protocolul adițional nr. 1 la această convenție, care au
următorul cuprins:
• Art. 6, 13 și 14 din Convenția pentru apărarea
drepturilor omului și a libertăților fundamentale:
— Art. 6: î1. Orice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia, în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță, atunci
când, în împrejurări speciale, publicitatea ar fi de natură să
aducă atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția sa va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;
b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător
ales de el și, dacă nu dispune de mijloacele necesare pentru a
plăti un apărător, să poată fi asistat în mod gratuit de un avocat
din oficiu, atunci când interesele justiției o cer;
d) să întrebe sau să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării;
e) să fie asistat în mod gratuit de un interpret, dacă nu
înțelege sau nu vorbește limba folosită la audiere.“;
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“;
— Art. 14: îExercitarea drepturilor și libertăților
recunoscute de prezenta convenție trebuie să fie asigurată fără
nici o deosebire bazată, în special, pe sex, rasă, culoare,
limbă, religie, opinii politice sau orice alte opinii, origine
națională sau socială, apartenență la o minoritate națională,
avere, naștere sau orice altă situație.“;
• Art. 1 din Protocolul adițional nr. 1 la Convenția
pentru apărarea drepturilor omului și a libertăților
fundamentale: îOrice persoană fizică sau juridică are dreptul
la respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în

condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Examinând dispozițiile legale criticate, cu raportare la
prevederile constituționale și la reglementările internaționale
invocate în motivarea excepției, Curtea constată
următoarele:
Dispozițiile legale criticate nu conțin nici o măsură prin
care s-ar îngrădi accesul liber la justiție al oricărui salariat
pentru a contesta legalitatea și temeinicia deciziei de
concediere emise de angajator, drept pe care l-a exercitat
efectiv și autorul excepției de neconstituționalitate.
Art. 288 teza a doua din Codul muncii și art. 77
alin. (2) din Legea nr. 168/1999 prevăd decăderea părții
din beneficiul probei admise, ca sancțiune a întârzierii
nejustificate a administrării acesteia. Aceste dispoziții legale
sunt menite să asigure soluționarea cu celeritate a
conflictelor de muncă, în primul rând, în interesul
salariatului, al apărării raporturilor de muncă și al exercitării
dreptului la muncă. Angajatorul, în apărarea sa, trebuie să
dovedească legalitatea și temeinicia măsurii de concediere,
fiind obligat să prezinte probele în acest sens înainte de
prima zi de înfățișare. Dacă angajatorul întârzie, în mod
nejustificat, administrarea acestor probe, el poate fi decăzut
chiar și din probele admise anterior. Decăderea din probă
are drept consecință nedovedirea legalității ori a temeiniciei
deciziei de concediere, aceasta putând fi anulată.
În urma decăderii angajatorului din proba admisă în
apărare, sarcina administrării acesteia nu revine salariatului,
aplicându-se în continuare regula generală potrivit căreia
sarcina probei revine angajatorului. Și salariatul poate
solicita administrarea unor probe prin care tinde să
dovedească nelegalitatea ori netemeinicia deciziei de
concediere. În situația în care probele solicitate de salariat
și admise de instanță sunt deținute de angajator, acesta va
fi obligat să le prezinte. În aceste condiții nu sunt lezate
garanțiile procedurale care asigură desfășurarea unui
proces echitabil și într-un interval de timp rezonabil, în
interesul legitim al fiecăreia dintre părțile litigante.
Art. 74 din Codul muncii prevede obligația angajatorului
de a menționa în cuprinsul deciziei de concediere, care
trebuie comunicată în scris salariatului, suficiente motive și
informații pe baza cărora salariatul să poată aprecia
legalitatea și temeinicia măsurii de concediere și să poată
decide dacă o contestă sau nu în justiție. Omisiunea de a
insera în decizie toate datele cerute de lege afectează
legalitatea acesteia.
Obligația angajatorului de a informa salariații concediați
despre dispariția motivelor care au determinat încetarea
activității și concedierea colectivă și despre reluarea
activității rezultă din textul de lege criticat, în această
privință punându-se doar problema aplicării legii.
Concedierea salariatului, în condițiile și pentru motivele
limitativ prevăzute de lege, nu reprezintă o atingere a
dreptului la muncă ori la alegerea liberă a profesiei și a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005
locului de muncă și nici o restrângere a exercitării acestor
drepturi. Împotriva eventualelor măsuri abuzive și nelegale
de concediere salariații au dreptul de a face contestație la
instanța judecătorească prin a cărei hotărâre se restabilește
dreptul încălcat.

11

Nici una dintre dispozițiile legale criticate nu instituie
privilegii ori discriminări, acestea fiind deopotrivă aplicabile
tuturor salariaților și angajatorilor care se găsesc în ipoteza
normelor juridice respective.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 77 alin. (2) din Legea nr. 168/1999 privind
soluționarea conflictelor de muncă, precum și a celor ale art. 64, art. 72 alin. (2) și (3), art. 74 alin. (1) lit. c) și d) și
art. 288 teza a doua din Codul muncii (Legea nr. 53/2003), excepție ridicată de Carmen Speranța Constanța Tomescu în
Dosarul nr. 396/LM/2004 al Tribunalului București — Secția a VIII-a conflicte de muncă, asigurări sociale, contencios
administrativ și fiscal.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea tarifelor de transport al țițeiului prin Sistemul național de transport al țițeiului,
gazolinei, condensatului și etanului
Având în vedere:
— art. 19 și art. 20 alin. (4) din Legea petrolului nr. 238/2004;
— art. XIV din anexa la Hotărârea Guvernului nr. 793/2002 privind aprobarea acordului petrolier de concesiune a
activității de exploatare a Sistemului național de transport al țițeiului, gazolinei, condensatului și etanului, inclusiv a
conductelor magistrale și a instalațiilor, echipamentelor și dotărilor anexe, aferente sistemului, încheiat între Agenția
Națională pentru Resurse Minerale și Societatea Comercială îConpet“ — S.A. Ploiești;
— Raportul de analiză nr. 405.695 din 16 august 2005 privind actualizarea tarifelor de transport din Sistemul
național de transport al țițeiului, gazolinei, condensatului și etanului,
în temeiul art. 4 alin. (3) din Hotărârea Guvernului nr. 756/2003 privind organizarea Agenției Naționale pentru
Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă tarifele pentru transportul țițeiului
prin Sistemul național de transport al țițeiului, gazolinei,
condensatului și etanului, prevăzute în anexele nr. 1—5.
Art. 2. — Anexele nr. 1—5 fac parte integrantă din
prezentul ordin.
Art. 3. — La data intrării în vigoare a prezentului ordin
se abrogă Ordinul președintelui Agenției Naționale pentru

Resurse Minerale nr. 207/2003 privind aprobarea tarifelor
de transport al țițeiului prin Sistemul național de transport
al țițeiului, gazolinei, condensatului și etanului, publicat în
Monitorul Oficial al României, Partea I, nr. 880 din
10 decembrie 2003.

Președintele Agenției Naționale pentru Resurse Minerale,
Gheorghe Buliga
București, 19 august 2005.
Nr. 105.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 779/26.VIII.2005
ANEXA Nr. 1
SITUAȚIA

tarifelor de aplicat în activitatea de transport al țițeiului, gazolinei, condensatului
și etanului din țară
Interval de cantități de transportat

• Pentru toate sursele de aprovizionat din țară

Tarif*)
— lei/tonă —

325.815 (ROL)
32,58 (RON)

*) Tariful calculat nu include consumurile tehnologice și T.V.A.

ANEXA Nr. 2
SITUAȚIA

tarifelor de aplicat în activitatea de transport al țițeiului din import
către Rafinăria Arpechim
Interval de cantități de transportat în cursul unei luni

Tarif*)
— lei/tonă —

• Până la 60.000 tone

180.000 (ROL)
18,00 (RON)

• Între 60.000 tone și 100.000 tone

170.000 (ROL)
17,00 (RON)

• Între 100.000 tone și 150.000 tone

169.000 (ROL)
16,90 (RON)

• Peste 150.000 tone

148.000 (ROL)
14,80 (RON)

*) Tariful calculat nu include consumurile tehnologice și T.V.A.
Tarifele se aplică pe intervale de cantități transportate, practicându-se modelul de tarifare în trepte, așa cum sunt
prezentate în grilă.

ANEXA Nr. 3
SITUAȚIA

tarifelor de aplicat în activitatea de transport al țițeiului din import
la rafinăriile din Bazinul Ploiești
Interval de cantități de transportat în cursul unei luni

Tarif*)
— lei/tonă —

• Până la 60.000 tone

180.000 (ROL)
18,00 (RON)

• Între 60.000 tone și 100.000 tone

175.000 (ROL)
17,50 (RON)

• Între 100.000 tone și 150.000 tone

168.000 (ROL)
16,80 (RON)

• Peste 150.000 tone

148.000 (ROL)
14,80 (RON)

*) Tariful calculat nu include consumurile tehnologice și T.V.A.
Tarifele se aplică pe intervale de cantități transportate, practicându-se modelul de tarifare în trepte, așa cum sunt
prezentate în grilă.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 779/26.VIII.2005
ANEXA Nr. 4

SITUAȚIA

tarifelor de aplicat în activitatea de transport al țițeiului din import
la Rafinăria Rafo Onești
Interval de cantități de transportat în cursul unei luni

Tarif*)
— lei/tonă —

• Până la 60.000 tone

175.000 (ROL)
17,50 (RON)

• Între 60.000 tone și 100.000 tone

170.000 (ROL)
17,00 (RON)

• Între 100.000 tone și 150.000 tone

165.000 (ROL)
16,50 (RON)

• Peste 150.000 tone

148.000 (ROL)
14,80 (RON)

*) Tariful calculat nu include consumurile tehnologice și T.V.A.
Tarifele se aplică pe intervale de cantități transportate, practicându-se modelul de tarifare în trepte, așa cum sunt
prezentate în grilă.

ANEXA Nr. 5

SITUAȚIA

tarifelor de aplicat în activitatea de transport al țițeiului din import
la Rafinăria Petromidia
Interval de cantități de transportat în cursul unei luni

Tarif*)
— lei/tonă —

• Până la 100.000 tone

46.040 (ROL)
4,60 (RON)

• Între 100.000 tone și 150.000 tone

42.140 (ROL)
4,21 (RON)

• Între 150.000 tone și 200.000 tone

38.380 (ROL)
3,84 (RON)

• Peste 200.000 tone

26.840 (ROL)
2,68 (RON)

*) Tariful calculat nu include consumurile tehnologice și T.V.A.
Tarifele se aplică pe intervale de cantități transportate, practicându-se modelul de tarifare în trepte, așa cum sunt
prezentate în grilă.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 779/26.VIII.2005
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind modificarea Ordinului ministrului muncii
și solidarității sociale nr. 340/2001
pentru aprobarea Normelor de aplicare a prevederilor
Legii nr. 19/2000 privind sistemul public de pensii
și alte drepturi de asigurări sociale,
cu modificările și completările ulterioare
Având în vedere:
— Legea nr. 19/2000 privind sistemul public de pensii și alte drepturi
de asigurări sociale, cu modificările și completările ulterioare;
— art. 103 din Legea nr. 53/2003 — Codul muncii, astfel cum a fost
modificat prin Ordonanța de urgență a Guvernului nr. 65/2005;
— Hotărârea Guvernului nr. 412/2005 privind organizarea și
funcționarea Ministerului Muncii, Solidarității Sociale și Familiei, cu
modificările și completările ulterioare;
— Hotărârea Guvernului nr. 13/2004 privind aprobarea Statutului Casei
Naționale de Pensii și Alte Drepturi de Asigurări Sociale, cu modificările
ulterioare;
— Ordinul ministrului muncii și solidarității sociale nr. 340/2001 pentru
aprobarea Normelor de aplicare a prevederilor Legii nr. 19/2000 privind
sistemul public de pensii și alte drepturi de asigurări sociale, cu modificările
și completările ulterioare;
— Ordinul ministrului muncii și solidarității sociale nr. 518/2001 privind
modificarea și completarea Ordinului ministrului muncii și solidarității sociale
nr. 340/2001 pentru aprobarea Normelor de aplicare a prevederilor Legii
nr. 19/2000 privind sistemul public de pensii și alte drepturi de asigurări
sociale, cu modificările și completările ulterioare;
— Ordinul ministrului muncii, solidarității sociale și familiei nr. 7/2004
privind modificarea Ordinului ministrului muncii și solidarității sociale
nr. 340/2001 pentru aprobarea Normelor de aplicare a prevederilor Legii
nr. 19/2000 privind sistemul public de pensii și alte drepturi de asigurări
sociale, cu modificările și completările ulterioare;
— Ordinul ministrului muncii, solidarității sociale și familiei nr. 134/2004
privind modificarea și completarea Ordinului ministrului muncii și solidarității
sociale nr. 340/2001 pentru aprobarea Normelor de aplicare a prevederilor
Legii nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare;
— Ordinul ministrului muncii, solidarității sociale și familiei nr. 46/2005
privind modificarea Ordinului ministrului muncii și solidarității sociale
nr. 340/2001 pentru aprobarea Normelor de aplicare a prevederilor Legii
nr. 19/2000 privind sistemul public de pensii și alte drepturi de asigurări
sociale, cu modificările și completările ulterioare.
ministrul muncii, solidarității sociale și familiei emite următorul ordin:
Art. I. — Anexa nr. 1.4 la Ordinul ministrului muncii și solidarității
sociale nr. 340/2001 pentru aprobarea Normelor de aplicare a prevederilor
Legii nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, publicat în
Monitorul Oficial al României, Partea I, nr. 237 din 10 mai 2001, se
înlocuiește cu anexa la prezentul ordin.
Art. II. — Prezentul ordin va fi publicat în Monitorul Oficial al
României, Partea I.
p. Ministrul muncii, solidarității sociale și familiei,
Mihai Constantin Șeitan,
secretar de stat

București, 12 august 2005.
Nr. 595.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

15
ANEXĂ1)
(Anexa nr. 1.4 la norme)

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 779/26.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 779/26.VIII.2005

31

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII

HOTĂRÂRE
pentru aprobarea Regulamentului privind organizarea și desfășurarea concursului
pentru ocuparea posturilor vacante de magistrat-asistent la Înalta Curte de Casație și Justiție
În temeiul art. 133 alin. (5) și (7) din Constituția României, republicată, și al art. 24 alin. (1) teza a II-a din
Legea nr. 317/2004 privind Consiliul Superior al Magistraturii, cu modificările și completările ulterioare,
având în vedere dispozițiile art. 65 alin. (2) din Legea nr. 303/2004 privind statutul judecătorilor și procurorilor, cu
modificările și completările ulterioare,
Plenul Consiliului Superior al Magistraturii

h o t ă r ă ș t e:

Art. 1. — Aprobă Regulamentul privind organizarea și
desfășurarea concursului pentru ocuparea posturilor vacante
de magistrat-asistent la Înalta Curte de Casație și Justiție,

cuprins în anexa care face parte integrantă din prezenta
hotărâre.
Art. 2. — Prezenta hotărâre se publică în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 17 august 2005.
Nr. 307.
ANEXĂ

REGULAMENT
privind organizarea și desfășurarea concursului pentru ocuparea posturilor vacante de magistrat-asistent
la Înalta Curte de Casație și Justiție
CAPITOLUL I
Dispoziții generale
Art. 1. — (1) Ocuparea posturilor vacante de magistratasistent la Înalta Curte de Casație și Justiție se face prin
concurs organizat de Consiliul Superior al Magistraturii și Înalta
Curte de Casație și Justiție, în condițiile prezentului
regulament.
(2) La concursul pentru ocuparea posturilor vacante de
magistrat-asistent la Înalta Curte de Casație și Justiție se pot
înscrie persoanele care îndeplinesc condițiile prevăzute la
art. 13 alin. (2) lit. a)—d) și la art. 31 alin. (1) sau art. 66
alin. (4) din Legea nr. 303/2004 privind statutul judecătorilor și
procurorilor, cu modificările și completările ulterioare.
Art. 2. — Pot fi numite în funcția de magistrat-asistent la
Înalta Curte de Casație și Justiție, pe baza concursului
prevăzut la art. 1, persoanele care au îndeplinit funcția de
judecător sau procuror și care și-au încetat activitatea din
motive neimputabile, personalul de specialitate juridică prevăzut
la art. 86 alin. (1) din Legea nr. 303/2004, cu modificările și
completările ulterioare, avocații, notarii, asistenții judiciari,
consilierii juridici, persoanele care au îndeplinit funcții de
specialitate juridică în aparatul Parlamentului, Administrației
Prezidențiale, Guvernului, Curții Constituționale, Avocatului
Poporului, Curții de Conturi sau al Consiliului Legislativ,
cadrele didactice din învățământul juridic superior acreditat, cu
o vechime în specialitate de cel puțin 5 ani, magistrațiiasistenți la Înalta Curte de Casație și Justiție cu o vechime de
cel puțin 5 ani și care și-au încetat activitatea din motive
neimputabile, precum și grefierii cu studii superioare juridice de
la curțile de apel și Înalta Curte de Casație și Justiție, cu o
vechime de cel puțin 5 ani în funcția de grefier.
CAPITOLUL II
Organizarea și desfășurarea concursului
Art. 3. — (1) Data, locul, modul de desfășurare a
concursului pentru ocuparea posturilor vacante de magistratasistent la Înalta Curte de Casație și Justiție, cuantumul taxei
și lista posturilor vacante scoase la concurs se publică în
Monitorul Oficial al României, Partea a III-a, pe pagina de
Internet a Consiliului Superior al Magistraturii și a Înaltei Curți

de Casație și Justiție și se aduc la cunoștință publică printr-un
comunicat de presă al Consiliului Superior al Magistraturii cu
cel puțin 30 de zile înainte de data stabilită pentru concurs.
(2) Cererile de înscriere tipizate, cuprinzând și opțiunea
candidatului pentru una dintre secțiile sau unul dintre
compartimentele Înaltei Curți de Casație și Justiție, tematica și
bibliografia pentru concurs se elaborează de către Consiliul
Superior al Magistraturii.
(3) La înscriere candidații primesc cererea tipizată, un
exemplar al prezentului regulament, tematica și bibliografia.
(4) Cererile pentru înscrierea la concurs se depun cu cel
puțin 15 zile înainte de data acestuia, la Consiliul Superior al
Magistraturii.
(5) La cererea de înscriere se anexează, în original,
următoarele acte: certificatul de cazier judiciar, declarație pe
propria răspundere că nu au existat întreruperi de activitate și
curriculum vitae. De asemenea, la cererea de înscriere se
anexează, în copie, următoarele acte: certificatul de naștere,
actul de identitate, diploma de licență, carnetul de muncă sau
alte acte doveditoare ale vechimii în specialitate.
(6) Verificarea dosarelor candidaților și îndeplinirea
condițiilor prevăzute la art. 13 alin. (2) lit. a)—d) din Legea
nr. 303/2004, cu modificările și completările ulterioare, și la art. 2
din prezentul regulament se efectuează de către comisia de
concurs.
Art. 4. — (1) Comisia de concurs este formată din comisia
de elaborare a subiectelor, comisia de corectare a lucrărilor și
comisia de soluționare a constestațiilor.
(2) Comisia de concurs este alcătuită din judecători de la
Înalta Curte de Casație și Justiție, numiți prin hotărâre a
Consiliului Superior al Magistraturii.
(3) Secretariatul Comisiei de concurs este asigurat de
compartimentele de resurse umane ale Consiliului Superior al
Magistraturii și Înaltei Curți de Casație și Justiție.
Art. 5. — (1) Examinarea candidaților se face prin
susținerea unei probe scrise de verificare a cunoștințelor
teoretice și a unei probe scrise practice.
(2) Proba scrisă de verificare a cunoștințelor teoretice se
susține, în funcție de specializare, la următoarele materii:
a) drept civil, drept procesual civil și jurisprudența Curții
Europene a Drepturilor Omului, pentru posturile vacante de
magistrat-asistent la Secția civilă și de proprietate intelectuală;

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 779/26.VIII.2005

b) drept penal, drept procesual penal și jurisprudența Curții
Europene a Drepturilor Omului, pentru posturile vacante de
magistrat-asistent la Secția penală;
c) drept comercial, drept procesual civil și jurisprudența
Curții Europene a Drepturilor Omului, pentru posturile vacante
de magistrat-asistent la Secția comercială;
d) drept administrativ, drept procesual civil și jurisprudența
Curții Europene a Drepturilor Omului, pentru posturile vacante
de magistrat-asistent la Secția de contencios administrativ și
fiscal.
(3) Proba scrisă practică constă în motivarea unei hotărâri
judecătorești.
(4) Pentru posturile vacante de magistrat-asistent la
Direcția legislație, studii, documentare și informatică juridică și
Biroul relații internaționale, proba scrisă de verificare a
cunoștințelor teoretice se susține la materiile prevăzute la
alin. (2) lit. a), b), c) sau d). Prevederile alin. (3) se aplică în
mod corespunzător, în funcție de specificul compartimentului
pentru care se susține proba practică.
(5) Pentru posturile vacante prevăzute la alin. (4),
susținerea probei scrise de verificare a cunoștințelor teoretice
și a probei scrise practice este urmată de o probă scrisă de
verificare a cunoștințelor pentru una dintre limbile străine de
circulație internațională.
Art. 6. — (1) Accesul candidaților în sălile de concurs se
face pe baza listelor întocmite pentru fiecare sală, a actului
de identitate și a legitimației de concurs primite la intrarea în
sală. Candidații vor păstra la vedere actul de identitate și
legitimația de concurs pe întreaga durată a desfășurării
probelor.
(2) Deținerea oricăror aparate de comunicare, precum și a
oricăror surse de informare este interzisă în sala de concurs.
Încălcarea acestei dispoziții atrage eliminarea din concurs.
(3) Candidații care nu se află în sală în momentul
deschiderii plicului cu subiecte pierd dreptul de a mai susține
concursul.
(4) În vederea elaborării lucrărilor scrise, candidații primesc
coli de hârtie tip, având ștampila Consiliului Superior al
Magistraturii, și folosesc numai cerneală sau pix cu pastă de
culoare albastră.
(5) Înainte de comunicarea subiectelor candidații își înscriu
numele și prenumele pe colțul foii ce urmează a fi sigilat.
(6) Ora stabilită de comisia de concurs pentru începerea
probelor scrise va fi aceeași pentru toate sălile unde se
desfășoară concursul. Plicurile cu subiectele de concurs vor fi
desigilate de delegatul care supraveghează sala de concurs,
după verificarea integrității acestora de către un candidat.
Delegatul comunică subiectele, ora de începere și ora de
încheiere a probelor concursului.
(7) Pe durata desfășurării probelor scrise, în sălile de
concurs au acces numai membrii comisiei de concurs și
delegații care supraveghează desfășurarea concursului.
Art. 7. — (1) Timpul destinat pentru elaborarea lucrărilor
scrise este cel stabilit de către comisia de elaborare a
subiectelor. La expirarea timpului stabilit pentru probele scrise,
candidatul predă lucrarea, sub semnătură, iar delegatul care a
supravegheat desfășurarea concursului menționează în
borderou numărul de pagini al lucrării și aplică ștampila
Consiliului Superior al Magistraturii.

(2) Delegatul care a supravegheat desfășurarea concursului
predă lucrările comisiei de concurs, care le numerotează și le
înscrie în borderoul centralizator.
(3) Pentru fiecare sală de concurs se întocmește un
borderou și un proces-verbal.
(4) Pe durata desfășurării probelor scrise este interzisă
părăsirea sălii de concurs de către candidați. Părăsirea
temporară a sălii de concurs se face numai în cazuri
excepționale, cu însoțitor.
(5) Frauda dovedită atrage eliminarea din concurs. În
aceste cazuri responsabilul de sală consemnează în procesulverbal faptele și măsurile luate, iar lucrarea se anulează cu
mențiunea îfraudă“. Procesul-verbal se comunică președintelui
comisiei de concurs și candidatului.
Art. 8. — (1) Corectarea lucrărilor se face conform
baremului stabilit de comisia de elaborare a subiectelor, pentru
fiecare subiect de concurs, barem care se afișează la sfârșitul
fiecărei probe scrise.
(2) Lucrările scrise se notează cu note de la 1 la 10. Nota
finală a candidatului o reprezintă media aritmetică a notelor
obținute la fiecare dintre probele scrise.
(3) Pe timpul corectării colțul sigilat al lucrării nu se
deschide. Notele acordate se înscriu în borderou, sub
semnătura celor care le-au acordat, și pe lucrare, sub
semnătura președintelui comisiei de corectare, după care se
introduc în baza de date a comisiei de corectare. După
efectuarea acestor operațiuni se desface colțul sigilat al lucrării
și se corelează numărul lucrării cu numele și prenumele
candidatului.
(4) Pentru ocuparea unui post vacant de magistrat-asistent
la Înalta Curte de Casație și Justiție, candidatul trebuie să
obțină cel puțin media generală 7 (șapte), dar nu mai puțin
de nota 5 (cinci) la fiecare dintre probe.
Art. 9. — (1) Rezultatele concursului se afișează la sediul
Consiliului Superior al Magistraturii și al Înaltei Curți de
Casație și Justiție și se aduc la cunoștință publică pe pagina
de Internet a Consiliului Superior al Magistraturii și a Înaltei
Curți de Casație și Justiție.
(2) Candidații nemulțumiți de rezultatele concursului pot
formula contestații în termen de 48 de ore de la afișare.
Contestațiile se depun la sediul Consiliului Superior al
Magistraturii. Decizia comisiei de soluționare a contestațiilor
este irevocabilă.
(3) În vederea soluționării contestațiilor, lucrările scrise se
vor renumerota și resigila, fiind înscrise într-un borderou
separat.
Art. 10. — (1) Candidații declarați admiși vor fi programați
pentru a se prezenta la vizita medicală.
(2) Candidații inapți din punct de vedere medical pentru
exercitarea funcției sunt declarați respinși.
Art. 11. — (1) Tabelul cu rezultatele finale se supune spre
validare Consiliului Superior al Magistraturii în prima ședință
care urmează afișării rezultatelor.
(2) După validarea concursului pentru ocuparea posturilor
vacante de magistrat-asistent la Înalta Curte de Casație și
Justiție, Consiliul Superior al Magistraturii numește în funcția
de magistrat-asistent la Înalta Curte de Casație și Justiție
candidații reușiți la concurs.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 779/26.VIII.2005 conține 32 de pagini.

Prețul: 2,15 lei noi/21.500 lei vechi

&JUYDGY|047648]
ISSN 1453—4495

PDF compression, OCR, web-optimization with CVISION's PdfCompressor

