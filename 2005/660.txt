Anul 173 (XVII) — Nr. 660

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 iulie 2005

SUMAR
Nr.

Nr.
inspecție la frontieră responsabile pentru
controalele veterinare ale animalelor vii și
produselor provenind din țările terțe........................

ORDONANȚE ȘI HOTĂRÂRI
ALE GUVERNULUI ROMÂNIEI
38.

— Ordonanță pentru modificarea și completarea
Ordonanței Guvernului nr. 83/2003 privind
aprobarea posturilor de inspecție la frontieră
organizate în punctele de trecere a frontierei
stabilite pentru importul, exportul și tranzitul
tipurilor de mărfuri supuse controalelor veterinare,
precum și condițiile de aprobare a posturilor de

Pagina

116.
753.

1–2

— Ordonanță de urgență pentru modificarea și
completarea Legii gazelor nr. 351/2004..................

3–5

— Hotărâre privind organizarea și funcționarea
direcțiilor pentru tineret județene, respectiv a
municipiului București................................................

5–8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 83/2003 privind aprobarea
posturilor de inspecție la frontieră organizate în punctele de trecere a frontierei stabilite
pentru importul, exportul și tranzitul tipurilor de mărfuri supuse controalelor veterinare,
precum și condițiile de aprobare a posturilor de inspecție la frontieră responsabile
pentru controalele veterinare ale animalelor vii și produselor provenind din țările terțe
În temeiul art. 108 din Constituția României, republicată, și al art. 1 pct. IV.11 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 83/2003 privind
aprobarea posturilor de inspecție la frontieră organizate în
punctele de trecere a frontierei stabilite pentru importul,
exportul și tranzitul tipurilor de mărfuri supuse controalelor
veterinare, precum și condițiile de aprobare a posturilor de
inspecție la frontieră responsabile pentru controalele
veterinare ale animalelor vii și produselor provenind din
țările terțe, publicată în Monitorul Oficial al României,
Partea I, nr. 622 din 30 august 2003, aprobată cu
modificări prin Legea nr. 524/2003, cu modificările
ulterioare, se modifică și se completează după cum
urmează:

1. Titlul ordonanței va avea următorul cuprins:
îO R D O N A N Ț Ă
privind aprobarea posturilor de inspecție la frontieră
organizate în punctele de trecere a frontierei stabilite
pentru importul, exportul și tranzitul tipurilor de mărfuri
supuse controalelor sanitare veterinare
și pentru siguranța alimentelor, precum și condițiile
de aprobare a posturilor de inspecție la frontieră
responsabile pentru controalele sanitare veterinare
ale animalelor vii provenite din țări terțe și pentru
controalele sanitare veterinare și pentru siguranța
alimentelor ale produselor alimentare și hranei
pentru animale provenite din țări terțe“

2

MONITORUL OFICIAL AL ROMÂNIEI, PARTEA I, Nr. 660/25.VII.2005

2. Articolul 1 va avea următorul cuprins:
îArt. 1. — Prezenta ordonanță reglementează:
a) modul de aprobare a posturilor de inspecție la
frontieră organizate în punctele de trecere a frontierei
stabilite pentru importul, exportul și tranzitul tipurilor de
mărfuri supuse controalelor sanitare veterinare și pentru
siguranța alimentelor;
b) condițiile de aprobare a posturilor de inspecție la
frontieră responsabile pentru controalele sanitare veterinare
ale animalelor vii provenite din țări terțe și pentru
controalele sanitare veterinare și pentru siguranța
alimentelor ale produselor alimentare și hranei pentru
animale provenite din țări terțe.“
3. La articolul 3, litera a) va avea următorul cuprins:
îa) post de inspecție la frontieră, denumit în continuare
PIF — orice post de inspecție responsabil pentru
controalele sanitare veterinare și pentru siguranța
alimentelor situat în imediata vecinătate a unui punct de
intrare pe teritoriul României, într-o zonă desemnată de
autoritățile vamale în conformitate cu reglementările vamale,
care corespunde principiilor privind organizarea controalelor
sanitare veterinare ale animalelor vii provenite din țări terțe
și pentru controalele sanitare veterinare și pentru siguranța
alimentelor ale produselor alimentare și hranei pentru
animale provenite din țări terțe, introduse în România și a
căror listă se aprobă prin ordin comun al autorităților
publice centrale care răspund de administrația publică,
agricultură, alimentație, controlul vamal, silvicultură, protecția
mediului și transport;“.
4. Alineatul (1) al articolului 4 va avea următorul
cuprins:
îArt. 4. — (1) Pentru a fi incluse în lista posturilor de
inspecție la frontieră aprobate pentru controlul animalelor
vii, al produselor alimentare, hranei penntru animale și al
altor produse supuse controalelor sanitare veterinare și
pentru siguranța alimentelor, PIF trebuie să corespundă
condițiilor generale și speciale stabilite de Autoritatea
Națională Sanitară Veterinară și pentru Siguranța
Alimentelor prin ordin al președintelui acesteia.“
5. Articolul 12 va avea următorul cuprins:
îArt. 12. — (1) Autoritatea Națională Sanitară Veterinară
și pentru Siguranța Alimentelor este responsabilă pentru
finanțarea proiectării și construirii PIF prevăzute în strategia
pe termen lung.

(2) În funcție de necesitatea asigurării controalelor
sanitare veterinare și pentru siguranța alimentelor,
Autoritatea Națională Sanitară Veterinară și pentru
Siguranța Alimentelor poate încheia contracte de parteneriat
public-privat, potrivit Ordonanței Guvernului nr. 16/2002
privind contractele de parteneriat public-privat, aprobată cu
modificări și completări prin Legea nr. 470/2002, cu
modificările și completările ulterioare, pentru proiectarea,
finanțarea, construcția și exploatarea posturilor de inspecție
la frontieră, altele decât cele prevăzute la alin. (1).
(3) În aplicarea alin. (2), Autoritatea Națională Sanitară
Veterinară și pentru Siguranța Alimentelor va elabora
norme metodologice care se aprobă prin hotărâre a
Guvernului.“
6. Articolul 13 va avea următorul cuprins:
îArt. 13. — Imobilele necesare constituirii și funcționării
PIF vor fi dobândite în proprietatea publică a statului în
unul dintre modurile prevăzute la art. 7 din Legea
nr. 213/1998 privind proprietatea publică și regimul juridic
al acesteia, cu modificările și completările ulterioare, și vor
fi date în administrarea Autorității Naționale Sanitare
Veterinare și pentru Siguranța Alimentelor, cu excepția
celor prevăzute la art. 12 alin. (2).“
Art. II. — În tot cuprinsul Ordonanței Guvernului
nr. 83/2003, aprobată cu modificări prin Legea
nr. 524/2003, cu modificările ulterioare, sintagma îcontroale
veterinare“ se înlocuiește cu sintagma îcontroale sanitare
veterinare și pentru siguranța alimentelor“.
Art. III. — Ordonanța Guvernului nr. 83/2003 privind
aprobarea posturilor de inspecție la frontieră organizate în
punctele de trecere a frontierei stabilite pentru importul,
exportul și tranzitul tipurilor de mărfuri supuse controalelor
veterinare, precum și condițiile de aprobare a posturilor de
inspecție la frontieră responsabile pentru controalele
veterinare ale animalelor vii și produselor provenind din
țările terțe, aprobată cu modificări prin Legea nr. 524/2003,
cu modificările ulterioare, precum și cu modificările și
completările aduse prin prezenta ordonanță, se va
republica în Monitorul Oficial al României, Partea I, după
aprobarea acesteia prin lege, dându-se textelor o nouă
numerotare.
Art. IV. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 14 iulie 2005.
Nr. 38.

MONITORUL OFICIAL AL ROMÂNIEI, PARTEA I, Nr. 660/25.VII.2005

3

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii gazelor nr. 351/2004
În vederea accelerării transpunerii reglementărilor europene în legislația internă și redefinirii atribuțiilor autorităților
publice, în scopul adaptării la noile forme de colaborare cu structurile Uniunii Europene, se impune modificarea și
completarea în regim de urgență a Legii gazelor nr. 351/2004, în scopul transpunerii în legislația internă a unor prevederi
ale Directivei 2003/55/CE privind reglementările comune pentru piața internă în sectorul gazelor naturale și de abrogare
a Directivei 98/30/CE.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea gazelor nr. 351/2004, publicată în
Monitorul Oficial al României, Partea I, nr. 679 din 28 iulie
2004, se modifică și se completează după cum urmează:
1. Litera f) a articolului 8 va avea următorul cuprins:
îf) participă la elaborarea și aplicarea regulamentelor
pentru atestarea verificatorilor de proiecte;“.
2. Alineatul (6) al articolului 10 va avea următorul
cuprins:
î(6) Ordinele și deciziile emise de președintele ANRGN
pot fi atacate la Curtea de Apel București, în condițiile
Legii contenciosului administrativ nr. 554/2004.“
3. Alineatul (1) al articolului 12 va avea următorul
cuprins:
îArt. 12. — (1) Comitetul de reglementare al ANRGN
este asistat de un consiliu consultativ format din 11 membri
numiți prin decizie a primului-ministru, pe baza propunerilor
președintelui ANRGN primite din partea:
a) organismelor de specialitate ale administrației publice
centrale cu atribuții în domeniul protecției consumatorilor;
b) asociațiilor consumatorilor de energie;
c) asociațiilor pentru protecția consumatorilor;
d) asociațiilor patronale din domeniul gazelor naturale;
e) asociațiilor profesionale ale inginerilor din domeniul
petrolului și al gazelor naturale;
f) societății de transport al gazelor naturale;
g) societăților de producție a gazelor naturale;
h) societăților de înmagazinare a gazelor naturale;
i) societăților de distribuție a gazelor naturale;
j) organizațiilor sindicale ale utilizatorilor de gaze
naturale, cu reprezentativitate la nivel național;
k) organizațiilor sindicale ale operatorilor din sectorul
gazelor naturale, cu reprezentativitate la nivel de ramură.“
4. Alineatul (1) al articolului 14 va avea următorul
cuprins:
îArt. 14. — (1) Drepturile de salarizare și celelalte
drepturi de personal, inclusiv drepturile bănești pentru
perioada delegării și detașării în altă localitate, precum și
în cazul deplasării în cadrul localității, în interesul
serviciului, se stabilesc prin contractul colectiv de muncă la
nivelul ANRGN.“
5. Alineatul (3) al articolului 65 va avea următorul
cuprins:
î(3) Evaluarea condițiilor tehnice și economice privind
asigurarea accesului solicitanților la sistem, în condițiile
prevăzute la alin. (1) și (2), se determină în baza unui
studiu de fezabilitate pe care operatorul licențiat are
obligația de a-l realiza cu respectarea următoarelor
termene:

a) 30 de zile de la data emiterii refuzului accesului, în
cazul solicitării accesului la sistemele de distribuție a
gazelor naturale;
b) 60 de zile de la data emiterii refuzului accesului, în
cazul solicitării accesului la Sistemul Național de Transport
al gazelor naturale sau la conductele din amonte.“
6. După alineatul (3) al articolului 65 se introduc patru
noi alineate, alineatele (4), (5), (6) și (7), cu următorul
cuprins:
î(4) La expirarea termenelor prevăzute la alin. (3)
rezultatele studiului vor fi comunicate solicitanților, cu titlu
gratuit.
(5) Operatorul licențiat are obligația de a realiza lucrările
respective în termen de un an de la finalizarea studiului,
dacă realizarea obiectivelor/conductelor este economic
justificată, în condițiile prevăzute la alin. (1).
(6) În caz contrar, exclusiv în situația prevăzută la
alin. (2), operatorul licențiat este obligat să realizeze
obiectivele/sistemele în termenul prevăzut la alin. (5).
(7) Solicitantul va participa la finanțarea lucrării cu o
cotă-parte reprezentând acea valoare a lucrării care, potrivit
studiului de fezabilitate, nu este economic justificată pentru
operatorul licențiat.“
7. După capitolul VII îAcces și refuz de acces“ se
introduce un nou capitol, capitolul VII 1 îNoua
infrastructură“, cuprinzând articolele 69 1 —69 9 , cu
următorul cuprins:
îCAPITOLUL VII1
Noua infrastructură
Art. 691 — (1) Noile infrastructuri majore pentru gaze
naturale, respectiv interconectările dintre statele membre,
instalațiile GNL și instalațiile de depozitare, pot fi scutite, la
cerere, de prevederile legislației în vigoare, referitoare la
accesul terților la sistemele de transport, distribuție,
depozitare și la conductele din amonte, precum și de
metodologiile de tarifare, în următoarele condiții:
a) investiția trebuie să întărească concurența în
furnizarea de gaze naturale și să sporească siguranța
furnizării;
b) nivelul de risc legat de investiție este de așa natură
încât investiția să nu se realizeze decât dacă se acordă o
scutire;
c) infrastructura trebuie să fie în proprietatea unei
persoane juridice care este separată cel puțin în privința
formei sale juridice de operatorii de sistem în ale căror
sisteme se va construi infrastructura;
d) se percep tarife pentru utilizatorii infrastructurii
respective;

4

MONITORUL OFICIAL AL ROMÂNIEI, PARTEA I, Nr. 660/25.VII.2005

e) scutirea nu influențează negativ concurența,
funcționarea eficientă a pieței interne a gazelor naturale
sau funcționarea eficientă a sistemului reglementat la care
este conectată infrastructura.
(2) Prevederile alin. (1) se aplică și creșterilor
semnificative de capacitate a infrastructurilor existente,
precum și modificărilor acestor infrastructuri care permit
dezvoltarea unor noi surse de furnizare de gaze naturale.
Art. 69 2 . — ANRGN hotărăște asupra scutirilor
prevăzute la art. 69 1 , adoptând o decizie motivată
corespunzător. Decizia ANRGN se publică în Monitorul
Oficial al României, Partea I.
Art. 693. — Scutirea poate acoperi în întregime sau
parțial noua infrastructură, infrastructura existentă cu
capacitate semnificativ mărită sau modificarea infrastructurii
existente.
Art. 694. — La luarea deciziei de acordare a unei scutiri
se ia în considerare, după caz, necesitatea de a impune
condiții referitoare la durata scutirii și accesul
nediscriminator la conducta de interconectare.
Art. 69 5 . — La luarea deciziei privind condițiile
prevăzute la art. 694 se vor avea în vedere, în principal,
durata contractelor, capacitatea suplimentară ce va fi
construită sau modificarea capacității existente, orizontul de
timp al proiectului și condițiile naționale.
Art. 696.— La acordarea unei scutiri, ANRGN poate
decide asupra regulilor și mecanismelor pentru gestionarea
și alocarea capacității, în cazul în care acestea nu
împiedică punerea în aplicare a contractelor pe termen
lung.
Art. 697. — În cazul unei conducte de interconectare,
orice decizie de scutire se ia după consultări cu celelalte
state membre sau, după caz, cu autoritățile de
reglementare.
Art. 69 8 . — Decizia de scutire se comunică fără
întârziere de ANRGN Comisiei Europene, împreună cu
toate informațiile relevante.
Art. 699. — Informațiile prevăzute la art. 698 trebuie să
cuprindă, în principal:
a) motivele detaliate pe baza cărora autoritatea de
reglementare sau statul membru a acordat scutirea, inclusiv
informațiile financiare care justifică necesitatea scutirii;
b) analiza efectuată în privința efectului asupra
concurenței și funcționării eficiente a pieței interne a
gazelor naturale rezultând din acordarea scutirii;
c) motivele pentru perioada de timp și partea din
capacitatea totală a infrastructurii gazelor naturale
respective pentru care s-a acordat scutirea;
d) în cazul în care scutirea se referă la o conductă de
interconectare, rezultatul consultării cu statele membre
respective sau cu autoritățile de reglementare;
e) contribuția infrastructurii la diversificarea furnizării de
gaze naturale.“
8. Litera a) a articolului 96 va avea următorul cuprins:
îa) să realizeze construcții de orice fel în zona de
siguranță a conductelor de gaze naturale; în cazul în care,
în mod excepțional, este necesar ca pe terenul pe care
este amplasată rețeaua de alimentare cu gaze naturale să
se execute o construcție, beneficiarul acesteia și/sau
proprietarul va/vor suporta toate cheltuielile de modificare a
traseului rețelei, în următoarele condiții:
1. obținerea acordurilor proprietarilor sau ale deținătorilor
legali ai terenului de pe traseul unde urmează să fie

plasată noua conductă, precum și a avizelor autorităților
competente și a autorizației de construire;
2. includerea în patrimoniul operatorului licențiat a
obiectivelor rezultate în urma modificării.“
9. Punctul 3 al articolului 109 va avea următorul
cuprins:
î3. proiectarea, executarea, recepția și/sau punerea în
funcțiune de lucrări noi, modificări, extinderi ale obiectivelor
din sectorul gazelor naturale, cu încălcarea reglementărilor
tehnice emise în domeniu;“.
10. Punctul 4 al articolului 109 va avea următorul
cuprins:
î4. executarea de lucrări noi, modificări, extinderi ale
obiectivelor din sectorul gazelor naturale, cu încălcarea
prevederilor art. 65, 80 și 81;“.
11. După punctul 36 al articolului 109 se introduce un
nou punct, punctul 37, cu următorul cuprins:
î37. desfășurarea oricăror activități comerciale și/sau
prestări de servicii fără a deține licența necesară, emisă
conform prevederilor prezentei legi și reglementărilor
elaborate în temeiul acesteia.“
12. Articolul 110 va avea următorul cuprins:
îArt. 110. — (1) Contravențiile prevăzute la art. 109, în
cazul în care au fost săvârșite de persoane fizice, se
sancționează după cum urmează:
a) cu amendă de la 1.500 lei (RON) la 4.500 lei (RON),
cele de la pct. 2, 9, 19, 20, 21, 22, 25, 28, 29, 31 și 32;
b) cu amendă de la 3.000 lei (RON) la 6.000 lei (RON),
cele de la pct. 1, 3, 4, 5, 6, 7, 10, 14, 15, 16, 17, 23, 33,
34 și 35;
c) cu amendă de la 4.000 lei (RON) la 10.000 lei (RON),
cele de la pct. 13, 18 și 26.
(2) Contravențiile prevăzute la art. 109, în cazul în care
au fost săvârșite de persoane juridice, se sancționează
după cum urmează:
a) cu amendă de la 3.000 lei (RON) la 6.000 lei (RON),
cele de la pct. 8 și 11;
b) cu amendă de la 4.000 lei (RON) la 10.000 lei (RON),
cele de la pct. 7;
c) cu amendă de la 6.000 lei (RON) la 12.000 lei (RON),
cele de la pct. 1, 2, 3, 4, 5, 6, 9, 14, 20, 21, 22, 25, 27,
28, 29, 30, 31, 32 și 36;
d) cu amendă de la 10.000 lei (RON) la 50.000 lei (RON),
cele de la pct. 10, 12, 13, 15, 16, 17, 18, 19 și 26;
e) cu amendă de la 30.000 lei (RON) la 60.000 lei (RON),
cele de la pct. 24 și 37.“
13. După alineatul (2) al articolului 119 se introduce un
nou alineat, alineatul (3), cu următorul cuprins:
î(3) Dispozițiile cap. VII1 intră în vigoare începând cu
data de 1 ianuarie 2007.“
Art. II. — Prezenta ordonanță de urgență transpune
prevederile art. 22 îNoua infrastructură“ din Directiva
Parlamentului European și a Consiliului 2003/55/CE din
26 iunie 2003 privind reglementările comune pentru piața
internă în sectorul gazelor naturale și de abrogare a
Directivei 98/30/CE, publicată în Jurnalul Oficial al
Comunităților Europene (JOCE) nr. 176 din 15 iulie 2003.

MONITORUL OFICIAL AL ROMÂNIEI, PARTEA I, Nr. 660/25.VII.2005
Art. III. — Legea gazelor nr. 351/2004, publicată în
Monitorul Oficial al României, Partea I, nr. 679 din 28 iulie
2004, cu modificările și completările aduse prin prezenta

5

ordonanță de urgență, după aprobarea acesteia prin lege,
se va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 14 iulie 2005.
Nr. 116.
GUVERNUL ROMÂNIEI

HOTĂRÂRE
privind organizarea și funcționarea direcțiilor pentru tineret județene,
respectiv a municipiului București
În temeiul art. 108 din Constituția României, republicată, și al art. 10 din Hotărârea Guvernului nr. 384/2005
privind organizarea și funcționarea Autorității Naționale pentru Tineret,
Guvernul României adoptă prezenta hotărâre.
Art. 1. — (1) Direcțiile pentru tineret județene, respectiv
a municipiului București, se organizează și funcționează ca
instituții publice cu personalitate juridică în subordinea
Autorității Naționale pentru Tineret.
(2) Direcțiile pentru tineret județene, respectiv a
municipiului București, preiau personalul, activitatea,
patrimoniul și bugetul agențiilor teritoriale ale taberelor și
turismului școlar și ale compartimentelor de tineret existente
în județe, respectiv în municipiul București.
Art. 2. — Direcțiile pentru tineret județene, respectiv a
municipiului București, au ca obiect principal de activitate
organizarea și desfășurarea acțiunilor de și pentru tineret, a
acțiunilor culturale, artistice, distractive, educative, turistice
interne și internaționale, sportive și de agrement pentru
copii și tineri, cu precădere în centrele de agrement pentru
tineri și copii.
Art. 3. — Direcțiile pentru tineret județene, respectiv a
municipiului București, au următoarele atribuții principale:
a) aplică Programul de guvernare, strategia și
programele Autorității Naționale pentru Tineret, în domeniu,
la nivel local;
b ) elaborează pe baza metodologiei, a programelor în
domeniu și a consultării cu instituțiile și autoritățile locale,
serviciile publice deconcentrate, structurile de și pentru
tineret, precum și cu alte persoane fizice și juridice cu
atribuții și preocupări în domeniu, calendarul anual de
acțiuni de tineret proprii și în parteneriat și îl supun
aprobării conducerii Autorității Naționale pentru Tineret;
c) elaborează documentația aferentă acțiunilor de tineret;
d) colaborează, cooperează și dezvoltă parteneriate cu
persoane fizice și juridice în vederea îndeplinirii obiectivelor
în domeniu;
e) oferă informații și acordă consultanță în domeniu;
f) organizează, participă, monitorizează și evaluează
acțiunile în domeniu;

g) colaborează cu direcțiile de specialitate din aparatul
propriu și cu instituțiile din subordinea Autorității Naționale
pentru Tineret în vederea îndeplinirii atribuțiilor în domeniu;
h) organizează baza de date și elaborează analize,
sinteze și rapoarte în domeniu;
i) organizează activități în centrele de agrement pentru
tineret, structuri fără personalitate juridică în subordinea
direcțiilor;
j) inițiază și organizează cercuri artistice, cenacluri,
cursuri, ateliere de creație;
k) utilizează centrele de agrement pentru tineret în
scopul desfășurării de activități recreative, turistice, sportive,
de tabere pentru copii și tineret;
l) organizează tabere tematice, seminarii, cursuri pentru
educația nonformală pentru copii și tineri;
m) organizează, cu aprobarea Autorității Naționale pentru
Tineret, programe cu caracter social pentru copii și tineri,
cu precădere pentru cei defavorizați.
Art. 4. — Activitățile specifice direcțiilor pentru tineret
județene, respectiv a municipiului București, se stabilesc în
regulamentul de organizare și funcționare al acestora,
aprobat prin ordin al președintelui Autorității Naționale
pentru Tineret.
Art. 5. — (1) Conducerea direcțiilor pentru tineret
județene, respectiv a municipiului București, este asigurată
de un director numit prin ordin al președintelui Autorității
Naționale pentru Tineret pe bază de concurs.
(2) În exercitarea atribuțiilor, directorul emite decizii.
(3) Directorul este ordonator terțiar de credite.
(4) Directorul poate delega atribuțiile sale unei persoane
competente din cadrul instituției, în condițiile legii, în cazul
în care se află în imposibilitatea de a le exercita.
(5) Directorul angajează și reprezintă instituția în
raporturile sale cu terțe persoane fizice și juridice.
(6) Directorul îndeplinește și alte atribuții prevăzute de
lege sau stabilite prin ordin al președintelui Autorității
Naționale pentru Tineret.

6

MONITORUL OFICIAL AL ROMÂNIEI, PARTEA I, Nr. 660/25.VII.2005

Art. 6. — (1) Repartizarea numărului de posturi pentru
unitățile din subordinea Autorității Naționale pentru Tineret
se face prin ordin al președintelui Autorității Naționale
pentru Tineret, în limita numărului de posturi aprobat.
(2) Statele de funcții și structura organizatorică se
aprobă prin ordin al președintelui Autorității Naționale
pentru Tineret.
(3) Încadrarea și salarizarea personalului direcțiilor
pentru tineret județene, respectiv a municipiului București,
se fac în conformitate cu prevederile legale.
Art. 7. — (1) Finanțarea direcțiilor pentru tineret
județene, respectiv a municipiului București, se asigură din
venituri proprii, dobândite în condițiile legii și din subvenții
de la bugetul de stat.
(2) Direcțiile pentru tineret județene, respectiv a
municipiului București, pot finanța programe de tineret din
bugetul propriu și derula programe de tineret finanțate din
bugetul Autorității Naționale pentru Tineret.
(3) Direcțiile pentru tineret județene, respectiv a
municipiului București, pot procura și deține mijloace proprii
de transport de persoane, alimente și materiale, cu
încadrarea în numărul și consumul normat potrivit
prevederilor legale.
Art. 8. — (1) Veniturile proprii realizate de direcțiile
pentru tineret județene, respectiv a municipiului București,
pot proveni din:
a) contribuția beneficiarilor, părinților, întreținătorilor legali
sau a instituțiilor de ocrotire pentru preșcolari, elevi și tineri
în beneficiul cărora se organizează activități specifice de
tabere și tineret;
b) contribuții de la persoane fizice și juridice din țară și
din străinătate, donații, sponsorizări;
c) veniturile obținute din gospodării-anexe, realizarea și
difuzarea de materiale, închirieri ocazionale ale spațiilor,
terenurilor, mijloacelor de transport disponibile, asocierea în

participațiune, colaborări cu terți, alte prestări de servicii
specifice;
d) venituri obținute din cazarea tinerilor și sportivilor în
locațiile proprii;
e) excursii interne și externe.
(2) Criteriile privind stabilirea costului mediu orientativ
pentru tabere, excursii și expediții școlare și pentru
celelalte activități prevăzute la art. 3 sunt cuprinse în
anexa nr. 1.
(3) Modul de suportare a cheltuielilor pentru copiii și
tinerii participanți la tabere, excursii și expediții școlare și la
celelalte activități prevăzute la art. 3 sunt cuprinse în
anexa nr. 2.
(4) Personalul însoțitor și sanitar necesar pentru tabere,
excursii și expediții se asigură de către Autoritatea
Națională pentru Tineret și de direcțiile pentru tineret
județene, respectiv a municipiului București, potrivit anexei
nr. 3.
(5) Drepturile cadrelor didactice, ale însoțitorilor, ale
personalului medico-sanitar și ale personalului angajat
permanent, temporar sau detașat în tabere, centre de
vacanță, turistice, sportive și de agrement sunt prevăzute
în anexa nr. 4.
Art. 9. — Predarea-preluarea activului și pasivului
fostelor agenții teritoriale ale taberelor și turismului școlar
și compartimentelor de tineret se face pe bază de protocol,
în termen de 30 de zile de la intrarea în vigoare a
prezentei hotărâri.
Art. 10. — Ministerul Finanțelor Publice este abilitat, la
propunerea Cancelariei Primului-Ministru, să introducă
modificările corespunzătoare în bugetul aprobat acestei
instituții pe anul 2005.
Art. 11. — Anexele nr. 1—4 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale pentru Tineret,
Károly Borbély
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 753.
ANEXA Nr. 1
CRITERIILE

privind stabilirea costului mediu orientativ pentru tabere, excursii și expediții școlare și pentru celelalte activități
prevăzute la art. 3 din hotărâre
1. Cheltuielile privind hrana copiilor și tinerilor
2. Cheltuielile pentru hrana personalului însoțitor și a
celui sanitar, care își desfășoară activitatea în centre de
vacanță, turistice, sportive și de agrement
3. Cheltuielile aferente personalului angajat temporar în
centre de vacanță, turistice, sportive și de agrement

4. Cheltuielile legate de aprovizionare, întreținere și
funcționare: materiale de întreținere și curățenie, substanțe
dezinfectante, materiale sanitare și instrumentar pentru
cabinetele medicale din incinta centrelor de vacanță, apăcanal, combustibil, energie electrică, spălat lenjerie,
cazarmament, transport, materiale pentru activitățile

7

MONITORUL OFICIAL AL ROMÂNIEI, PARTEA I, Nr. 660/25.VII.2005
tehnico-științifice, cultural-artistice, sportive, turistice, de
educație și de agrement
5. Cheltuielile pentru transportul dus-întors al copiilor și
tinerilor, respectiv al personalului însoțitor, de la domiciliu
la centrul de vacanță
6. Cheltuielile privind plata chiriilor pentru săli, a
membrilor juriilor, cele pentru rechizite, materiale
consumabile și publicitare, precum și cheltuielile de
publicitate pentru tabere și pentru alte activități și
manifestări menționate la art. 3 din hotărâre
7. Cheltuielile de transport intern și internațional dusîntors pentru copiii participanți la tabere interne și

internaționale sau la alte manifestări, precum și
contravaloarea costurilor vizitelor la muzee, al participării la
excursii și la alte activități care se desfășoară în perioada
respectivă
8. Costurile se stabilesc de către Direcția de programe
recreative și divertisment pentru tineret și se aprobă de
către ordonatorul secundar de credite
9. Cheltuielile privind asigurarea pentru accidente, risc și
deces pentru deplasări interne și internaționale
10. Cheltuieli servicii suplimentare (telefon, fax,
consumabile).
ANEXA Nr. 2

MODUL

de suportare a cheltuielilor pentru copiii și tinerii participanți la tabere, excursii și expediții școlare
și la celelalte activități prevăzute la art. 3 din hotărâre
1. Părinții sau susținătorii legali ai elevilor suportă
integral costul taberei, al excursiei sau al expediției.
2. Pot fi scutiți de la plata cheltuielilor, o singură dată
într-un an școlar, copiii participanți la activitățile prevăzute
la art. 3 din hotărâre, organizate prin direcțiile pentru tineret
județene, respectiv a municipiului București, proveniți din
familii al căror venit mediu lunar pe membru de familie
este de până la 50% din salariul minim brut pe economie,
beneficiari de burse sociale, cei orfani, care nu sunt
încredințați spre creștere și educare prin hotărâre
judecătorească.
3. Drepturile prevăzute la pct. 2 se acordă în ordinea
crescătoare a veniturilor, având prioritate elevii din
învățământul de stat, curs de zi, care frecventează școala
potrivit regulamentului școlar și cu rezultate bune și foarte
bune la învățătură.
4. Din alocațiile bugetare se pot suporta:
a) costul integral pentru categoriile prevăzute la pct. 2;
b) costul integral pentru elevii (echipele) clasați (clasate)
pe locurile I—III la faza națională a olimpiadelor școlare, pe

discipline de învățământ și meserii, la competiții sportive
sau la diferite manifestări naționale și internaționale;
c) costul integral pentru formațiile artistice care prezintă
și susțin programe în tabere, centre de vacanță, turistice,
sportive și de agrement;
d) costul integral, pe durata unei serii, pentru copiii
personalului însoțitor și cei ai cadrelor medicale, care
conduc grupurile de preșcolari și de elevi sau care își
desfășoară activitatea în centre de vacanță, precum și
pentru cei ai personalului administrativ-gospodăresc angajat
permanent în aceste centre de vacanță. Cheltuielile de
transport se suportă de către beneficiar;
e) taxa de viză, de participare, cazare, masă și costul
transportului internațional pentru copiii, tinerii și însoțitorii
acestora, participanți cu acordul ordonatorului de credite la
tabere, excursii, schimburi școlare, manifestări, competiții și
concursuri pe discipline de învățământ, științifice, tehnicoaplicative, cultural-artistice și sportive turistice care se
desfășoară peste hotare.
ANEXA Nr. 3

PERSONALUL ÎNSOȚITOR ȘI SANITAR

necesar pentru tabere, excursii și expediții, care se asigură de către Autoritatea Națională pentru Tineret
și direcțiile pentru tineret județene, respectiv a municipiului București
1. Centrele de vacanță vor fi asigurate cu personal
însoțitor și sanitar astfel:
a) la fiecare grupă de preșcolari formată din câte 15—20 de
copii — două educatoare și câte o supraveghetoare de
noapte;
b) la fiecare tabără — un cadru sanitar mediu. Taberele
cu un efectiv mai mare de 100 de preșcolari vor fi
asigurate cu câte încă un cadru sanitar mediu la fiecare
100 de copii;
c) la taberele cu peste 100 de preșcolari — un medic,
numărul medicilor crescând la fiecare 300 de copii;
d) la taberele cu efectiv mai mic de 100 de preșcolari
asistența medicală se asigură de către medicul desemnat
de către D.S.P. (direcția de sănătate publică);
e) la taberele cu efective mici, grupate pe o rază de
2,5 km, care totalizează 200 de preșcolari — un medic
pentru toate aceste unități, cu excepția centrelor de
vacanță izolate.

NOTĂ:

Medicul și personalul mediu sanitar pot fi angajați pe
baza unui contract de muncă pe timp parțial sau detașați
din rețeaua sanitară, în baza protocoalelor încheiate cu
direcțiile de sănătate publică județene sau a municipiului
București.
2. Centrele de vacanță pentru elevi vor fi asigurate cu
personal însoțitor și personal sanitar astfel:
a) la fiecare 10 elevi — un însoțitor;
b) la fiecare centru de vacanță — câte un animator și
un profesor de educație fizică. Centrele de vacanță cu
efective mai mari de copii și tineri se vor încadra cu câte
încă un animator la fiecare 200 de elevi și un profesor de
educație fizică la fiecare 100 de elevi în plus;
c) în taberele de pregătire sportivă — un profesor de
educație fizică la un grup de minimum 12 elevi;
d) până la 300 de elevi — un cadru sanitar mediu,
numărul cadrelor sanitare medii crescând la fiecare 300 de
elevi în plus;

8

MONITORUL OFICIAL AL ROMÂNIEI, PARTEA I, Nr. 660/25.VII.2005

e) la centrele de vacanță izolate, cu efectiv mai mic de
100 de elevi — un cadru sanitar mediu;
f) pentru centrele de vacanță cu efectiv mai mic de 400
de elevi asistența medicală se asigură prin D.S.P. pe
teritoriul căreia funcționează centrul de vacanță;
g) la centrele de vacanță cu efective mici, grupate pe o
rază de 2,5 km și care totalizează 300 de elevi — un
medic pentru asistența medicală a tuturor acestor unități;
h) la taberele de pregătire sportivă — un medic pentru
fiecare centru de vacanță și personal sanitar în proporție
de 1 la 100 de elevi;
i) pentru taberele de elevi organizate numai cu copii din
centrele de plasament (foste case de copii) și cu elevii din
învățământul special — un medic și un cadru mediu
sanitar încadrat în aceste instituții.
3. Excursiile vor fi asigurate cu personal însoțitor și
sanitar astfel:
a) la 10 elevi — câte un însoțitor;

b) la 100—200 de elevi — un cadru sanitar mediu; în
excursiile cu peste 200 de elevi — câte un cadru sanitar
mediu la fiecare 200 de elevi.
Grupurile compuse din mai puțin de 100 de elevi vor fi
dotate cu truse de prim ajutor.
4. Expediții și drumeții:
a) expedițiile vor fi însoțite de un însoțitor la minimum
10 elevi;
b) drumețiile se organizează, de regulă, pe grupe de
preșcolari sau de elevi și sunt conduse de educatoare,
învățătorul, animatorul ori profesorul care lucrează cu grupa
sau cu clasa respectivă, de salvamar ori salvamontist;
c) grupurile vor fi conduse de salvamar, ghid montan
sau animator specializat și trebuie să fie dotate cu truse
de prim ajutor.
5. Pentru celelalte activități prevăzute la art. 3 din
hotărâre, numărul însoțitorilor se stabilește de către
Autoritatea Națională pentru Tineret.
ANEXA Nr. 4

DREPTURILE

cadrelor didactice, ale însoțitorilor, ale personalului medico-sanitar și ale personalului angajat permanent,
temporar sau detașat în tabere, centre de vacanță, turistice, sportive și de agrement
1. Cadrele didactice, personalul însoțitor și personalul
medico-sanitar, care conduc copiii și tinerii în activitățile
prevăzute la art. 3 din hotărâre, beneficiază în mod gratuit
de transport, cazare și hrană, în limita drepturilor prevăzute
pentru copii. Personalul prevăzut mai sus beneficiază de
gratuitate, pe durata unei serii de tabără, pentru copiii
proprii de vârstă preșcolară și școlară.

2. Personalul administrativ-gospodăresc angajat
permanent, temporar sau detașat în centrele de vacanță,
satele de vacanță, bazele turistice și de agrement
beneficiază pe perioada de funcționare de scutire de la
plata de cantină și de la plata cheltuielilor de cazare, în
cazul în care este obligat să locuiască în unitatea
respectivă, și de gratuitate pe durata unei serii pentru copiii
proprii de vârstă preșcolară și școlară.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 660/25.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044982]
ISSN 1453—4495

