Anul 173 (XVII) — Nr. 796

PARTEA

I

LEGI, DECRETE, HOTĂRÂRI ȘI ALTE ACTE

Joi, 1 septembrie 2005

SUMAR
Nr.

Pagina

Nr.
ORDONANȚE ALE GUVERNULUI ROMÂNIEI

HOTĂRÂRI ALE SENATULUI
16.

— Hotărâre pentru modificarea Hotărârii Senatului
nr. 8/2005 privind înființarea Comisiei speciale
pentru modificarea și completarea Regulamentului
Senatului ....................................................................

53.

— Decizie privind convocarea Camerei Deputaților
în sesiune ordinară ...................................................

HOTĂRÂRI

— Ordonanță privind reglementarea unor măsuri
financiare în domeniul bugetar și al contabilității
publice ........................................................................

1

DECIZII
8.

Pagina

2

2–4

ACTE ALE CURȚII EUROPENE
A DREPTURILOR OMULUI
Hotărârea nr. 1 (soluționare amiabilă) în cauza Moldovan
și alții împotriva României (cererile nr. 41.138/98
și 64.320/01) ............................................................

ALE

4–8

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 8/2005 privind înființarea Comisiei speciale pentru
modificarea și completarea Regulamentului Senatului
În temeiul prevederilor art. 64 alin. (4) din Constituția României, republicată, și ale art. 70 din Regulamentul
Senatului, republicat, cu modificările și completările ulterioare,
Senatul adoptă prezenta hotărâre.
Articol unic. — Hotărârea Senatului nr. 8/2005 privind
înființarea Comisiei speciale pentru modificarea și
completarea Regulamentului Senatului, publicată în
Monitorul Oficial al României, Partea I, nr. 168 din 25
februarie 2005, cu modificările ulterioare, se modifică după
cum urmează:

— la nr. crt. 2 din anexă îComponența nominală a
Comisiei speciale pentru modificarea și completarea
Regulamentului Senatului“, doamna senator Norica Nicolai,
Grupul parlamentar al Alianței D.A. P.N.L.—P.D., se
înlocuiește, în perioada 1—4 septembrie 2005, cu domnul
senator Mario-Ovidiu Oprea, Grupul parlamentar al Alianței
D.A. P.N.L.—P.D.

Această hotărâre a fost adoptată de Senat în ședința din 29 august 2005, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU
București, 29 august 2005.
Nr. 16.

2

MONITORUL OFICIAL AL ROMÂNIEI, PARTEA I, Nr. 796/1.IX.2005

DECIZII
PARLAMENTUL ROMÂNIEI
CAMERA DEPUTAȚILOR

DECIZIE
privind convocarea Camerei Deputaților în sesiune ordinară
În temeiul art. 66 alin. (1) și (3) din Constituția României, republicată,
Camera Deputaților este convocată în cea de-a doua sesiune ordinară
a anului 2005 în ziua de luni, 5 septembrie 2005, ora 14,00.
PREȘEDINTELE CAMEREI DEPUTAȚILOR

ADRIAN NĂSTASE
București, 30 august 2005.
Nr. 8.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind reglementarea unor măsuri financiare în domeniul bugetar și al contabilității publice
În temeiul art. 108 din Constituția României, republicată, și al art. 1 pct. II.3 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
CAPITOLUL I
Reglementări ale unor operațiuni bugetare și contabile
SECȚIUNEA 1
Reglementări cu privire la utilizarea unor fonduri publice

Art. 1. — Sumele necesare continuării finanțării
măsurilor din cadrul programului ISPA, în cazul
indisponibilității temporare a sumelor de cofinanțare
asigurate prin tragerile din împrumuturile contractate de
Ministerul Finanțelor Publice cu Banca Europeană de
Investiții, se prevăd în bugetul de stat la poziția îTransferuri
aferente Fondului național de preaderare“, în bugetul
Ministerului Finanțelor Publice — îAcțiuni generale“.
Art. 2. — Dobânda acumulată la disponibilitățile din
contribuția financiară nerambursabilă a Comunității Europene,
aflate în conturile Fondului național și ale agențiilor de
implementare în cadrul programului PHARE, se utilizează
începând cu memorandumurile de finanțare PHARE 2003
pentru finanțarea costurilor bancare ale transferurilor de
fonduri de la agențiile de implementare către contractori/
beneficiari, urmând ca dobânda netă rămasă la finalizarea
memorandumului de finanțare să se constituie venit al
bugetului de stat și care va fi utilizat de către Fondul
național pentru finanțarea cheltuielilor prevăzute în bugetul
Ministerului Finanțelor Publice la poziția îTransferuri aferente
Fondului național de preaderare“ — îAcțiuni generale“.

Art. 3. — Dobânda acumulată la disponibilitățile din
contribuția financiară nerambursabilă a Comunității Europene,
aflate în conturile Fondului național și ale agențiilor de
implementare în cadrul programului ISPA, poate fi folosită
pentru asigurarea cofinanțării naționale sau pentru finanțarea
unor componente suplimentare ale măsurilor ISPA la
finalizarea programului, cu acordul Comisiei Europene.
Art. 4. — În vederea aplicării prevederilor Legii
nr. 656/2002 pentru prevenirea și sancționarea spălării
banilor, cu modificările și completările ulterioare, precum și
pentru instituirea unor măsuri de prevenire și combatere a
finanțării actelor de terorism, cu modificările și completările
ulterioare, se autorizează Oficiul Național de Prevenire și
Combatere a Spălării Banilor să introducă modificările
corespunzătoare în anexele la bugetul aprobat acestuia,
privind cheltuielile cu salariile, numărul de posturi și fondul
aferent salariilor de bază, cu avizul Ministerului Finanțelor
Publice și cu încadrarea în cheltuielile cu salariile și
numărul maxim de posturi aprobate pe anul 2005.
SECȚIUNEA a 2-a
Reglementări privind preluarea în evidențele contabile
ale Ministerului Finanțelor Publice a participațiilor statului
la unele instituții financiare internaționale

Art. 5. — Se aprobă preluarea în evidențele contabile
ale Ministerului Finanțelor Publice din evidențele contabile
ale Băncii Naționale a României, începând cu trimestrul III
al anului 2005, a participațiilor statului la instituții financiare
internaționale, după cum urmează:

MONITORUL OFICIAL AL ROMÂNIEI, PARTEA I, Nr. 796/1.IX.2005
Nr.
crt.

Denumirea instituțiilor financiare
internaționale

1.

Banca Europeană pentru
Reconstrucție și Dezvoltare
(BERD)
Banca Internațională pentru
Reconstrucție și Dezvoltare
(BIRD)
Corporația Financiară
Internațională (CFI)
Agenția Multilaterală
pentru Garantarea
Investițiilor (MIGA)

2.

3.
4.

Nr. de acțiuni

9.600

Valuta

Suma în valută
confirmată de organismele
internaționale

3

Echivalent RON
(curs B.N.R. valabil
la data de 1 iulie 2005)

USD
EUR

16.804.955,20
10.800.000,00

89.165.691,59

4.011

USD

30.508.591,50

97.944.688,14

2.661

USD

2.661.000,00

7.953.995,10

978

USD

2.008.836,00

6.004.611,69

USD
EUR

51.983.382,70
10.800.000,00

TOTAL:

201.068.986,52
Art. 6. — Din suma de 30.508.591,50 USD, reprezentând
participația statului la BIRD, 27.457.732,35 USD reprezintă
participația României în monedă națională. Menținerea
valorii cotei de participare la capitalul BIRD în monedă
națională se face prin procedura stabilită de instituțiile
financiare internaționale.
Art. 7. — Operațiunile prevăzute la art. 5 se evidențiază
în situațiile financiare ale Ministerului Finanțelor Publice și
Băncii Naționale a României, corespunzătoare lunii iulie 2005.

completările ulterioare, termenii și expresiile următoare se
interpretează după cum urmează:
a) în sensul art. 1 din Ordonanța de urgență a
Guvernului nr. 249/2000, expresia produse petroliere livrate
se referă la produse livrate pe piața internă;
b) în sensul art. 5 din Ordonanța de urgență a
Guvernului nr. 249/2000, expresia destinația produsului se
referă la categoria de folosință și tipurile de utilizatori ai
produsului în cauză, iar nu la localizarea utilizatorilor.

SECȚIUNEA a 3-a
Scutiri de la plata taxelor, tarifelor și comisioanelor

CAPITOLUL II
Modificarea și completarea unor acte normative
în domeniul financiar

Art. 8. — Transferul acțiunilor deținute de stat către
Fondul Proprietatea constituit potrivit prevederilor titlului VII
din Legea nr. 247/2005 privind reforma în domeniile
proprietății și justiției, precum și unele măsuri adiacente și
transferul acțiunilor de la Fondul Proprietatea către titularii
titlurilor de despăgubire sau dobânditorii acestora, atât în
registrul comerțului, cât și în registrul de evidențiere a
acționarilor sunt scutite de la plata oricăror taxe, tarife ori
comisioane.
SECȚIUNEA a 4-a
Măsuri pentru finanțarea reconstruirii/reparării unor case
de locuit din zonele în care s-au produs calamități

Art. 9. — (1) Din fondul constituit în conformitate cu
prevederile art. 40 din Legea nr. 10/1995 privind calitatea
în construcții, cu modificările ulterioare, se poate asigura
participarea, în mod excepțional, la reconstruirea/repararea
unor case de locuit din zonele în care s-au produs
calamități naturale în anul 2005 — inundații și/sau alunecări
de teren, prin cofinanțarea unor acțiuni ale autorităților
administrației publice locale.
(2) Localitățile, acțiunile și sumele ce se acordă potrivit
prevederilor alin. (1) se stabilesc prin hotărâre a Guvernului.
(3) Ministerul Transporturilor, Construcțiilor și Turismului
este autorizat să opereze modificările corespunzătoare în
bugetul activităților finanțate integral din venituri proprii, cu
avizul Ministerului Finanțelor Publice.
SECȚIUNEA a 5-a
Interpretarea unor dispoziții legale

Art. 10. — În cadrul art. 1 și 5 din Ordonanța de
urgență a Guvernului nr. 249/2000 privind constituirea și
utilizarea Fondului special pentru produse petroliere,
publicată în Monitorul Oficial al României, Partea I, nr. 647
din 12 decembrie 2000, aprobată cu modificări și
completări prin Legea nr. 382/2002, cu modificările și

Art. I. — Ordonanța Guvernului nr. 79/2003 privind
controlul și recuperarea fondurilor comunitare, precum și a
fondurilor de cofinanțare aferente utilizate necorespunzător,
publicată în Monitorul Oficial al României, Partea I, nr. 622
din 30 august 2003, aprobată cu modificări prin Legea
nr. 529/2003, cu modificările și completările ulterioare, se
modifică și se completează după cum urmează:
1. La articolul 2, după litera d) se introduce o nouă
literă, litera e), cu următorul cuprins:
îe) agenția de implementare este persoana juridică sau
instituția publică responsabilă cu implementarea proiectului,
desemnată în cadrul memorandumului de finanțare încheiat
între Guvernul României și Comisia Europeană, care va
întocmi actul de control cu valoare de titlu de creanță.“
2. Alineatele (3) și (4) ale articolului 3 vor avea
următorul cuprins:
î(3) Titlul de creanță este actul/documentul prin care se
stabilește și se individualizează obligația de plată privind
creanțele bugetare rezultate din nereguli și/sau fraudă,
întocmit de agențiile de implementare în cadrul programelor
PHARE și ISPA, precum și de Agenția SAPARD în cadrul
programului SAPARD, după cum urmează:
a) actul/documentul de constatare și stabilire a
obligațiilor de plată privind creanțele bugetare provenite din
sumele plătite necuvenit din fonduri comunitare și/sau din
sume de cofinanțare aferente, ca urmare a neregulilor
și/sau fraudei, precum și a accesoriilor acestora și a
costurilor bancare, care se emite de către agențiile de
implementare în cadrul programelor PHARE și ISPA,
precum și de Agenția SAPARD în cadrul programului
SAPARD;
b) hotărârea judecătorească executorie, prin care se
stabilește obligația de plată privind creanțele bugetare
rezultate din nereguli și/sau fraudă;
c) alte documente emise de organele competente, prin
care, potrivit legii, se constată și se individualizează
creanțele bugetare rezultate din nereguli și/sau fraudă.

4

MONITORUL OFICIAL AL ROMÂNIEI, PARTEA I, Nr. 796/1.IX.2005

(4) Titlul de creanță constituie înștiințare de plată și va
cuprinde elementele actului administrativ fiscal prevăzute de
Codul de procedură fiscală, precum și elemente specifice,
acolo unde este necesar.“
3. După alineatul (4) al articolului 3 se introduce un
alineat nou, alineatul (5), cu următorul cuprins:
î(5) Titlul de creanță se aduce la cunoștință debitorului
în conformitate cu prevederile Codului de procedură fiscală,
care reglementează comunicarea actului administrativ fiscal.“
4. Articolul 11 va avea următorul cuprins:
îArt. 11. — Pentru recuperarea creanțelor bugetare
rezultate din nereguli și/sau fraudă Agenția Națională de
Administrare Fiscală și ceilalți creditori bugetari care
administrează, potrivit legii, creanțele bugetului Comunității
Europene și ale bugetelor prevăzute la art. 1 alin. (2)
lit. a)—f) și i) din Legea nr. 500/2002 privind finanțele
publice, cu modificările ulterioare, și la art. 1 alin. (2)
lit. a)—d) din Ordonanța de urgență a Guvernului
nr. 45/2003 privind finanțele publice locale, aprobată cu
modificări și completări prin Legea nr. 108/2004, cu
modificările și completările ulterioare, respectiv, după caz,
compartimentele de specialitate din cadrul organelor
teritoriale subordonate, sunt abilitați să ducă la îndeplinire
măsurile asigurătorii și să efectueze procedura de
executare silită, în conformitate cu prevederile Ordonanței
Guvernului nr. 92/2003 privind Codul de procedură fiscală,
republicată, cu modificările și completările ulterioare.“

Art. II. — La articolul 2 din Ordonanța de urgență a
Guvernului nr. 28/1999 privind obligația agenților economici de
a utiliza aparate de marcat electronice fiscale, republicată în
Monitorul Oficial al României, Partea I, nr. 75 din 21 ianuarie
2005, litera g) se modifică și va avea următorul cuprins:
îg) activitățile de asigurări și ale caselor de pensii,
precum și activitățile de intermedieri financiare, inclusiv
activitățile auxiliare acestora, cu excepția activităților de
schimb valutar cu numerar și substitute de numerar pentru
persoane fizice, altele decât operațiunile efectuate prin
intermediul automatelor de schimb valutar;“.
Art. III. — La articolul 29 din Ordonanța de urgență a
Guvernului nr. 66/2005 cu privire la rectificarea bugetului
de stat pe anul 2005, publicată în Monitorul Oficial al
României, Partea I, nr. 577 din 5 iulie 2005, cu modificările
și completările ulterioare, după alineatul (3) se introduce un
alineat nou, alineatul (4), cu următorul cuprins:
î(4) În cazuri temeinic justificate, altele decât cele
prevăzute la alin. (2), la solicitarea ministrului educației și
cercetării, ministrului sănătății, respectiv a președintelui
Casei Naționale de Asigurări de Sănătate, ministrul
finanțelor publice poate aproba achiziții de mobilier necesar
desfășurării în bune condiții a activității instituțiilor publice
din domeniul învățământului și sănătății, cu încadrare în
bugetul aprobat pe anul 2005.“
Art. IV. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
București,
Nr. 53.

25 august 2005.

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
FOSTA SECȚIE A II-A

H O T Ă R Â R E A Nr. 1
(soluționare amiabilă)
în cauza Moldovan și alții împotriva României
(cererile nr. 41.138/98 și 64.320/01)
Strasbourg, 5 iulie 2005
Această hotărâre este definitivă (cu privire la reclamanții Valentina Rostaș, Lucreția Rostaș, Silvia Moldovan, Eleonora
Rostaș, Octavian Rostaș, Bazil Moldovan, Ghioloanca Lăcătuș, Adrian Moldovan, Lucreția Moldovan, Maria Lăcătuș, Ferdinand
Lăcătuș, Adrian Moldovan, Petru îGălbinuș“ Lăcătuș, Petru îPetrișor“ Lăcătuș, Persida Dorina Rostaș, Mariana Moldovan, BazilSami Lăcătuș și Lucaci Moldovan), dar poate fi supusă unor modificări de formă.
În cauza Moldovan și alții împotriva României,
Curtea Europeană a Drepturilor Omului (Secția a II-a), reunită într-o cameră formată din:
domnul J.-P. Costa, președinte,
domnul L. Loucaides,
domnul C. Bîrsan,
domnul K. Jungwiert,
domnul V. Butkevych,
doamna W. Thomassen,
doamna A. Mularoni, judecători,
și doamna S. Dollé, grefier de secție,
după ce a deliberat în secret la 3 iunie 2003 și 16 iunie 2005,
pronunță prezenta hotărâre, adoptată la această ultimă dată:

MONITORUL OFICIAL AL ROMÂNIEI, PARTEA I, Nr. 796/1.IX.2005
PROCEDURA

1. La originea cauzei se află două cereri (nr. 41.138/98
și 64.320/01) împotriva României, adresate Comisiei
Europene a Drepturilor Omului (Comisia) în temeiul fostului
art. 25 al Convenției pentru apărarea drepturilor omului și a
libertăților fundamentale (Convenția) la data de 14 aprilie
1997 și Curții Europene a Drepturilor Omului (Curtea) la
data de 9 mai 2000. Reclamanții sunt 25 de cetățeni
români de origine romă: primul reclamant, Iulius Moldovan,
s-a născut în 1959; al doilea reclamant, Melenuța
Moldovan, s-a născut în 1963; al treilea reclamant,
Valentina Rostaș, s-a născut în 1964; al patrulea
reclamant, Lucreția Rostaș, s-a născut în 1950; al cincilea
reclamant, Silvia Moldovan, s-a născut în 1955; al șaselea
reclamant, Eleonora Rostaș, s-a născut în 1956; al
șaptelea reclamant, Octavian Rostaș, s-a născut în 1958;
al optulea reclamant, Bazil Moldovan, s-a născut în 1943;
al nouălea reclamant, Maria Moldovan, s-a născut în 1940;
al zecelea reclamant, Ghioloanca Lăcătuș, s-a născut în
1933; al unsprezecelea reclamant, Adrian Moldovan
(domiciliat în Hădăreni nr. 195A), s-a născut în 1943; al
doisprezecelea reclamant, Lucreția Moldovan, soția celui
de-al optulea reclamant, s-a născut la o dată necunoscută;
al treisprezecelea reclamant, Maria Lăcătuș, soția celui
de-al nouăsprezecelea reclamant, s-a născut în 1959;
datele de naștere ale celui de-al paisprezecelea,
cincisprezecelea, șaisprezecelea, șaptesprezecelea,
optsprezecelea și nouăsprezecelea reclamant — Otilia
Rostaș, Ferdinand Lăcătuș, Adrian Moldovan (domiciliat
în Hădăreni nr. 170), Petru îGălbinuș“ Lăcătuș (domiciliat
în Hădăreni nr. 51), Petru îPetrișor“ Lăcătuș (domiciliat în
Hădăreni nr. 115) și Petru îGruia“ Lăcătuș (domiciliat
în Hădăreni nr. 114) — sunt necunoscute; al douăzecilea
reclamant, Maria Florea Zoltan, s-a născut în 1964; al
douăzeci și unulea reclamant, Persida Dorina Rostaș, s-a
născut în 1970; al douăzeci și doilea reclamant, Mariana
Moldovan, a introdus cererea în numele mamei sale
decedate, Rozalia Rostaș (datele de naștere necunoscute);
al douăzeci și treilea reclamant, Bazil-Sami Lăcătuș, fiul
celui de-al zecelea reclamant, și cel de-al douăzeci și
patrulea reclamant, Lucaci Moldovan, s-au născut, de
asemenea, la date necunoscute, iar al douăzeci și cincilea
reclamant, Petru Lăcătuș (domiciliat în Hădăreni nr. 148),
s-a născut în 1962.
2. Reclamanții din ambele cereri, cu excepția primului
reclamant, domnul Iulius Moldovan, au fost reprezentați în
fața Curții de Centrul European pentru Drepturile Romilor
(ERRC), o organizație cu sediul la Budapesta, unii dintre
ei fiind inițial reprezentați de primul reclamant. Guvernul
român (Guvernul) a fost reprezentat de agentul său,
doamna R. Rizoiu, din cadrul Ministerului Afacerilor
Externe.
3. Reclamanții au invocat, în special, faptul că
distrugerea bunurilor lor în timpul unei revolte care a avut
loc în data de 20 septembrie 1993 și consecințele care au
decurs din aceasta au reprezentat o încălcare de către
statul pârât a obligațiilor ce-i revin în temeiul art. 3, 6, 8 și
14 din Convenție, care garantează, între altele, dreptul de
a nu fi supus tratamentelor inumane sau degradante,
accesul la instanță în vederea stabilirii corecte a drepturilor
și libertăților civile, dreptul la respectarea vieții private și de
familie, precum și a domiciliului și dreptul de a nu fi
discriminat în exercitarea drepturilor și libertăților garantate
de Convenție.

5

4. Cererea nr. 41.138/98 a fost înaintată Curții la
1 noiembrie 1998, când Protocolul nr. 11 la Convenție a
intrat în vigoare (art. 5 § 2 din Protocolul nr. 11).
5. Cererile au fost atribuite Secției a II-a a Curții (regula
52 § 1 din Regulamentul Curții). În cadrul acestei secții
cauza a fost examinată de o cameră (art. 27 § 1 din
Convenție) constituită în conformitate cu regula 26 § 1.
6. La data de 13 martie 2001, Camera a decis reunirea
celor două cereri (regula 42 § 1).
7. La 1 noiembrie 2001, Curtea a schimbat compunerea
secțiilor (regula 25 § 1). Prezenta cauză a fost atribuită
noii Secții a II-a (regula 52 § 1).
8. Printr-o decizie din 3 iunie 2003 Curtea a declarat
cererile parțial admisibile.
9. Camera a decis, după consultarea părților, că nu este
necesară o audiere privind fondul cauzei (regula 59 § 3 in
fine), fiecare parte răspunzând în scris observațiilor
celeilalte.
10. La 4 și 19 martie 2004, în urma unui schimb de
corespondență, grefierul a propus părților să încerce să
ajungă la o soluționare amiabilă în sensul art. 38 § 1 (b)
din Convenție. La 19 aprilie și 18 mai 2004, următorii
18 reclamanți și Guvernul au depus declarații formale prin
care au acceptat soluționarea amiabilă a cauzei: Bazil
Sami Lăcătuș, Adrian Moldovan și soția sa, Silvia
Moldovan, Ferdinand Lăcătuș, Ghioloanca Lăcătuș, Lucaci
Moldovan, Octavian Rostaș și soția sa, Eleonora Rostaș,
Lucreția Rostaș, Adrian Moldovan (imobilul nr. 195A),
Mariana Moldovan, Maria Lăcătuș, Petru îGălbinuș“
Lăcătuș, Persida Dorina Rostaș, Valentina Rostaș, Petru
îPetrișor“ Lăcătuș, Bazil Moldovan și soția sa, Lucreția
Moldovan.
11. La 19 aprilie 2004, următorii 7 reclamanți au
informat Curtea că nu doresc soluționarea amiabilă a
prezentei cauze: Iulius Moldovan, Melenuța Moldovan,
Maria Moldovan, Petru îGruia“ Lăcătuș, Petru îDîgăla“
Lăcătuș, Otilia Rostaș și Maria Floarea Zoltan. Cauza lor
formează obiectul unei hotărâri separate care soluționează
fondul, adoptată în aceeași zi cu prezentul text.
12. La 19 aprilie 2004, reprezentanții reclamanților au
informat Curtea că reclamanta Silvia Moldovan a decedat,
iar soțul ei, Adrian Moldovan, el însuși reclamant în
prezenta cauză, și copiii lor minori, Adrian Silviu și Adriana
Moldovan, doresc să continue procesul în numele ei.
13. La 17 august 2004, reprezentanții reclamanților au
informat Curtea că reclamantul Bazil Moldovan a decedat,
iar soția sa, Lucreția Moldovan, și cei 11 copii ai lor
doresc să continue procesul.
14. La 1 noiembrie 2004, Curtea a modificat
compunerea secțiilor (regula 25 § 1), însă prezenta cauză
a fost reținută de fosta Secție a II-a.
ÎN FAPT

15. Reclamanții sunt toți cetățeni români de origine
romă care au locuit în același sat. În septembrie 1993 s-a
iscat o ceartă între 3 bărbați romi și un alt sătean, ce a
condus la moartea fiului celui din urmă, care a încercat să
intervină. Cei 3 bărbați s-au refugiat într-o casă din
apropiere. O mulțime numeroasă și furioasă, în care s-au
aflat comandantul postului local de poliție și câțiva polițiști,
s-a adunat în fața casei. Casa a fost incendiată. Doi dintre
bărbați au reușit să iasă din casă, dar au fost urmăriți de
mulțime și omorâți în bătaie. Cel de-al treilea a fost
împiedicat să iasă din clădire și a murit în incendiu.
Reclamanții au susținut că polițiștii au încurajat mulțimea
să distrugă și alte bunuri ale romilor din sat. Până a

6

MONITORUL OFICIAL AL ROMÂNIEI, PARTEA I, Nr. 796/1.IX.2005

doua zi, 13 case ale romilor au fost complet distruse, iar
alte câteva au fost avariate grav. Multe dintre obiectele
personale ale reclamanților au fost, de asemenea, distruse.
16. După incident, locuitorii romi din Hădăreni au
formulat o plângere penală la parchet. Petiționarii au
identificat un număr de persoane responsabile pentru
evenimentele din 20 septembrie 1993. Printre cei identificați
se aflau câțiva polițiști.
17. În iulie 1994, 3 civili au fost arestați și acuzați de
comiterea infracțiunii de omor deosebit de grav. Totuși,
aceștia au fost puși în libertate după câteva ore, iar
mandatele lor de arestare au fost anulate. Având în vedere
implicarea polițiștilor în incident, cauza a fost trimisă
parchetului militar în octombrie 1994.
18. În septembrie 1995 s-a dispus scoaterea de sub
urmărire penală a polițiștilor de la postul local de poliție cu
motivarea că incapacitatea lor de a opri mulțimea nu a
reprezentat în sine o formă de participare.
19. În august 1997, procurorul a emis un rechizitoriu
prin care a trimis în judecată 11 civili. Procesul penal, la
care a fost atașată acțiunea civilă, a început în noiembrie.
La proces, mai mulți martori au declarat că polițiștii au fost
implicați activ în omoruri și incendieri.
20. Hotărârea care a soluționat latura penală a cauzei a
fost pronunțată la data de 17 iulie 1998. Instanța a
constatat că inculpații au acționat împreună, în moduri
diferite, pentru a elimina romii din satul lor. Urmărirea
penală a fost considerată necorespunzătoare. Cinci săteni
au fost condamnați pentru omor deosebit de grav, iar
12 săteni, printre care și cei 5, au fost condamnați pentru
alte infracțiuni. Instanța i-a condamnat la pedepse cuprinse
între 1 și 7 ani de închisoare.
21. Parchetul a formulat apel, considerând pedepsele
prea blânde. Instanța de apel a condamnat un al șaselea
sătean pentru omor deosebit de grav și a mărit pedeapsa
unuia dintre inculpați; celorlalți inculpați le-au fost reduse
pedepsele. În noiembrie 1999, Curtea Supremă de Justiție
a menținut condamnările pentru distrugere, dar a schimbat
încadrarea din omor deosebit de grav în omor calificat
pentru 3 dintre inculpați.
22. În 2000, 2 dintre sătenii condamnați au fost grațiați.
23. La scurt timp după atacul asupra bunurilor romilor,
Guvernul român a alocat suma de 25.000.000 lei1) pentru
reconstrucția caselor avariate sau distruse. Numai 4 case
au fost reconstruite din aceste fonduri. În noiembrie 1994,
Guvernul a alocat încă 30.000.000 lei2), alte 4 case fiind
reconstruite. Reclamanții au depus fotografii care arată că
aceste case au fost reconstruite foarte prost.
24. Trei case nu au fost încă reconstruite.
25. La 12 mai 2003, Tribunalul Mureș a pronunțat o
hotărâre privind latura civilă a cauzei. Instanța a acordat
reclamanților daune materiale pentru distrugerea caselor,
constatând că în timpul evenimentelor din 20 septembrie
1993 18 case aparținând populației rome din Hădăreni au
fost distruse total sau parțial și 3 romi au fost uciși, iar o
instanță penală a găsit 12 săteni vinovați de aceste acte.
Întemeindu-se pe un raport de expertiză, instanța a acordat
daune materiale pentru acele case care nu fuseseră
reconstruite între timp, precum și pensie de întreținere
pentru copiii romilor uciși în incident. În temeiul unei
expertize, instanța a acordat daune materiale pentru
1)
2)

distrugerea parțială sau totală a caselor celui de al
cincilea,
al
nouălea,
al
cincisprezecelea,
al
șaptesprezecelea, al optsprezecelea și al nouăsprezecelea
reclamant. Capetele de cerere privitoare la pierderea
obiectelor personale și la daune morale au fost respinse ca
neîntemeiate.
26. La 24 februarie 2004, Curtea de Apel Târgu Mureș
a acordat reclamanților daune morale. Recursul este
pendinte la Curtea Supremă de Justiție.
27. Reclamanții au arătat că, în general, în urma
evenimentelor din septembrie 1993, au fost nevoiți să
locuiască în cotețe de păsări, cocini (Rozalia Rostaș),
beciuri fără ferestre (Bazil și Lucreția Moldovan) sau în
condiții deplorabile, fără încălzire: 16 persoane într-o
singură cameră fără încălzire, 7 persoane într-o cameră cu
podea de pământ, familii dormind pe pământ sau podele
de beton, fără îmbrăcăminte adecvată, încălzire sau pături
(Ghioloanca Lăcătuș, Maria Lăcătuș, Octavian și Eleonora
Rostaș, Petru îPetrișor“ Lăcătuș, Valentina Rostaș), 31 de
victime ale evenimentelor într-o singură casă (Ferdinand
Lăcătuș, Lucaci Moldovan, Rozalia Rostaș, Adrian și Silvia
Moldovan), 14 persoane înghesuite în două camere mici,
fără electricitate și cu încălzire inadecvată (Ferdinand
Lăcătuș); 12 persoane au locuit timp de un an într-o
bucătărie de vară fără acoperiș corespunzător, ușă sau
ferestre (Adrian Moldovan) etc. Aceste condiții au persistat
timp de mai mulți ani, iar în unele cazuri continuă încă.
28. Ca o consecință, mulți reclamanți și familiile lor s-au
îmbolnăvit. În special, Octavian Rostaș s-a îmbolnăvit de
ulcer; Eleonora Rostaș s-a îmbolnăvit de hepatită; Bazil
Moldovan s-a îmbolnăvit de hepatită, iar Lucreția Moldovan
de spondiloză; Rozalia Rostaș s-a îmbolnăvit de inimă și a
murit în urma unui infarct în 1998; Adrian Moldovan s-a
îmbolnăvit de diabet; fiica Valentinei Rostaș s-a îmbolnăvit
de meningită din cauza unei răceli foarte puternice
contractate în noaptea incendiului și datorită faptului că
reclamanta nu a avut bani pentru tratament. Ea este acum
retardată mintal.
ÎN DREPT

I. Optsprezece reclamanți
A. Declarațiile privind soluționarea amiabilă

29. Prin scrisorile din 18 mai și 19 octombrie 2004,
Guvernul a făcut următoarea declarație:
î1. Declar că Guvernul României se oferă să plătească ex gratia către
reclamanții menționați în anexa la prezenta declarație suma totală de
262.000 euro (două sute șaizeci și două de mii de euro) în vederea
soluționării amiabile a cererilor acestora înregistrate sub numerele
41.138/98 și 64.320/01. Sumele individuale sunt specificate în anexa la
prezenta declarație.
Această sumă, care acoperă și cheltuielile de judecată determinate de
cauză, nu va fi impozitată și va fi plătită în euro, fiind convertită în lei la
cursul de schimb aplicabil la data plății, într-un cont bancar indicat de
reclamanți și/sau de reprezentanții lor autorizați. Această sumă va fi plătită
în termen de trei luni de la data comunicării hotărârii pronunțate de Curte
în temeiul art. 39 din Convenția europeană a drepturilor omului. De la
data expirării termenului de trei luni menționat mai sus și până la data
plății, la suma menționată se va plăti o dobândă la o rată egală cu rata
marginală de împrumut practicată de Banca Centrală Europeană în
perioada de neplată la care se adaugă trei puncte procentuale. Această
plată va reprezenta soluționarea definitivă a cauzei, inclusiv a pretențiilor
civile ale reclamanților în fața instanțelor interne.

Astăzi, această sumă reprezintă aproximativ contravaloarea sumei de 720 euro.
Aproximativ 920 euro.

MONITORUL OFICIAL AL ROMÂNIEI, PARTEA I, Nr. 796/1.IX.2005
2. Guvernul regretă sincer faptul că ancheta penală nu a reușit să
clarifice toate împrejurările care au condus la distrugerea caselor și
bunurilor reclamanților și i-au obligat să locuiască în condiții improprii,
forțându-i astfel pe unii dintre ei să-și părăsească satul și a făcut dificilă
posibilitatea introducerii, de către reclamanți, a unei acțiuni civile. Regretă,
de asemenea, durata procesului civil care s-a aflat pe rolul instanțelor
civile, precum și anumite remarci făcute de unele autorități cu privire la
originea romă a reclamanților.
3. Se acceptă faptul că astfel de evenimente ridică probleme sub
aspectul respectării art. 3, 6 și 8 din Convenție și, având în vedere
consecințele distrugerii caselor și suferința emoțională decurgând din
aceasta, probleme excepționale pot să apară sub aspectul respectării
art. 3 din Convenție, precum și a art. 14. Guvernul se angajează să
emită instrucțiuni corespunzătoare și să adopte toate măsurile necesare
pentru a asigura respectarea în viitor a drepturilor individuale garantate de
aceste articole. În special, Guvernul se angajează să adopte următoarele
măsuri generale:
— îmbunătățirea programelor educaționale pentru prevenirea și
combaterea discriminării romilor în programa școlară în comunitatea din
Hădăreni, județul Mureș;
— elaborarea unor programe de informare publică și de înlăturare a
stereotipurilor, prejudecăților și practicilor care afectează comunitatea
romilor în instituțiile publice din Mureș competente pentru comunitatea din
Hădăreni;
— inițierea unor programe de educație juridică în cooperare cu
membrii comunităților de romi;
— susținerea schimbărilor pozitive în rândul opiniei publice din
comunitatea din Hădăreni privitoare la romi, pe baza toleranței și a
principiului solidarității sociale;
— stimularea participării romilor la viața economică, socială,
educațională, culturală și politică a comunității locale din județul Mureș,
prin promovarea unor programe de asistență mutuală și dezvoltare
comunitară;
— implementarea unor programe de reabilitare a locuințelor și a
mediului în comunitate;
— identificarea, prevenirea și soluționarea activă a conflictelor care
pot genera violențe familiale, comunitare sau interetnice.
În plus, Guvernul se angajează să prevină apariția în viitor a unor
probleme similare prin efectuarea unor anchete adecvate și eficiente și
prin adoptarea, în viitor, a unor politici sociale, economice, educaționale și
politice menite să îmbunătățească situația comunității romilor, în
conformitate cu strategia guvernamentală existentă în acest domeniu. În
special, va adopta măsuri generale reclamate de nevoile specifice ale
comunității din Hădăreni în vederea facilitării soluționării generale a
cazului, luând în considerare și pașii care au fost făcuți deja în acest
scop și anume reconstruirea unora dintre casele distruse.
4. Guvernul consideră că supravegherea executării hotărârilor Curții
privitoare la România în aceste cauze de către Comitetul Miniștrilor al
Consiliului Europei reprezintă un mecanism adecvat de asigurare a
continuării acestor îmbunătățiri în acest context.
5. În sfârșit, Guvernul se angajează să nu solicite trimiterea cauzei la
Marea Cameră în conformitate cu art. 43 § 1 din Convenție, după
pronunțarea hotărârii Curții.“

7

30. Prin scrisorile din 19 aprilie și 19 octombrie 2004,
reprezentanții reclamanților au depus următoarea declarație:
î1. Luăm act de faptul că Guvernul României este pregătit să adopte
o strategie generală pentru îmbunătățirea situației comunității romilor și să
ne plătească ex gratia suma de 262.000 euro (două sute șaizeci și două
de mii de euro) în vederea soluționării amiabile a cererilor noastre
înregistrate sub numerele 41.138/98 și 64.320/01, sumele individuale fiind
arătate în anexa la prezenta declarație.
Această sumă, care va acoperi orice prejudiciu material sau moral,
precum și cheltuielile judiciare determinate de cauză, va fi plătită în euro,
fiind convertită în lei la cursul de schimb aplicabil la data plății, într-un
cont bancar pe care îl vom indica. Suma nu va fi impozitată și va fi
plătită în termen de trei luni de la data hotărârii pronunțate de Curte în
conformitate cu art. 39 din Convenția europeană a drepturilor omului. De
la data expirării termenului de trei luni menționat mai sus și până la data
plății se va plăti o dobândă simplă la suma amintită, la o rată egală cu
rata marginală de împrumut practicată de Banca Centrală Europeană în
perioada de neplată, la care se adaugă trei puncte procentuale.
2. Acceptăm propunerea și renunțăm la orice alte pretenții împotriva
României legate de faptele la care se referă prezentele cereri. Declarăm
că aceasta reprezintă soluționarea definitivă a cauzelor, inclusiv a
pretențiilor noastre civile interne.
3. Această declarație este făcută în contextul unei înțelegeri amiabile
la care Guvernul și noi am ajuns.
4. Ne angajăm, de asemenea, să nu solicităm trimiterea cauzei la
Marea Cameră în temeiul art. 43 § 1 din Convenție, după pronunțarea
hotărârii Curții.“
B. Opinia Curții

31. Curtea ia notă de acordul la care au ajuns părțile
(art. 39 din Convenție). Consideră că acordul se bazează
pe respectarea drepturilor omului, așa cum sunt definite în
Convenție sau în protocoalele sale (art. 37 § 1 in fine din
Convenție și regula 62 § 3 din Regulamentul Curții).
32. În consecință, cauzele, în măsura în care îi privesc
pe Bazil Sami Lăcătuș, Adrian Moldovan și soția sa, Silvia
Moldovan, Ferdinand Lăcătuș, Ghioloanca Lăcătuș, Lucaci
Moldovan, Octavian Rostaș și soția sa, Eleonora Rostaș,
Lucreția Rostaș, Adrian Moldovan (casa nr. 195A), Mariana
Moldovan, Maria Lăcătuș, Petru îGălbinuș“ Lăcătuș,
Persida Dorina Rostaș, Valentina Rostaș, Petru îPetrișor“
Lăcătuș, Bazil Moldovan și soția sa, Lucreția Moldovan, vor
fi scoase de pe rol. (Sumele individuale sunt indicate în
anexă.)
II. Ceilalți șapte reclamanți
33. Curtea reține că reclamanții Iulius Moldovan,
Melenuța Moldovan, Maria Moldovan, Petru îGruia“
Lăcătuș, Petru îDîgăla“ Lăcătuș, Otilia Rostaș și Maria
Floarea Zoltan nu au dorit soluționarea amiabilă a cauzei.
Decide să amâne soluționarea cererilor lor în vederea unei
examinări separate a fondului cauzei.

PENTRU ACESTE MOTIVE, CURTEA, ÎN UNANIMITATE:

1. decide scoaterea cauzelor de pe rol cu privire la Bazil Sami Lăcătuș, Adrian Moldovan și soția sa, Silvia
Moldovan, Ferdinand Lăcătuș, Ghioloanca Lăcătuș, Lucaci Moldovan, Octavian Rostaș și soția sa, Eleonora Rostaș,
Lucreția Rostaș, Adrian Moldovan (casa nr. 195 A), Mariana Moldovan, Maria Lăcătuș, Petru îGălbinuș“ Lăcătuș, Persida
Dorina Rostaș, Valentina Rostaș, Petru îPetrișor“ Lăcătuș, Bazil Moldovan și soția sa, Lucreția Moldovan;
2. ia act de angajamentele părților de a nu solicita trimiterea cauzei în fața Marii Camere;
3. decide disjungerea și amânarea soluționării cererilor reclamanților Iulius Moldovan, Melenuța Moldovan, Maria
Moldovan, Petru îGruia“ Lăcătuș, Petru îDîgăla“ Lăcătuș, Otilia Rostaș și Maria Floarea Zoltan.
Redactată în limba engleză și comunicată în scris la 5 iulie 2005, în conformitate cu regula 77 § 2 și 3 din
Regulamentul Curții.
S. Dollé
grefier

J.-P. Costa,
președinte

8

MONITORUL OFICIAL AL ROMÂNIEI, PARTEA I, Nr. 796/1.IX.2005
ANEXĂ
Reclamanți

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Bazil Sami Lăcătuș
Adrian și Silvia Moldovan (nr. 170)
Ferdinand Lăcătuș
Ghioloanca Lăcătuș
Lucaci Moldovan
Octavian și Eleonora Rostaș
Lucreția Rostaș
Adrian Moldovan (nr. 195A)
Rozalia Rostaș (Mariana Moldovan)
Maria Lăcătuș
Petru îGălbinuș“ Lăcătuș
Persida Dorina Rostaș
Valentina Rostaș
Petru îPetrișor“ Lăcătuș
Bazil și Lucreția Moldovan
Silvia Moldovan (a se vedea nr. 2)
Eleonora Rostaș (a se vedea nr. 6)
Lucreția Moldovan (a se vedea nr. 15)

Sume

11.000
27.000
19.000
18.000
23.000
24.000
18.000
16.000
13.000
13.000
13.000
13.000
13.000
13.000
28.000
–
–
–

euro
euro
euro
euro
euro
euro
euro
euro
euro
euro
euro
euro
euro
euro
euro

262.000 euro

TOTAL:

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 796/1.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047815]
ISSN 1453—4495

