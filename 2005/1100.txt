Anul 173 (XVII) — Nr. 1.100

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 decembrie 2005

SUMAR

Nr.

Pagina

Nr.
teritoriale, cu destinația de cabinete medicale,
precum și a spațiilor în care se desfășoară
activități conexe actului medical...............................

DECRETE
1.171. — Decret privind numirea unui ambasador............

2

DECIZII ALE CURȚII CONSTITUȚIONALE
Decizia nr. 571 din 3 noiembrie 2005 referitoare la
excepția de neconstituționalitate a dispozițiilor
art. 71 alin. (1) lit. e) din Legea educației fizice și
sportului nr. 69/2000 .................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
128.
2–4

ORDONANȚE ALE GUVERNULUI ROMÂNIEI
165. — Ordonanță de urgență pentru modificarea
Ordonanței Guvernului nr. 92/2003 privind Codul
de procedură fiscală .................................................

4–5

166. — Ordonanță de urgență privind aprobarea
scoaterii din rezervele de stat a unor cantități de
carburanți și lubrifianți, care vor fi acordate, în
mod gratuit, Ministerului Apărării Naționale,
Ministerului Administrației și Internelor și Serviciului
Român de Informații .................................................

5

167. — Ordonanță de urgență pentru suspendarea
aplicării Ordonanței de urgență a Guvernului
nr. 110/2005 privind vânzarea spațiilor proprietate
privată a statului sau a unităților administrativ-

Pagina

667.

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
stabilește condițiile de sănătate a animalelor care
reglementează comerțul și importul de animale,
material seminal, ovule și embrioni care nu se
supun cerințelor de sănătate a animalelor stabilite
de legislația în domeniu, la care se referă anexa
nr. 1 la Norma sanitară veterinară referitoare la
controalele veterinare și zootehnice aplicabile
comerțului României cu statele membre cu unele
animale vii și produse de origine animală,
aprobată prin Ordinul ministrului agriculturii,
alimentației și pădurilor nr. 580/2002 ......................

6–7

— Ordin al ministrului economiei și comerțului
privind concesionarea serviciului public de
distribuție a gazelor naturale în unele zone
delimitate ....................................................................

7–8

2

MONITORUL OFICIAL AL ROMÂNIEI, PARTEA I, Nr. 1.100/6.XII.2005

DECRETE
PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Gabriel Constantin Bârtaș se acreditează în
calitatea de ambasador extraordinar și plenipotențiar al României în
Republica Polonă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2005.
Nr. 1.171.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 571
din 3 noiembrie 2005

referitoare la excepția de neconstituționalitate a dispozițiilor art. 71 alin. (1) lit. e)
din Legea educației fizice și sportului nr. 69/2000
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 71 alin. (1) lit. e) din Legea educației
fizice și sportului nr. 69/2000, excepție ridicată de
Societatea Comercială îGool Game“ — S.R.L. din
Timișoara în Dosarul nr. 3.170/2004 al Tribunalului Timiș —
Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens, arată că federațiile sportive
desfășoară activități de interes național și este firesc ca
acestea să fie sprijinite de stat, inclusiv prin instituirea, în

favoarea lor, a unei cote de 20% din încasările provenite
din pronosticurile sportive.
C U R T E A,

având în vedere actele și lucrările dosarului, reține
următoarele:
Prin Încheierea din 8 martie 2005, pronunțată în Dosarul
nr. 3.170/2004, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 71 alin. (1) lit. e) din Legea educației
fizice și sportului nr. 69/2000. Excepția a fost ridicată de
către Societatea Comercială îGool Game“ — S.R.L. din
Timișoara cu prilejul soluționării unei acțiuni civile în
pretenții.
În motivarea excepției de neconstituționalitate, autorul
acesteia susține, în esență, că obligarea organizatorilor de
pariuri sportive la plata unei cote de 20% din încasările
realizate din pronosticuri sportive către federațiile sportive
naționale de profil încalcă dispozițiile art. 44 din Constituție
referitor la dreptul de proprietate. Astfel, cota de 20% este
asemănătoare unei taxe sau unui impozit, dar este instituită
direct în favoarea unor entități private, fără a fi colectată la
bugetul de stat sau la bugetele locale. De asemenea,
textul de lege prevede aceeași contribuție de 20% și

MONITORUL OFICIAL AL ROMÂNIEI, PARTEA I, Nr. 1.100/6.XII.2005
pentru încasările din pronosticurile referitoare la meciuri
externe, organizate în campionatele altor țări, de federațiile
străine, ceea ce nu are, în opinia autorului excepției, nici o
justificare logică, deoarece federațiile românești nu au nici
o contribuție la desfășurarea unei competiții din altă țară.
În sfârșit, autorul excepției consideră că textul criticat
încalcă și dispozițiile art. 16 din Constituție, deoarece
instituie privilegii speciale în favoarea federațiilor sportive
naționale, care sunt persoane juridice de drept privat.
Tribunalul Timiș — Secția civilă apreciază că excepția
de neconstituționalitate nu este întemeiată. În acest sens,
arată că îstabilirea ca sursă de finanțare a federațiilor
sportive naționale a unei cote de 20% din încasările
provenite din pronosticurile sportive nu poate fi asimilată
unei exproprieri, Statul având prerogativa ca, prin legi
organice, să sprijine dezvoltarea unor sectoare importante
ale vieții sociale, sportul fiind unul dintre acestea“. Arată
că, în accepțiunea art. 44 din Constituție, exproprierea îare
ca sferă de aplicare imobile, constând în terenuri și
construcții, iar nu veniturile realizate de persoanele juridice“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate
ridicată.
Guvernul apreciază că textele de lege criticate nu
contravin dispozițiilor constituționale invocate. Astfel,
conform art. 44 alin. (1) teza a doua din Constituție,
conținutul și limitele dreptului de proprietate sunt stabilite
de lege. Prelevarea a 20% din încasările provenite din
pronosticurile sportive nu poate fi asimilată unei exproprieri,
măsură care vizează bunuri imobile, iar nu venituri
realizate de persoanele fizice sau juridice. Cu privire la
susținerea autorului excepției potrivit căreia legea criticată
instituie unele privilegii speciale în favoarea federațiilor
sportive naționale, se arată că, atât timp cât federațiile
sportive desfășoară activități de interes național sprijinite de
stat, cadrul legal instituit pentru susținerea acestor activități
nu poate fi considerat că favorizează acordarea de
privilegii speciale.
Avocatul Poporului arată că textul criticat este
constituțional. Astfel, nu se poate invoca o încălcare a
art. 16 din Constituție, referitor la egalitatea în drepturi,
deoarece
reglementarea
dedusă
controlului
de
constituționalitate se aplică tuturor contribuabililor care
finanțează federațiile sportive cu 20% din încasările
realizate din pronosticurile sportive, fără nici o discriminare.
Cu privire la pretinsa încălcare a art. 44 din Constituție,
consideră că nu se aduce atingere în nici un fel dreptului
de proprietate al contribuabililor, al cărui conținut și limite
sunt stabilite prin lege.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 71 alin. (1) lit. e) din Legea educației fizice
și sportului nr. 69/2000, publicată în Monitorul Oficial al
României, Partea I, nr. 200 din 9 mai 2000, cu modificările
ulterioare, dispoziții potrivit cărora:

3

î(1) Sursele de finanțare a federațiilor sportive naționale
provin din: [...]
e) 20% din încasările realizate din pronosticurile sportive, ca
urmare a utilizării de competiții de gen pentru ramura
respectivă, organizate în campionatele naționale din alte țări,
de federațiile și organismele sportive internaționale, precum și
în «Cupa României»“.
În susținerea neconstituționalității acestor texte de lege,
autorii
excepției
invocă
încălcarea
prevederilor
constituționale ale art. 16 alin. (2) și celor ale art. 44,
potrivit cărora:
— Art. 16 alin. (2): îNimeni nu este mai presus de lege.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
constată că textul criticat de autorul excepției instituie, în
sarcina organizatorilor de pariuri sportive, obligativitatea
plății către federațiile sportive naționale a unei contribuții de
20% din sumele pariate pe competițiile organizate în
campionatele naționale din alte țări, de federațiile și
organismele sportive internaționale, precum și în îCupa
României“.
Din studierea legislației în vigoare rezultă că, în general,
impozitele și taxele din jocurile de noroc se fac, anual,
venit la bugetul de stat. Astfel sunt colectate impozitul pe
veniturile obținute din jocuri de noroc, din premii și din
prime în bani și/sau în natură, taxele pentru jocurile de
noroc (impozite indirecte), taxele de timbru social asupra
jocurilor de noroc, precum și taxele anuale de autorizare
pentru obținerea licenței de exploatare a jocurilor de noroc.
Destinația acestor venituri, a cărei transparență este
asigurată de colectarea la bugetul de stat și bugetele
locale, este finanțarea unor obiective cum sunt construirea
de săli sportive, săli polivalente și locuințe pentru tineret (a
se vedea, spre exemplu, Hotărârea Guvernului
nr. 699/2005, publicată în Monitorul Oficial al României,
Partea I, nr. 650 din 22 iulie 2005).
Spre deosebire de aceste impozite și taxe, reglementate
de prevederile Codului fiscal, contribuția de 20% prevăzută
de textul de lege criticat reprezintă una din sursele de

4

MONITORUL OFICIAL AL ROMÂNIEI, PARTEA I, Nr. 1.100/6.XII.2005

finanțare extrabugetare, instituită de lege în beneficiul
federațiilor sportive naționale.
Potrivit art. 35 din Legea nr. 69/2000, federațiile sportive
naționale îsunt persoane juridice de drept privat, de utilitate
publică, [...] fără scop lucrativ“, care constituie, pe ramuri,
îstructuri sportive de interes național“.
Așadar, cota de 20% din încasările din pronosticuri
sportive, criticată de autorul excepției, este instituită de
lege în vederea asigurării unor fonduri bănești necesare
desfășurării unei activități de interes național, în favoarea
unor persoane juridice de drept privat și este vărsată direct
acestor organisme. Prin modul de reglementare a acestei
surse de finanțare a federațiilor sportive naționale nu s-a
adus nici o atingere dispozițiilor art. 16 alin. (2) sau celor
ale art. 44 din Constituție.
Referitor la invocarea de către autorul excepției a
încălcării principiului constituțional al egalității în drepturi,
aceasta nu poate fi reținută, deoarece textele criticate se
aplică deopotrivă, fără excepții, tuturor situațiilor care se

încadrează în ipoteza prevăzută de dispozițiile legale
respective.
De asemenea, potrivit prevederilor art. 44 alin. (1) teza
finală din Constituție, conținutul și limitele dreptului de
proprietate sunt stabilite de lege, iar instituirea acestei
surse de finanțare pentru federațiile sportive, în
considerarea unui interes general major, îndeplinește
condițiile impuse de Legea fundamentală.
În sfârșit, în ceea ce privește pariurile sportive
referitoare la îcompetițiile organizate în campionatele
naționale din alte țări, de federațiile și organismele sportive
internaționale“, Curtea reține că, deși federațiile sportive
românești, beneficiare ale contribuției criticate, nu participă
în nici un mod la organizarea, finanțarea și desfășurarea
acestor competiții, obligarea societăților organizatoare de
pariuri sportive la plata unei contribuții de 20% din sumele
pariate este justificată obiectiv și rezonabil pentru aceleași
rațiuni.

Pentru considerentele expuse mai sus, în temeiul art. 146 lit. d) din Constituție, precum și al art. 1, 2, 3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 71 alin. (1) lit. e) din Legea educației fizice și
sportului nr. 69/2000, excepție ridicată de Societatea Comercială îGool Game“ — S.R.L. din Timișoara în Dosarul
nr. 3.170/2004 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 92/2003 privind Codul de procedură fiscală
Având în vedere blocajul economic cauzat de punerea în aplicare a modalităților de executare silită a creanțelor
bugetare și pentru corelarea dispozițiilor referitoare la suspendarea executării silite, se impune adoptarea în regim de
urgență a prezentului act normativ.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 863 din 26 septembrie
2005, cu modificările și completările ulterioare, se modifică
după cum urmează:
1. Alineatul (3) al articolului 126 va avea următorul
cuprins:
î(3) Aceste măsuri pot fi luate și înainte de emiterea
titlului de creanță, inclusiv în cazul efectuării de controale
sau al antrenării răspunderii solidare. Măsurile asigurătorii
dispuse atât de organele fiscale competente, cât și de
instanțele judecătorești ori de alte organe competente, dacă
nu au fost desființate în condițiile legii, rămân valabile pe
toată perioada executării silite, fără îndeplinirea altor
formalități. Odată cu individualizarea creanței și ajungerea
acesteia la scadență, în cazul neplății, măsurile asigurătorii
se transformă în măsuri executorii.“

2. Alineatele (3) și (6) ale articolului 144 vor avea
următorul cuprins:
î(3) Executarea silită se întrerupe în cazurile prevăzute
expres de lege. Executarea silită nu se întrerupe pe
perioada în care un contribuabil este declarat insolvabil.
.........................................................................................
(6) În cazul în care popririle înființate de organul de
executare generează imposibilitatea debitorului de a-și
continua activitatea economică, cu consecințe sociale
deosebite, creditorul fiscal poate dispune, la cererea
debitorului și ținând seama de motivele invocate de acesta,
fie suspendarea temporară totală, fie suspendarea
temporară parțială a executării silite prin poprire.
Suspendarea se poate dispune pentru o perioadă de cel
mult 6 luni de la data comunicării către bancă sau alt terț
poprit a suspendării popririi de către organul fiscal.“

MONITORUL OFICIAL AL ROMÂNIEI, PARTEA I, Nr. 1.100/6.XII.2005
3. La articolul 172 alineatul (2), litera a) va avea
următorul cuprins:
îa) când valoarea veniturilor sau bunurilor urmăribile ale
debitorului este mai mică decât obligațiile fiscale de plată;“.
4. Alineatul (4) al articolului 172 va avea următorul
cuprins:

5

î(4) În cazurile în care se constată că debitorii au
dobândit venituri sau bunuri urmăribile cu o valoare mai
mare decât obligațiile fiscale de plată, după declararea
stării de insolvabilitate, organele de executare vor lua
măsurile necesare de trecere din evidență separată în
evidența curentă și de executare silită.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Sebastian Bodu
Ministrul economiei și comerțului,
Codruț Ioan Șereș

București, 24 noiembrie 2005.
Nr. 165.

GUVERNUL ROMÂNIEI

ORDONANȚĂ DE URGENȚĂ
privind aprobarea scoaterii din rezervele de stat a unor cantități de carburanți și lubrifianți,
care vor fi acordate, în mod gratuit, Ministerului Apărării Naționale, Ministerului Administrației
și Internelor și Serviciului Român de Informații
Întrucât unitățile Ministerului Apărării Naționale, Ministerului Administrației și Internelor și Serviciului Român de
Informații au efectuat intervenții de urgență pentru înlăturarea efectelor inundațiilor produse în luna iulie 2005 și pentru
crearea condițiilor revenirii populației sinistrate din Moldova la o viață normală,
având în vedere repetarea acestor fenomene meteorologice în luna august 2005, pentru menținerea în stare de
operabilitate a tehnicii din dotare pentru asigurarea unor noi intervenții de urgență, se impune refacerea stocurilor de
carburanți și lubrifianți pentru Ministerul Apărării Naționale, Ministerul Administrației și Internelor și Serviciul Român de
Informații, acest fapt constituind o situație extraordinară ce vizează interesul general și imediat,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se aprobă scoaterea din rezervele de stat a
cantităților de 112,5 tone motorină, 286 tone combustibil
pentru turboreactoare și 1,5 tone ulei mineral pentru
motoare, care vor fi acordate, în mod gratuit, Ministerului
Apărării Naționale.
Art. 2. — Se aprobă scoaterea din rezervele de stat a
cantității de 120,464 tone combustibil pentru turboreactoare,
care va fi acordată, în mod gratuit, Ministerului
Administrației și Internelor.
Art. 3. — Se aprobă scoaterea din rezervele de stat a
cantității de 30 tone combustibil pentru turboreactoare, care
va fi acordată, în mod gratuit, Serviciului Român de
Informații.
Art. 4. — Se aprobă diminuarea temporară a stocurilor
intangibile din rezervele de stat la produsele motorină și
combustibil pentru turboreactoare cu cantitățile prevăzute la
art. 1—3.
Art. 5. — Fondurile necesare reîntregirii stocurilor vor fi
asigurate de la bugetul de stat prin bugetul Administrației
Naționale a Rezervelor de Stat pe anul 2006.

Art. 6. — Cantitățile de motorină, combustibil pentru
turboreactoare și ulei mineral pentru motoare, aprobate a fi
scoase din rezervele de stat potrivit prevederilor art. 1—3,
se vor scădea din gestiune la prețurile de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, pe baza avizelor de
expediție și a proceselor-verbale de predare-preluare,
semnate de reprezentanții desemnați de părți.
Art. 7. — Cheltuielile necesare pentru efectuarea
transportului produselor motorină, combustibil pentru
turboreactoare și ulei mineral pentru motoare din spațiile de
depozitare ale Administrației Naționale a Rezervelor de Stat
vor fi suportate de Ministerul Apărării Naționale, Ministerul
Administrației și Internelor și Serviciul Român de Informații.
Art. 8. — Graficul de preluare a produselor și alte
detalii tehnice se vor pune de acord prin protocol încheiat
între Administrația Națională a Rezervelor de Stat și
instituțiile prevăzute la art. 1—3.

PRIM-MINISTRU

CĂLIN POPESCU-TĂRICEANU

București, 24 noiembrie 2005.
Nr. 166.

Contrasemnează:
Ministrul apărării naționale,
Teodor Atanasiu
p. Ministrul administrației și internelor,
Mircea Nicu Toader,
secretar de stat
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Sebastian Bodu

6

MONITORUL OFICIAL AL ROMÂNIEI, PARTEA I, Nr. 1.100/6.XII.2005
GUVERNUL ROMÂNIEI

ORDONANȚĂ DE URGENȚĂ
pentru suspendarea aplicării Ordonanței de urgență a Guvernului nr. 110/2005
privind vânzarea spațiilor proprietate privată a statului sau a unităților administrativ-teritoriale,
cu destinația de cabinete medicale, precum și a spațiilor în care se desfășoară activități conexe
actului medical
Caracterul de urgență al acestui act normativ este determinat de necesitatea de a nu vinde spațiile cu destinația
de cabinete medicale înainte de a fi redefinite competențele și responsabilitățile componentelor asistenței medicale, inclusiv
ale asistenței medicale primare și ambulatorii de specialitate, prin pachetul legislativ elaborat de Ministerul Sănătății.
Totodată se impune suspendarea aplicării Ordonanței de urgență a Guvernului nr. 110/2005 până la redefinirea
criteriilor de vânzare a spațiilor cu destinația de cabinete medicale, precum și a spațiilor în care se desfășoară activități
conexe actului medical, în scopul prevenirii unor disfuncții majore, fapt ce va influența asigurarea asistenței medicale în
anumite zone și în mod special în zonele în care accesibilitatea populației la servicii medicale este deficitară.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — De la data intrării în vigoare a prezentei
ordonanțe de urgență și până la data de 31 martie 2006
se suspendă aplicarea Ordonanței de urgență a Guvernului
nr. 110/2005 privind vânzarea spațiilor proprietate privată a
statului sau a
unităților administrativ-teritoriale, cu

destinația de cabinete medicale, precum și a spațiilor în
care se desfășoară activități conexe actului medical,
publicată în Monitorul Oficial al României, Partea I,
nr. 654 din 22 iulie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Sebastian Bodu
București, 24 noiembrie 2005.
Nr. 167.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce stabilește condițiile de sănătate a animalelor
care reglementează comerțul și importul de animale, material seminal, ovule și embrioni
care nu se supun cerințelor de sănătate a animalelor stabilite de legislația în domeniu,
la care se referă anexa nr. 1 la Norma sanitară veterinară referitoare la controalele veterinare
și zootehnice aplicabile comerțului României cu statele membre cu unele animale vii
și produse de origine animală, aprobată prin Ordinul ministrului agriculturii,
alimentației și pădurilor nr. 580/2002
Văzând Referatul de aprobare nr. 35.903 din 18 noiembrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,

MONITORUL OFICIAL AL ROMÂNIEI, PARTEA I, Nr. 1.100/6.XII.2005

7

președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește condițiile de sănătate a animalelor
care
reglementează comerțul și importul de animale, material
seminal, ovule și embrioni care nu se supun cerințelor de
sănătate a animalelor stabilite de legislația în domeniu, la
care se referă anexa nr. 1 la Norma sanitară veterinară
referitoare la controalele veterinare și zootehnice aplicabile
comerțului României cu statele membre cu unele animale
vii și produse de origine animală, aprobată prin Ordinul
ministrului agriculturii, alimentației și pădurilor nr. 580/2002,
prevăzută în anexa*) care face parte integrantă din
prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor

județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea
Directivei Consiliului 92/65/CEE ce stabilește cerințele de
sănătate a animalelor ce reglementează comerțul și
importul în Comunitate de animale, material seminal, ovule
și embrioni care nu se supun cerințelor de sănătate a
animalelor stabilite de legislația comunitară specifică la care
se referă anexa A (1) a Directivei 90/425/CEE, publicată
în Jurnalul Oficial al Comunităților Europene (JOCE)
nr. L 268 din 14 septembrie 1992, p. 52.
Art. 5. — Prezentul ordin va fi în publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 25 noiembrie 2005.
Nr. 128.
*) Anexa se publică ulterior în Monitorul Oficial al României, Partea I, nr. 1.100 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL ECONOMIEI ȘI COMERȚULUI

ORDIN
privind concesionarea serviciului public de distribuție a gazelor naturale în unele zone delimitate
Având în vedere prevederile Legii gazelor nr. 351/2004, cu modificările și completările ulterioare, ale Legii
nr. 219/1998 privind regimul concesiunilor, cu modificările și completările ulterioare, ale Hotărârii Guvernului nr. 216/1999
pentru aprobarea Normelor metodologice-cadru de aplicare a Legii nr. 219/1998 privind regimul concesiunilor, cu
modificările ulterioare, și ale Hotărârii Guvernului nr. 1.720/2004 pentru aprobarea conținutului-cadru al caietului de sarcini
al concesiunii serviciului public privind distribuția gazelor naturale și a contractului-cadru de concesiune a serviciului public
privind distribuția gazelor naturale,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă concesionarea serviciului public de
distribuție a gazelor naturale în perimetrul format din zonele
delimitate prevăzute în anexa nr. 1.
Art. 2. — (1) Se aprobă Caietul de sarcini, prevăzut în
anexa nr. 2*), al concesiunii serviciului public de distribuție
a gazelor naturale pentru zonele delimitate incluse în
perimetrul concesiunii.
(2) Se aprobă contractul de concesiune aferent
serviciului public prevăzut la art. 1, cuprins în anexa nr. 3*).
Art. 3. — (1) Procedura pentru acordarea concesiunii
serviciului public de distribuție a gazelor naturale prevăzut
la art. 1 este licitația publică deschisă fără preselecție.

(2) Termenul de depunere a ofertelor este de 21 de zile
calendaristice de la data publicării anunțului privind
organizarea licitației publice deschise fără preselecție.
(3) Instrucțiunile-cadru privind organizarea și
desfășurarea procedurii de concesionare a serviciului public
menționat la art. 1 sunt prevăzute în anexa nr. 4*).
Art. 4. — Comisia pentru activitatea de concesionare în
domeniul distribuției gazelor naturale va organiza licitația
pentru atribuirea concesiunii în conformitate cu prevederile
legislației în vigoare aplicabile.
Art. 5. — Anexele nr. 1—4 fac parte integrantă din
prezentul ordin.
Art. 6. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 24 noiembrie 2005.
Nr. 667.
*) Anexele nr. 2—4 se obțin de către persoanele interesate, în condițiile arătate în anunțul privind organizarea licitației publice deschise fără
preselecție, de la sediul Comisiei pentru activitatea de concesionare în domeniul distribuției gazelor naturale, str. Mendeleev nr. 36—38, etajul 10, camera 105,
sectorul 1, București.

8

MONITORUL OFICIAL AL ROMÂNIEI, PARTEA I, Nr. 1.100/6.XII.2005
ANEXA Nr. 1
ZONELE DELIMITATE

în care se concesionează serviciul public de distribuție a gazelor naturale
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.
36.

Județul

Alba

Bacău

Brăila
Brașov
Buzău
Cluj
Constanța
Dâmbovița

Iași

Neamț
Prahova

Satu Mare

Sălaj
Suceava

Comună, oraș, municipiu/localități aparținătoare

Daia Română
Cleja
Letea Veche
Fărăoani
Filipești, cu satele Filipești, Cârligi, Onișcani, Galbeni și Hârlești
Gârleni
Glăvănești, cu satele Glăvănești, Răzeșu, Frumușelu și Muncelu
Tichilești
Moieciu
Crizbav
Padina
Feleacu, cu satul Vâlcele
Lumina
Petrești, cu satele Potlogeni-Deal, Puntea de Greci, Ionești, Gherghești și Coada Izvorului
Dragodana
Văcărești
Balș, cu satele Balș și Boureni
Bălțați, cu satul Bălțați
Ciurea, cu satele Slobozia, Ciurea, Curături, Dumbrava, Picioru Lupului
Ciurea, cu satul Hlincea
Deleni, cu satele Deleni, Maxut, Slobozia, Feredeni și Poiana
Strunga, cu satul Strunga
Popricani, cu satele Popricani, Moimești, Rediu Mitropoliei, Țipilești, Vânători, Vulturi,
Cârlig și Cuza Vodă
Prisăcani
Țuțora
Ungheni
Gârcina
Târgșoru Vechi, cu satele Târgșoru Vechi și Zahanaua
Micula
Dorolț
Bârsău
Livada
Lazuri
Orașu Nou, cu satele Orașu Nou, Orașu Nou-Vii, Racșa, Prilog și Remetea Oașului
Someș-Odorhei, cu satele Someș-Odorhei și Inău
Pătrăuți

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.100/6.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|066861]
ISSN 1453—4495

