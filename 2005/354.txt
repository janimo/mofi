Anul 173 (XVII) — Nr. 354

PARTEA

I

LEGI, DECRETE, HOTĂRÂRI ȘI ALTE ACTE

Marți, 26 aprilie 2005

SUMAR

Nr.

Pagina

Nr.

Pagina

HOTĂRÂRI ALE GUVERNULUI ROMÂNIEI
333.

unor măsuri financiare pentru agenții economici

— Hotărâre pentru reorganizarea direcțiilor
teritoriale de regim silvic și de vânătoare în
inspectorate teritoriale de regim silvic și de
vânătoare ...................................................................

de sub autoritatea Ministerului Economiei și
Comerțului ..................................................................
1–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

ALE

— Ordin al ministrului transporturilor, construcțiilor
și turismului pentru aprobarea Reglementării

12/480. — Ordin al ministrului economiei și comerțului și
al ministrului finanțelor publice privind aplicarea

HOTĂRÂRI

524.

6–7

aeronautice civile române privind serviciile de
trafic aerian RACR—ATS, ediția 1.0/2005 ............

GUVERNULUI

8

ROMÂNIEI

GUVERNUL ROMÂNIEI

HOTĂRÂRE
pentru reorganizarea direcțiilor teritoriale de regim silvic și de vânătoare
în inspectorate teritoriale de regim silvic și de vânătoare
În temeiul art. 108 din Constituția României, republicată, al art. 5 și 12 din Ordonanța de urgență a Guvernului
nr. 17/2005 pentru stabilirea unor măsuri organizatorice la nivelul administrației publice centrale și al art. 22 alin. (3) din
Ordonanța Guvernului nr. 96/1998 privind reglementarea regimului silvic și administrarea fondului forestier național,
republicată, cu modificările și completările ulterioare,
Guvernul României adoptă prezenta hotărâre.
CAPITOLUL I
Dispoziții generale

baza Ordonanței Guvernului nr. 41/2004 privind înființarea

Art. 1. — (1) În subordinea Ministerului Agriculturii,
Pădurilor și Dezvoltării Rurale, ca autoritate publică centrală
care răspunde de silvicultură, se reorganizează direcțiile
teritoriale de regim silvic și de vânătoare, constituite în

aprobată prin Legea nr. 117/2004, ca inspectorate teritoriale

direcțiilor teritoriale de regim silvic și de vânătoare,
de regim silvic și de vânătoare, instituții cu personalitate
juridică, finanțate integral de la bugetul de stat.

2

MONITORUL OFICIAL AL ROMÂNIEI, PARTEA I, Nr. 354/26.IV.2005

(2) Direcțiile teritoriale de regim silvic și de vânătoare
predau, pe bază de protocol aprobat de ministrul
agriculturii, pădurilor și dezvoltării rurale, bunurile și dotările
deținute inspectoratelor teritoriale de regim silvic și de
vânătoare.
Art. 2. — Denumirea, sediul și județele arondate
inspectoratelor teritoriale de regim silvic și de vânătoare,
denumite în continuare inspectorate, sunt prevăzute în
anexa care face parte integrantă din prezenta hotărâre.
Art. 3. — Inspectoratele sunt coordonate tehnic de
direcțiile de specialitate din cadrul autorității publice centrale
care răspunde de silvicultură și colaborează cu instituțiile
publice locale și cu alte persoane fizice și juridice în
vederea realizării atribuțiilor specifice.
CAPITOLUL II
Structura organizatorică și atribuțiile inspectoratelor
Art. 4. — (1) Conducerea inspectoratului este asigurată
de un inspector-șef a cărui funcție este echivalentă cu
funcția publică de director executiv. În activitatea sa
inspectorul-șef este ajutat de un inspector-șef adjunct și de
un contabil-șef ale căror funcții sunt echivalente cu funcția
publică de director executiv adjunct. Inspectorul-șef,
inspectorul-șef adjunct și contabilul-șef sunt numiți, în
condițiile legii, prin ordin al ministrului agriculturii, pădurilor
și dezvoltării rurale.
(2) Inspectorul-șef emite decizii, în condițiile legii.
(3) Inspectorul-șef reprezintă inspectoratul în raporturile
cu instituțiile publice locale și cu alte persoane fizice și
juridice, potrivit competențelor legale.
(4) Inspectorul-șef adjunct este înlocuitorul de drept al
inspectorului-șef. În situații deosebite, pentru a îndeplini
anumite atribuții ale sale, inspectorul-șef poate delega, prin
decizie pentru perioada respectivă, și un consilier superior
de specialitate din cadrul inspectoratului.
(5) Inspectorul-șef este ordonator de credite, în condițiile
prevăzute de lege.
(6) Atribuțiile inspectorului-șef se stabilesc prin ordin al
conducătorului autorității publice centrale care răspunde de
silvicultură.
Art. 5. — În vederea îndeplinirii atribuțiilor ce le revin,
potrivit prevederilor legale, în inspectorate este încadrat
personal tehnic silvic, precum și personal de alte
specialități, necesar pentru buna desfășurare a activității,
potrivit structurii organizatorice.
Art. 6. — (1) Structura organizatorică, statele de funcții,
numărul maxim de posturi și repartizarea numărului de
personal pentru inspectorate se aprobă prin ordin al
conducătorului autorității publice centrale care răspunde de
silvicultură.
(2) În structura organizatorică a fiecărui inspectorat
funcționează servicii, birouri sau compartimente, după caz,
după cum urmează:
a) de implementare pentru activitatea de silvicultură;
b) de implementare pentru activitatea de vânătoare;
c) de monitorizare a lucrărilor tehnico-economice în
fondul forestier național la nivel regional;
d) de control al regimului silvic;
e) de control al activității de vânătoare;
f) de implementare a măsurilor din domeniul silviculturii
și vânătorii din Programul SAPARD;
g) de consultanță și asistență de specialitate;
h) de statistică;
i) pentru relații cu publicul;
j) economico-financiar;
k) resurse umane;

l) juridic;
m) de audit.
(3) La nivelul fiecărui județ funcționează câte o inspecție
silvică și de vânătoare, compartiment în structura
inspectoratului.
Art. 7. — Inspectoratele au următoarele atribuții
principale:
A. În domeniul managementului activităților de
silvicultură și vânătoare
I. Silvicultură:
1. asigură implementarea strategiei de dezvoltare a
silviculturii, potrivit competenței teritoriale;
2. țin evidența, pe ocoale silvice, localități, proprietari și
deținători, a terenurilor cu destinație forestieră și a
terenurilor cu vegetație forestieră din afara fondului
forestier, pe categorii de folosință, precum și a titlurilor de
proprietate;
3. urmăresc furnizarea de către administratorii terenurilor
cu destinație forestieră și terenurilor cu vegetație forestieră
din afara fondului forestier a datelor necesare în vederea
realizării sistemului de cadastru general, prelucrează aceste
date și le transmit potrivit legii;
4. aprobă sau avizează, potrivit legii, solicitările de
ocupare/scoatere definitivă sau de folosire/scoatere temporară
din circuitul silvic a terenurilor din fondul forestier național;
5. avizează și, după caz, aprobă, conform
competențelor legale, reprimirea în fondul forestier național
a suprafețelor scoase temporar;
6. avizează solicitările de schimbare a categoriei de
folosință silvică pentru terenurile din fondul forestier
național, țin evidența schimbărilor aprobate și urmăresc
achitarea taxelor;
7. aprobă încadrarea pe categorii funcționale a
vegetației forestiere din afara fondului forestier național;
8. participă, potrivit reglementărilor în vigoare, la
acțiunea de aplicare a prevederilor legilor de retrocedare a
fondului funciar;
9. certifică legalitatea clauzelor contractuale care se
referă la regimul silvic și înregistrează contractele de
administrare;
10. țin evidența ofertelor și achizițiilor de terenuri ce pot
fi incluse în fondul forestier proprietate publică a statului și
urmăresc respectarea priorității la achiziționarea ofertelor;
11. țin evidența, pe fiecare proprietate, a defrișării
suprafețelor de pădure din fondul forestier național,
aprobate potrivit legii;
12. conduc lucrările conferințelor de amenajare a
pădurilor proprietate publică a unităților administrativteritoriale și proprietate privată, a căror suprafață la nivel
de proprietate nu depășește 1.000 ha;
13. realizează recepția finală a lucrărilor de teren din
cadrul proiectelor de amenajare a pădurilor, pentru fondul
forestier proprietate publică a unităților administrativteritoriale și proprietate privată, precum și a studiilor de
transformare a pășunilor împădurite;
14. recepționează lucrările, avizează în comisia tehnicoeconomică proprie și aprobă prin decizie a inspectorului-șef
studii sumare de amenajare a pădurilor și studii de
transformare a pășunilor împădurite, întocmite pentru
suprafețe de până la 30 ha;
15. avizează sau aprobă, după caz, solicitările privind
derogarea de la prevederile amenajamentelor sau ale
studiilor sumare de amenajare a pădurilor, indiferent de
forma de proprietate, în condițiile legii;
16. aprobă proiectele de regenerare a pădurilor,
ajutorare a regenerărilor naturale, combaterea bolilor și
dăunătorilor forestieri și de executare a lucrărilor de îngrijire

MONITORUL OFICIAL AL ROMÂNIEI, PARTEA I, Nr. 354/26.IV.2005
și conducere a arboretelor, elaborate de ocoalele silvice,
altele decât cele ale Regiei Naționale a Pădurilor —
Romsilva, pentru fondul forestier și vegetația forestieră din
afara acestuia;
17. aprobă rezultatele controlului anual al regenerărilor
pentru ocoalele silvice, altele decât cele ale Regiei
Naționale a Pădurilor — Romsilva;
18. avizează solicitările pentru acordarea contravalorii
despăgubirilor destinate proprietarilor de păduri cu funcții
speciale de protecție, ca urmare a restricțiilor prevăzute în
amenajamentele silvice și în studiile sumare de amenajare;
19. îndeplinesc atribuțiile prevăzute de lege și, după
caz, atribuțiile de autoritate contractantă, pentru lucrările
destinate sprijinirii proprietarilor de păduri, care, potrivit
legii, sunt finanțate de la bugetul de stat;
20. avizează, în vederea autorizării, persoane fizice sau
juridice pentru certificarea lucrărilor de proiectare și
execuție în vederea împăduririi, reîmpăduririi, completării
regenerărilor naturale, întreținerii culturilor forestiere și
îngrijirii arboretelor executate în fondul forestier național;
21. avizează, în vederea autorizării, unitățile specializate
pentru executarea lucrărilor de împădurire, reîmpădurire,
completare a regenerărilor, întreținere și îngrijire;
22. propun direcției de specialitate din cadrul autorității
publice centrale care răspunde de silvicultură, pe baza
prevederilor amenajamentelor silvice, studiilor sumare de
amenajare a pădurilor și a studiilor de transformare a
pășunilor împădurite, volumul de masă lemnoasă, resursele
și destinația masei lemnoase de recoltat anual, pe natura
produselor și pe categorii de deținători;
23. repartizează, în teritoriu, ocoalelor silvice cotele de
tăiere, în cadrul volumului maxim de masă lemnoasă
aprobat prin hotărâre a Guvernului, pe localități și pe
categorii de deținători de păduri și de terenuri cu vegetație
forestieră din afara fondului forestier național, alții decât
statul;
24. aprobă sau anulează, în condițiile stabilite prin ordin
al ministrului agriculturii, pădurilor și dezvoltării rurale,
actele de punere în valoare a masei lemnoase;
25. participă, potrivit legii, la comandamentele județene
de analiză a realizării programului anual de înființare a
perdelelor forestiere de protecție;
26. avizează lucrările de prevenire și combatere a
bolilor și dăunătorilor pentru terenurile forestiere, altele
decât cele administrate prin structuri silvice, și pentru
vegetația forestieră situată în afara fondului forestier și
dispun executarea acestor lucrări;
27.
asigură,
conform
competențelor
legale,
implementarea reglementărilor privind producerea,
comercializarea și utilizarea materialelor forestiere de
reproducere;
28. certifică proveniența din surse aprobate, precum și
calitatea materialelor forestiere de reproducere utilizate în
lucrările de împădurire;
29. îndeplinesc calitatea de autorități contractante pentru
proiectarea și execuția lucrărilor de amenajare, ameliorare
și punere în valoare prin împădurire a terenurilor degradate
cuprinse în perimetre de ameliorare și de înființare a
perdelelor forestiere de protecție, pe terenurile din domeniul
public care nu sunt în administrarea Regiei Naționale a
Pădurilor — Romsilva, pe terenurile din domeniul privat al
statului și pe terenurile proprietate privată, după caz;
30. avizează documentațiile pentru proiectele de
investiții, altele decât cele prevăzute la pct. 29, efectuate
din surse bugetare, extrabugetare sau cu garanții
guvernamentale la care ordonator de credite este
autoritatea publică centrală care răspunde de silvicultură,

3

monitorizează punerea în execuție și avizează recepțiile
parțiale și finale ale acestora;
31. propun direcției de specialitate din cadrul autorității
publice centrale care răspunde de silvicultură liste de
obiective de investiții care se finanțează din Fondul de
ameliorare a fondului funciar cu destinație silvică, elaborate
în concordanță cu documentațiile tehnico-economice,
inventarele de lucrări la finele anului precedent și
rezultatele controlului anual al regenerărilor;
32. avizează, în vederea decontării, situațiile de lucrări
întocmite de direcțiile silvice ale Regiei Naționale a
Pădurilor — Romsilva, pentru obiectivele de investiții care
se finanțează din Fondul de ameliorare a fondului funciar
cu destinație silvică, situate în fondul forestier proprietate
publică a statului;
33. numesc comisiile de recepție și organizează recepția
lucrărilor realizate la obiectivele de investiții care se
finanțează din Fondul de ameliorare a fondului funciar cu
destinație silvică;
34. avizează, prin reprezentanții lor, procesul-verbal de
predare-primire a lucrărilor realizate la obiectivele de
investiții care se finanțează din Fondul de ameliorare a
fondului funciar cu destinație silvică, încheiat între
executant și deținătorul terenului;
35. avizează documentațiile privind justificarea
calamităților din fondul forestier proprietate publică;
36. comunică oficiilor județene de cadastru, geodezie și
cartografie modificările survenite, după caz, cu privire la
încadrarea în categoria de folosință păduri și alte terenuri
cu vegetație forestieră, a terenurilor care fac obiectul
ameliorării prin împădurire;
37. monitorizează implementarea proiectelor specifice
silviculturii din Programul SAPARD;
38. avizează documentațiile privind înființarea structurilor
de administrație silvică, în conformitate cu prevederile
legale în vigoare;
39. autorizează, în vederea angajării, personalul silvic
de toate gradele, altul decât cel pentru structurile Regiei
Naționale a Pădurilor — Romsilva, în conformitate cu
prevederile legale în vigoare;
40. coordonează acțiunile de informare, educare,
instruire și altele asemenea, finanțate de la bugetul de stat,
pentru popularizarea legislației silvice și educației forestiere,
în vederea respectării regimului silvic;
41. acordă consultanță de specialitate la solicitarea
deținătorilor sau proprietarilor de păduri și de terenuri cu
vegetație forestieră din afara fondului forestier;
42. asigură aducerea la cunoștință populației a
obligațiilor privind prevenirea și stingerea incendiilor de
pădure;
43. eliberează autorizații pentru confecționarea
dispozitivelor de marcat dreptunghiulare și îndeplinesc
obligațiile legale cu privire la evidența și gestionarea
acestora;
44. îndeplinesc atribuțiile legale cu privire la
achiziționarea prin cumpărare, schimb sau donație, de către
autoritatea publică centrală care răspunde de silvicultură,
prin Regia Națională a Pădurilor — Romsilva, a terenurilor
în vederea includerii în fondul forestier proprietate publică a
statului.
II. Vânătoare:
1. încheie, în condițiile legii, contractele de gestionare a
fondurilor de vânătoare și actele adiționale la acestea;
2. încasează sumele care reprezintă cota-parte cuvenită
bugetului statului din tariful de gestionare a fondurilor de
vânătoare, pe care le virează la bugetul de stat;

4

MONITORUL OFICIAL AL ROMÂNIEI, PARTEA I, Nr. 354/26.IV.2005

3. îndeplinesc atribuțiile ce decurg prin încheierea
contractelor de gestionare a fondurilor de vânătoare;
4. fac observații asupra stării efectivelor de vânat pe
fondurile de vânătoare, iar în situații justificate fac
propuneri pentru modificarea cotelor de recoltă, precum și
pentru modificarea perioadei legale de vânătoare la unele
specii de vânat existente pe aceste fonduri;
5. avizează, în vederea aprobării, solicitările gestionarilor
fondurilor de vânătoare referitoare la reașezări, suplimentări
de cotă, recoltarea în afara perioadei legale și în situații
excepționale;
6. avizează și propun spre aprobare autorității publice
centrale care răspunde de silvicultură studiile referitoare la
popularea fondurilor de vânătoare cu specii noi de vânat;
7. avizează și propun spre aprobare autorității publice
centrale care răspunde de silvicultură documentațiile privind
propunerile de înființare a crescătoriilor pentru specii
valoroase de vânat destinat populărilor, a crescătoriilor de
vânat destinat consumului și a complexurilor de vânătoare;
8. țin evidența evoluției efectivelor de vânat, a dinamicii
recoltelor și statistica trofeelor de vânat medaliabile;
9. constată pagubele produse de vânatul din categoria
speciilor strict protejate și propun modul de soluționare a
litigiilor;
10. avizează studiile de specialitate pentru gestionarea
durabilă a vânatului;
11. organizează și desfășoară acțiuni de prevenire și
combatere a braconajului la vânătoare;
12. fac propuneri, în vederea aprobării de către
autoritatea publică centrală care răspunde de silvicultură,
privind mărimea cotelor de recoltă, încheind în acest sens
documentele specifice;
13. autorizează, în condițiile legii, ținerea în captivitate a
animalelor sălbatice;
14. atestă, în condițiile legii, inspectorii voluntari de
vânătoare și fac propuneri pentru recompensarea acestora
în condițiile stabilite prin reglementări emise de autoritatea
publică centrală care răspunde de silvicultură;
15. atestă, în condițiile legii, persoanele fizice și juridice
care pot întocmi studii de specialitate pentru gestionarea
durabilă a fondurilor de vânătoare.
B. În domeniul controlului regimului silvic și
controlului activității de vânătoare
I. Controlul regimului silvic:

1. exercită controlul cu privire la respectarea
prevederilor regimului silvic de către deținătorii și
administratorii cu orice titlu de fond forestier și a modului
în care se aplică legislația silvică pentru administrarea
vegetației forestiere din afara fondului forestier;
2. exercită controlul cu privire la respectarea
reglementărilor de regim silvic de către persoanele fizice și
juridice, altele decât cele menționate la pct. 1, care
desfășoară activități supuse regimului silvic;
3. controlează modul în care se aplică normele tehnice
în elaborarea amenajamentelor silvice, studiilor sumare de
amenajare, studiilor de transformare a pășunilor împădurite
și amenajamentelor silvopastorale, respectarea și aplicarea
prevederilor din acestea, precum și înregistrarea în
evidențele specifice a lucrărilor silvice executate;
4. controlează modul de respectare a normelor tehnice
cu privire la proiectarea și executarea lucrărilor de
împădurire și regenerare a pădurilor, reconstrucție
ecologică, îngrijire și conducere a arboretelor, alegerea și
aplicarea tratamentelor, evaluarea masei lemnoase,
protecția pădurilor, controlul anual al regenerărilor,
prevenirea și stingerea incendiilor, gospodărirea vegetației
forestiere din afara fondului forestier, precum și a altor
norme care reglementează regimul silvic;

5. controlează modul de respectare a prevederilor legale
cu privire la paza și integritatea fondului forestier național
și a vegetației forestiere din afara acestuia;
6. controlează modul de supraveghere a stării de
sănătate a pădurilor și a asigurării monitoringului forestier;
7. controlează modul de aplicare a reglementărilor
privind producerea, comercializarea și utilizarea materialelor
forestiere de reproducere;
8. controlează, potrivit legii, respectarea reglementărilor
silvice în ariile protejate din fondul forestier național;
9. execută controale la toate structurile de administrație
silvică, indiferent de forma de proprietate asupra terenurilor
forestiere, astfel încât fiecare administrator sau deținător să
fie controlat cel puțin o dată într-un interval de 2 ani;
10. controlează modul în care sunt realizate lucrările de
proiectare și de execuție pentru investiții în fondul forestier
sau pentru gestionarea durabilă a pădurilor, finanțate de la
bugetul de stat, surse extrabugetare sau cu garanții
guvernamentale;
11. propun, potrivit legii, suspendarea sau retragerea
autorizației pentru practică a personalului silvic și a
autorizației de funcționare a structurilor silvice de
administrare;
12. propun sau dispun, potrivit legii, suspendarea,
anularea sau retragerea autorizațiilor, avizelor, atestatelor și
a altor asemenea documente, pentru persoanele fizice și
juridice, după caz;
13. controlează modul în care este respectată legislația
cu privire la circulația materialelor lemnoase și execută
controlul instalațiilor de transformat lemn rotund, al
punctelor și activităților de depozitare, prelucrare ori
comercializare a produselor lemnoase, conform legislației în
vigoare;
14. controlează respectarea prevederilor normelor
tehnice și a celorlalte dispoziții legale privind recoltarea,
achiziționarea, depozitarea, transportul, prelucrarea și
comercializarea produselor nelemnoase ale pădurii,
menționate la art. 39 din Legea nr. 26/1996 — Codul
silvic, cu modificările și completările ulterioare;
15. controlează modul de elaborare a actelor de
constatare, stabilire și evaluare a pierderilor provocate de
calamități și de alți factori vătămători, la lucrări de
regenerare, reconstrucție ecologică și alte obiective de
investiții din fondul forestier;
16. controlează activitatea de reparare și întreținere a
drumurilor forestiere în conformitate cu reglementările în
vigoare;
17. controlează modul de transmitere a terenurilor în și
din fondul forestier național;
18. controlează modul de aplicare și respectare a
regulilor silvice de exploatare a masei lemnoase din fondul
forestier național și din vegetația forestieră din afara
acestuia;
19. controlează respectarea reglementărilor cu privire la
organizarea și desfășurarea licitațiilor și negocierilor pentru
vânzarea masei lemnoase din fondul forestier proprietate
publică;
20. controlează modul de gestionare și folosire a
ciocanelor silvice de marcat și a dispozitivelor
dreptunghiulare pentru marcarea materialului lemnos;
21. controlează modul de constituire și utilizare a
fondului de conservare și regenerare a pădurilor, indiferent
de forma de proprietate asupra pădurilor.
II. Controlul activității de vânătoare:

1. controlează modul în care gestionarii fondurilor de
vânătoare își îndeplinesc obligațiile contractuale;

MONITORUL OFICIAL AL ROMÂNIEI, PARTEA I, Nr. 354/26.IV.2005
2. controlează și coordonează modul în care se
desfășoară acțiunile de evaluare anuală a efectivelor de
vânat;
3. controlează modul în care deținătorii de terenuri și
gestionarii fondurilor de vânătoare aplică măsurile necesare
menținerii echilibrului agro-silvo-cinegetic și prevenirii
pagubelor cauzate de vânat și prin vânătoare culturilor
agricole, animalelor domestice și fondului forestier și aplică
măsurile prevăzute de legislația în domeniu;
4. controlează activitatea cinegetică pe toate categoriile
de fonduri de vânătoare;
5. controlează modul de organizare și practicare a
vânătorii, cu vânători cetățeni români și străini, și a
încasării tarifelor prevăzute de lege;
6. controlează modul în care sunt respectate prevederile
reglementărilor în vigoare privind rasele de câini admise la
vânătoare în România;
7. controlează dacă la acțiunile de vânătoare organizate
sunt folosite arme și muniții omologate;
8. controlează modul în care se desfășoară acțiunile de
capturare a vânatului în vederea repopulării;
9. controlează modul în care sunt respectate
reglementările privind regimul de circulație a vânatului viu,
a celui împușcat și a trofeelor de vânat;
10. controlează legalitatea ținerii în captivitate a
exemplarelor din speciile de interes vânătoresc;
11. controlează modul în care sunt respectate de către
toate categoriile de gestionari de fonduri de vânătoare
reglementările cu privire la regimul permiselor și
autorizațiilor de vânătoare eliberate;
12. controlează transportul de animale sălbatice
naturalizate, precum și activitatea atelierelor de naturalizare
a speciilor de animale și păsări de interes vânătoresc;
13. controlează modul de îndeplinire a condițiilor care
au stat la baza acordării licenței de funcționare, pentru
toate categoriile de gestionari de fonduri de vânătoare;
14. controlează respectarea prevederilor legale cu privire
la evaluarea și crotalierea trofeelor de vânat de către toate
categoriile de gestionari;
15. controlează reactualizarea suprafețelor fondurilor de
vânătoare pe categorii de deținători;
16. controlează modul în care gestionarii fondurilor de
vânătoare și-au achitat obligațiile financiare față de
deținătorii de terenuri pe care sunt arondate fondurile de
vânătoare pe care le gestionează;
17. controlează modul de organizare și de desfășurare
a acțiunilor de prevenire și combatere a braconajului,
desfășurate de către gestionarii fondurilor de vânătoare.
C. Alte atribuții:
1. întocmesc evidențele statistice conform competențelor
stabilite;
2. prezintă periodic rapoarte, informări și sinteze asupra
activității desfășurate;
3. îndeplinesc orice alte atribuții legale sau dispoziții ale
autorității publice centrale care răspunde de silvicultură;
4. primesc, înregistrează, verifică și soluționează petițiile
cu privire la încălcarea legislației în vigoare în domeniul
respectării regimului silvic și a legislației cu privire la
administrarea vegetației forestiere din afara fondului
forestier sau în legătură cu acestea, precum și petițiile cu
privire la activitatea de vânătoare;
5. participă, potrivit competențelor, la colaborări cu alte
structuri din țară și din străinătate care desfășoară activități
în domeniul silvic și cinegetic sau în legătură cu domeniul
silvic ori cinegetic.
Art. 8. — (1) Atribuțiile prevăzute în prezenta hotărâre
se completează cu alte atribuții specifice de implementare

5

sau control din domeniul silviculturii și al vânătorii, în
conformitate cu reglementările legale în vigoare.
(2) Personalul silvic cu atribuții de control constată
faptele ce pot constitui infracțiuni în domeniul silvic și de
vânătoare, sesizează de îndată organele de cercetare
penală, iar pentru faptele contravenționale aplică sancțiuni,
cu respectarea prevederilor legale privind regimul
contravențiilor.
CAPITOLUL III
Dispoziții finale
Art. 9. — (1) Inspectoratele exercită controale
programate sau inopinate, potrivit atribuțiilor prevăzute în
prezenta hotărâre și prevederilor legale în vigoare în
domeniile regimului silvic și activității de vânătoare.
(2) La constatarea contravențiilor și infracțiunilor silvice
inspectorii silvici îndeplinesc funcții ce implică exercițiul
autorității publice, în virtutea căreia au următoarele drepturi:
a) să aibă acces deplin, în condițiile legii, în orice
situație, în terenurile forestiere, sediile persoanelor juridice
sau în incintele în care se desfășoară o activitate
referitoare la regimul silvic sau la activitatea de vânătoare;
b) să legitimeze, în vederea stabilirii identității,
persoanele care încalcă dispozițiile legale din domeniile de
competență a inspectoratelor;
c) să participe, împreună cu organele de poliție, în
vederea efectuării primelor cercetări privind persoanele
suspecte de săvârșirea unor infracțiuni la legislația silvică
sau de vânătoare;
d) să confiște sau să rețină în vederea confiscării, pe
baza constatărilor efectuate, bunurile folosite ori rezultate în
urma săvârșirii faptelor ilegale;
e) să participe, împreună cu organele competente, la
controlul specific în punctele de trecere a frontierei;
f) să fie stimulați material și moral, în condițiile legii.
Art. 10. — Conducerea și angajații persoanelor juridice,
precum și persoanele fizice controlate au următoarele
obligații față de solicitarea inspectorilor silvici din cadrul
inspectoratelor:
a) să pună la dispoziție documentele de evidență,
rapoartele, registrele și corespondența, actele și piesele
justificative, precum și orice alte documente scrise solicitate
în legătură cu controlul aplicării regimului silvic și de
vânătoare;
b) să prezinte spre verificare bunurile, materialele
lemnoase și nelemnoase prevăzute la art. 39 din Legea
nr. 26/1996, cu modificările și completările ulterioare, pe
care le gestionează sau pe care le au în păstrare și care,
potrivit reglementărilor silvice, intră sub incidența controlului;
c) să dea explicații, verbal și în scris, în legătură cu
problemele ce fac obiectul controlului aplicării regimului
silvic și de vânătoare.
Art. 11. — Personalului silvic din cadrul inspectoratelor i
se aplică prevederile statutului personalului silvic și acesta
poartă uniformă cu însemne distinctive conform normelor
aprobate pentru personalul silvic din cadrul autorității
publice centrale care răspunde de silvicultură. Pentru
îndeplinirea atribuțiilor de control dotarea cuprinde un
autovehicul și un telefon mobil pentru o echipă formată din
2 inspectori.
Art. 12. — Dotarea inspectoratelor cu mijloace auto se
stabilește prin actul normativ privind organizarea și
funcționarea Ministerului Agriculturii, Pădurilor și Dezvoltării
Rurale.

6

MONITORUL OFICIAL AL ROMÂNIEI, PARTEA I, Nr. 354/26.IV.2005

Art. 13. — Prezenta hotărâre intră în vigoare la 5 zile
de la data publicării în Monitorul Oficial al României,
Partea I.
Art. 14. — Pe data intrării în vigoare a prezentei
hotărâri se abrogă Hotărârea Guvernului nr. 1.046/2000
pentru aprobarea Regulamentului de organizare și
funcționare a controlului aplicării regimului silvic la nivel

central și local, publicată în Monitorul Oficial al României,
Partea I, nr. 604 din 24 noiembrie 2000, Hotărârea
Guvernului nr. 535/2004 pentru aprobarea numărului de
posturi, a organizării și funcționării și a atribuțiilor direcțiilor
teritoriale de regim silvic și de vânătoare, publicată în
Monitorul Oficial al României, Partea I, nr. 344 din
20 aprilie 2004, precum și orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 21 aprilie 2005.
Nr. 333.
ANEXĂ
LISTA

inspectoratelor teritoriale de regim silvic și de vânătoare, a sediilor acestora și a județelor arondate
Nr.
crt.

Denumirea

Sediul

1. Inspectoratul Teritorial de Regim
Vânătoare Brașov
2. Inspectoratul Teritorial de Regim
Vânătoare București
3. Inspectoratul Teritorial de Regim
Vânătoare Cluj-Napoca
4. Inspectoratul Teritorial de Regim
Vânătoare Focșani
5. Inspectoratul Teritorial de Regim
Vânătoare Oradea
6. Inspectoratul Teritorial de Regim
Vânătoare Ploiești
7. Inspectoratul Teritorial de Regim
Vânătoare Râmnicu Vâlcea
8. Inspectoratul Teritorial de Regim
Vânătoare Suceava
9. Inspectoratul Teritorial de Regim
Vânătoare Timișoara

ACTE
ALE

ALE

Județele arondate

Silvic și de

Municipiul Brașov

Brașov, Covasna, Harghita, Mureș, Sibiu

Silvic și de

Municipiul București

Silvic și de

Municipiul Cluj-Napoca

Municipiul București, Călărași, Constanța,
Giurgiu, Ialomița, Ilfov, Teleorman
Alba, Bistrița-Năsăud, Cluj, Maramureș

Silvic și de

Municipiul Focșani

Silvic și de

Municipiul Oradea

Brăila, Buzău, Galați, Tulcea, Vaslui,
Vrancea
Arad, Bihor, Satu Mare, Sălaj

Silvic și de

Municipiul Ploiești

Argeș, Dâmbovița, Prahova

Silvic și de

Dolj, Gorj, Mehedinți, Olt, Vâlcea

Silvic și de

Municipiul
Râmnicu Vâlcea
Municipiul Suceava

Silvic și de

Municipiul Timișoara

Caraș-Severin, Hunedoara, Timiș

ORGANELOR

ADMINISTRAȚIEI

MINISTERUL ECONOMIEI ȘI COMERȚULUI
Nr. 12 din 14 ianuarie 2005

DE

Bacău, Botoșani, Iași, Neamț, Suceava

SPECIALITATE

PUBLICE

CENTRALE

MINISTERUL FINANȚELOR PUBLICE
Nr. 480 din 15 aprilie 2005

ORDIN
privind aplicarea unor măsuri financiare pentru agenții economici de sub autoritatea
Ministerului Economiei și Comerțului
Având în vedere prevederile art. 22 din Legea bugetului de stat pe anul 2004 nr. 507/2003 și ale art. 2 alin. (2)
din Hotărârea Guvernului nr. 484/2004 privind aprobarea Listei agenților economici care beneficiază de schema de ajutor
de stat prevăzută de art. 22 din Legea bugetului de stat pe anul 2004 nr. 507/2003, precum și a plafoanelor până la
care se acordă ajutorul de stat,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare, și al art. 11 alin. (5) din Hotărârea Guvernului nr. 208/2005 privind
organizarea și funcționarea Ministerului Finanțelor Publice și a Agenției Naționale de Administrare Fiscală,

7

MONITORUL OFICIAL AL ROMÂNIEI, PARTEA I, Nr. 354/26.IV.2005
ministrul economiei și comerțului și ministrul finanțelor publice emit următorul ordin:
Art. 1. — (1) Obligațiile agenților economici din sectorul
minier datorate și neachitate bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor
pentru șomaj, care se scutesc la plată pentru perioada
ianuarie—noiembrie 2004, inclusiv accesoriile aferente
acestora, cu excepția obligațiilor datorate din reținerile la
sursă, în conformitate cu prevederile art. 22 din Legea
bugetului de stat pe anul 2004 nr. 507/2003, sunt cele
prevăzute în anexa nr. 1.
(2) Obligațiile agenților economici din sectorul minier
către bugetul de stat, bugetul asigurărilor sociale de stat,
bugetul Fondului național unic de asigurări sociale de
sănătate și bugetul asigurărilor pentru șomaj, care se
scutesc la plată pentru perioada ianuarie—decembrie 2004
Ministrul economiei și comerțului,
Codruț Ioan Șereș

preliminat, inclusiv accesoriile aferente acestora, cu excepția
obligațiilor datorate din reținerile la sursă, în conformitate cu
prevederile art. 22 din Legea bugetului de stat pe anul
2004 nr. 507/2003, sunt cele prevăzute în anexa nr. 2.
Aceste obligații se vor regulariza pe baza realizărilor
cumulate pe primele 12 luni ale anului 2004.
(3) Scutirea la plată a obligațiilor prevăzute la alin. (1) și
(2) se aplică începând cu data publicării prezentului ordin
în Monitorul Oficial al României, Partea I, iar după această
dată nu se mai calculează dobânzi și penalități de
întârziere.
Art. 2. — Anexele nr. 1 și 2 fac parte integrantă din
prezentul ordin.
Art. 3. — Prezentul ordin se publică în Monitorul Oficial
al României, Partea I.
p. Ministrul finanțelor publice,
Sebastian Bodu,
secretar de stat
ANEXA Nr. 1

— miliarde lei —
Nr.
crt.

1.
2.
3.
4.
5.
6.
7.
8.
9.
10.
11.

Unitatea
1

Valoarea ajutorului de stat
pentru perioada
ianuarie—noiembrie 2004

Compania Națională a Huilei — S.A. Petroșani
Societatea Națională a Cărbunelui — S.A. Ploiești
Compania Națională a Cuprului, Aurului și Fierului îMinvest“ — S.A.
Compania Națională a Lignitului îOltenia“ — S.A.*)
Societatea Comercială îMoldomin“ — S.A. Moldova Nouă
Societatea Comercială Minieră îBanat“ — S.A. Anina
Compania Națională a Metalelor Prețioase și Neferoase
îRemin“ — S.A. Baia Mare
Societatea Comercială îBăița“ — S.A. Ștei
Societatea Comercială îCupru Min“ — S.A. Abrud
Societatea Comercială îMinbucovina“ — S.A. Vatra Dornei
Compania Națională a Uraniului — S.A. București

1.379,9
227,1
249,0
1.580,3
71,7
54,0
298,4
23,6
41,3
46,8
40,9

12. TOTAL:

4.013,0

ANEXA Nr. 2

— miliarde lei —
Nr.
crt.

1.
2.
3.
4.
5.
6.
7.
8.
9.
10.
11.

Unitatea
1

Valoarea ajutorului de stat
pentru perioada
ianuarie—decembrie 2004
preliminat

Compania Națională a Huilei — S.A. Petroșani
Societatea Națională a Cărbunelui — S.A. Ploiești
Compania Națională a Cuprului, Aurului și Fierului îMinvest“ — S.A.
Compania Națională a Lignitului îOltenia“ — S.A.*)
Societatea Comercială îMoldomin“ — S.A. Moldova Nouă
Societatea Comercială Minieră îBanat“ — S.A. Anina
Compania Națională a Metalelor Prețioase și Neferoase
îRemin“ — S.A. Baia Mare
Societatea Comercială îBăița“ — S.A. Ștei
Societatea Comercială îCupru Min“ — S.A. Abrud
Societatea Comercială îMinbucovina“ — S.A. Vatra Dornei
Compania Națională a Uraniului — S.A. București

12. TOTAL:
*) Inclusiv realizările din trimestrul I ale Companiei Naționale a Lignitului îOltenia“ — S.A.

1.379,9
227,1
249,0
1.708,8
72,2
55,0
298,4
23,6
55,2
61,8
40,9
4.171,9

8

MONITORUL OFICIAL AL ROMÂNIEI, PARTEA I, Nr. 354/26.IV.2005

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române
privind serviciile de trafic aerian RACR—ATS, ediția 1.0/2005
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în scopul armonizării reglementărilor aeronautice civile naționale în domeniul serviciilor de trafic aerian cu
standardele și practicile recomandate emise de Organizația Aviației Civile Internaționale prin anexa nr. 11 la Convenția de
la Chicago privind aviația civilă internațională, ediția 13, iulie 2001, cu amendamentele ulterioare,
în temeiul prevederilor art. 12 lit. b) și f) din Ordonanța Guvernului nr. 19/1997 privind transporturile, republicată,
cu modificările și completările ulterioare, ale art. 4 lit. b) și f), ale art. 62 și 66 din Ordonanța Guvernului nr. 29/1997
privind Codul aerian, republicată, ale art. 2 din Hotărârea Guvernului nr. 405/1993 privind înființarea Autorității Aeronautice
Civile Române, cu modificările ulterioare, precum și ale art. 4 alin. (1) pct. 11 și 12 și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea aeronautică civilă
română privind serviciile de trafic aerian RACR—ATS,
ediția 1.0/2005, prevăzută în anexa*) care face parte
integrantă din prezentul ordin.
Art. 2. — În termen de 6 luni de la publicarea
prezentului ordin, Regia Autonomă îAutoritatea Aeronautică
Civilă Română“ va emite proceduri și instrucțiuni specifice*)
de aplicare a prevederilor reglementării RACR—ATS
(Proceduri și instrucțiuni de aviație civilă privind serviciile de
trafic aerian — PIAC—ATS).
Art. 3. — Direcția generală aviație civilă din cadrul
Ministerului Transporturilor, Construcțiilor și Turismului,
Regia Autonomă îAutoritatea Aeronautică Civilă Română“,

Regia Autonomă îAdministrația Română a Serviciilor de
Trafic Aerian — ROMATSA“, precum și agenții aeronautici
autorizați să furnizeze servicii de trafic aerian zborurilor
VFR în spațiile aeriene de clasificare inferioară care nu
sunt sub controlul Regiei Autonome îAdministrația Română
a Serviciilor de Trafic Aerian — ROMATSA“ vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.
Art. 5. — (1) Prevederile RACR—ATS se aplică
începând cu data de 1 decembrie 2005.
(2) La aceeași dată, orice altă dispoziție contrară își
încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 12 aprilie 2005.
Nr. 524.
*) Anexa și PIAC—ATS se pun la dispoziție celor interesați de către Regia Autonomă îAutoritatea Aeronautică Civilă Română“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 354/26.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016071]
ISSN 1453—4495

