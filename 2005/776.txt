Anul 173 (XVII) — Nr. 776

PARTEA

I

Joi, 25 august 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

74.

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind tranzitul cu animale vii din specia bovine
prin Regatul Unit al Marii Britanii și Irlandei de
Nord............................................................................

ACTE
ALE

ALE

Nr.
75.

156.

1–4

ORGANELOR

ADMINISTRAȚIEI

Pagina
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind protecția animalelor de fermă ......................

4–7

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea Regulamentului de organizare și
funcționare a oficiilor teritoriale pentru întreprinderi
mici și mijlocii și cooperație......................................

7–8

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind tranzitul cu animale vii din specia bovine
prin Regatul Unit al Marii Britanii și Irlandei de Nord
Văzând Referatul de aprobare nr. 33.803 din 12 august 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară
privind tranzitul cu animale vii din specia bovine prin
Regatul Unit al Marii Britanii și Irlandei de Nord,
prevăzută în anexa care face parte integrantă din
prezentul ordin.

Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene, respectiv a municipiului București, vor duce la
îndeplinire prevederile prezentului ordin.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 776/25.VIII.2005

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Deciziei Comisiei 2005/177/CE privind tranzitul cu
animale vii din specia bovine prin Regatul Unit, publicată

în Jurnalul Oficial al Comunităților Europene (JOCE)
nr. L61 din 8 martie 2005, p. 28.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.

p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
București, 15 august 2005.
Nr. 74.
ANEXĂ

NORMĂ SANITARĂ VETERINARĂ
privind tranzitul cu animale vii din specia bovine prin Regatul Unit al Marii Britanii și Irlandei de Nord
Art. 1. — Fără a se aduce atingere Deciziei 98/256/CE,
transpusă în legislația națională prin Ordinul ministrului
agriculturii, pădurilor, apelor și mediului nr. 145/2004 pentru
aprobarea Normei veterinare privind măsuri de urgență
pentru protecția împotriva encefalopatiei spongiforme
bovine, publicat în Monitorul Oficial al României, Partea I,
nr. 235 din 17 martie 2004, Regatul Unit al Marii Britanii și
Irlandei de Nord trebuie să autorizeze tranzitul neîntrerupt
de animale vii din specia bovine (animale) expediate din
Irlanda via Regatul Unit al Marii Britanii și Irlandei de Nord
către alte state membre ale Uniunii Europene sau
România, supus condițiilor stabilite de prezenta normă
sanitară veterinară.
Art. 2. — Certificatele de sănătate prevăzute de
Directiva Consiliului 64/432/CE, transpusă în legislația
națională prin Ordinul ministrului agriculturii, alimentației și
pădurilor nr. 236/2002 pentru aprobarea Normei sanitare
veterinare privind problemele de sănătate a animalelor, ce
afectează comerțul României cu statele membre ale Uniunii
Europene cu animale din speciile bovine și porcine,
publicat în Monitorul Oficial al României, Partea I, nr. 835
din 20 noiembrie 2002, ce însoțesc animalele în tranzit din
Irlanda via Regatul Unit al Marii Britanii și Irlandei de Nord
către alte state membre ale Uniunii Europene sau
România, trebuie să poarte următorul înscris:
îAnimalele în conformitate cu Decizia Comisiei
2005/177/CE din 7 martie 2005“
“Animals conforming to Commision Decision 2005/177/EC
of 7 March 2005”
Art. 3. — Tranzitul animalelor din Irlanda via Regatul
Unit al Marii Britanii și Irlandei de Nord către alte state
membre ale Uniunii Europene sau România, așa cum este
prevăzut la art. 1, trebuie să fie permis cu condiția să se
trimită notificare scrisă, cu cel puțin două zile lucrătoare în
avans, de către autoritatea competentă din Irlanda către:
a) autoritatea centrală din Regatul Unit al Marii Britanii
și Irlandei de Nord;
b) autoritatea centrală a tuturor statelor membre ale
Uniunii Europene de tranzit pentru animale sau a
României, în situația în care aceasta este țară de tranzit; și
c) autoritatea competentă centrală și locală a statului
membru al Uniunii Europene de destinație finală sau a
României, dacă aceasta este țară de destinație finală.
Art. 4. — (1) Autoritatea competentă centrală din Irlanda
trebuie să se asigure că vehiculele care transportă animale
sunt sigilate cu un sigiliu oficial care trebuie să rămână
intact pentru întreaga durată a tranzitului via Regatul Unit
al Marii Britanii și Irlandei de Nord, cu excepția inspecției
oficiale sau în circumstanțe privind bunăstarea animalelor,
stabilite la art. 5.

(2) Numărul/Numerele sigiliului trebuie să fie
înregistrat/înregistrate de autoritatea competentă a Irlandei
pe certificatul de sănătate prevăzut la art. 2.
Art. 5.— (1) În situația în care, din motive de urgență
privind bunăstarea animalelor sau pentru scopuri de
inspecție oficială, animalele trebuie să fie descărcate în
Regatul Unit al Marii Britanii și Irlandei de Nord,
transportatorul trebuie să notifice imediat autoritatea
competentă din acel stat membru al Uniunii Europene.
(2) Animalelor prevăzute la alin. (1) nu li se permite
să-și continue călătoria dacă nu sunt respectate
următoarele condiții:
a) reîncărcarea este supravegheată de către autoritatea
competentă din Regatul Unit al Marii Britanii și Irlandei de
Nord;
b) vehiculul este resigilat imediat după reîncărcare; și
c) este furnizat un certificat suplimentar, al cărui model
este prevăzut în anexa la prezenta normă sanitară
veterinară.
Art. 6. — (1) Autoritatea competentă din Regatul Unit al
Marii Britanii și Irlandei de Nord trebuie să efectueze
controale corespunzătoare care să asigure implementarea
Deciziei 2005/177/CE și, în special, un control pentru
integritatea sigiliilor, așa cum este prevăzut la art. 5, pentru
vehiculele ce părăsesc Regatul Unit al Marii Britanii și
Irlandei de Nord.
(2) Acea autoritate competentă trebuie să ateste
conformitatea cu Decizia 2005/177/CE, aplicând o ștampilă
oficială pe certificatul de sănătate, la care se face referire
la art. 2, sau prin emiterea unui certificat suplimentar, așa
cum este prevăzut în anexa la prezenta normă sanitară
veterinară.
(3) În cazurile de neconformitate cu Decizia
2005/177/CE, animalelor nu li se permite continuarea
călătoriei către destinația finală. Astfel de animale pot fi
deținute, respectându-se cerințele de sănătate publică și de
sănătate a animalelor, până la tăiere, distrugere sau, cu
acordul statului membru al Uniunii Europene de expediere,
până la returnare la locul acestora de origine.
Art. 7. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 776/25.VIII.2005
(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), aceasta trebuie să facă o referire
expresă la prezenta normă sanitară veterinară. Procedura
privind realizarea referirii menționate rămâne în
responsabilitatea Autorității Naționale Sanitare Veterinare și
pentru Siguranța Alimentelor.
(3) Autoritatea Națională Sanitară Veterinară și pentru
Siguranța Alimentelor va lua măsurile necesare și va

3

sancționa, potrivit legii, orice încălcare a prevederilor
prezentei norme sanitare veterinare. De asemenea, va
facilita întocmirea documentelor necesare pentru
sancționarea încălcărilor legislației veterinare ce constituie
infracțiuni.
(4) Prezenta normă sanitară veterinară constituie
transpunerea oficială a Deciziei Comisiei 2005/177/CE.
Art. 8. — Anexa face parte integrantă din prezenta
normă sanitară veterinară.
ANEXĂ*)
la norma sanitară veterinară

*) Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 776/25.VIII.2005

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind protecția animalelor de fermă
Văzând Referatul de aprobare nr. 33.807 din 12 august 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
protecția animalelor de fermă, prevăzută în anexa care face
parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene, respectiv a municipiului București, vor duce la
îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Directivei Consiliului 98/58/CE privind protecția animalelor
de fermă, publicată în Jurnalul Oficial al Comunităților
Europene (JOCE) nr. L 221 din 8 august 1998, p. 23.
Art. 5. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
București, 15 august 2005.
Nr. 75.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 776/25.VIII.2005

5
ANEXĂ

NORMĂ SANITARĂ VETERINARĂ
privind protecția animalelor de fermă
Art. 1. — (1) Prezenta normă sanitară veterinară
stabilește standardele minime pentru protecția animalelor
crescute sau ținute în fermă.
(2) Prezenta normă sanitară veterinară nu se aplică:
a) animalelor care trăiesc în mediul sălbatic;
b) animalelor destinate participării la competiții, expoziții,
evenimente sau activități culturale sau sportive;
c) animalelor de laborator sau pentru experimente;
d) oricăror animale nevertebrate.
(3) Prezenta normă sanitară veterinară se aplică fără a
se aduce atingere altor reguli comunitare specifice și, în
special, directivelor 88/166/CEE, 91/629/CEE și
91/630/CEE, care vor continua să se aplice.
Art. 2. — Pentru scopurile prezentei norme sanitare
veterinare trebuie să se aplice următoarele definiții:
a) animal — orice animal (incluzând pești, reptile sau
amfibieni) crescut sau ținut pentru producția de alimente,
lână, piele ori blană sau pentru alte scopuri de fermă;
b) proprietar sau deținător — orice persoană fizică sau
juridică ori persoane responsabile pentru sau care au în
îngrijire animale permanent sau temporar;
c) autoritate competentă — o autoritate competentă în
înțelesul art. 2 pct. 6 din Norma sanitară veterinară privind
controalele veterinare și zootehnice aplicabile comerțului
României cu statele membre ale Uniunii Europene cu unele
animale vii și produse de origine animală, aprobată prin
Ordinul ministrului agriculturii, alimentației și pădurilor
nr. 580/2002, ce transpune în legislația națională Directiva
Consiliului 90/425/CEE.
Art. 3. — Autoritatea Națională Sanitară Veterinară și
pentru Siguranța Alimentelor elaborează dispoziții pentru ca
proprietarii sau deținătorii să ia toate măsurile necesare în
vederea asigurării bunăstării animalelor aflate în îngrijirea
lor și pentru a se asigura că acestor animale nu le sunt
provocate dureri, suferințe sau vătămări inutile.
Art. 4. — Autoritatea Națională Sanitară Veterinară și
pentru Siguranța Alimentelor trebuie să se asigure că, în
fapt, condițiile în care animalele (altele decât pești, reptile
sau amfibieni) sunt crescute sau ținute, având în vedere
specia acestora și gradul de dezvoltare, adaptare și
domesticire, nevoile fiziologice și etologice ale acestora, în
conformitate cu experiența acumulată și cunoștințele
științifice, respectă prevederile stabilite în anexa la prezenta
normă sanitară veterinară.
Art. 5. — (1) Autoritatea Națională Sanitară Veterinară
și pentru Siguranța Alimentelor și autoritățile sanitare
veterinare competente județene, respectiv a municipiului
București, efectuează inspecții pentru a se verifica
conformitatea cu prevederile prezentei norme sanitare
veterinare, inspecții ce pot fi efectuate concomitent cu
controalele realizate în alte scopuri.
(2) Începând cu o dată ce urmează să fie stabilită în
conformitate cu cerințele Uniunii Europene, Autoritatea
Națională Sanitară Veterinară și pentru Siguranța

Alimentelor trebuie să înainteze Comisiei Europene rapoarte
privind inspecțiile la care se face referire în alin. (1).
Art. 6. — (1) Experții sanitar-veterinari ai Comisiei
Europene pot, în colaborare cu reprezentanții Autorității
Naționale Sanitare Veterinare și pentru Siguranța
Alimentelor, să verifice dacă în România sunt respectate
prevederile prezentei norme sanitare veterinare și să
efectueze controale la fața locului în teritoriu pentru a se
asigura că acestea sunt efectuate în conformitate cu
prezenta normă sanitară veterinară, în măsura în care
acest lucru este indispensabil pentru evaluarea asigurării
aplicării uniforme a prevederilor prezentei norme sanitare
veterinare.
(2) Când se efectuează un control pe teritoriul României
trebuie să se acorde experților Comisiei Europene și ai
statelor membre ale Uniunii Europene toată asistența
necesară pentru îndeplinirea obligațiilor acestora.
(3) Reprezentanții Comisiei Europene și ai statelor
membre ale Uniunii Europene trebuie să discute cu
Autoritatea Națională Sanitară Veterinară și pentru
Siguranța Alimentelor rezultatele acestor controale, înaintea
elaborării și difuzării raportului final.
(4) Autoritatea Națională Sanitară Veterinară și pentru
Siguranța Alimentelor trebuie să ia orice măsuri care se
pot dovedi necesare pentru a ține seama de rezultatele
acestor controale.
(5) Acolo unde este necesar trebuie să fie adoptate
reguli detaliate pentru aplicarea prezentului articol, în
conformitate cu cerințele Uniunii Europene.
Art. 7. — (1) Autoritatea Națională Sanitară Veterinară
și pentru Siguranța Alimentelor emite și pune în aplicare
acte normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(3) Autoritatea Națională Sanitară Veterinară și pentru
Siguranța Alimentelor va lua toate măsurile necesare și va
sancționa, potrivit legii, orice încălcare a prevederilor
prezentei norme sanitare veterinare. De asemenea, va
facilita întocmirea documentelor necesare pentru
sancționarea încălcărilor legislației sanitare veterinare ce
constituie infracțiuni.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 776/25.VIII.2005

(4) Totuși, după data aderării României la Uniunea
Europeană, Autoritatea Națională Sanitară Veterinară și
pentru Siguranța Alimentelor poate, în conformitate cu
regulile generale ale tratatului, să mențină sau să aplice în
teritoriul național prevederi mai stricte pentru protecția
animalelor de fermă decât cele stabilite de prezenta normă
sanitară veterinară. Autoritatea Națională Sanitară
Veterinară și pentru Siguranța Alimentelor trebuie să

informeze Comisia Europeană despre orice astfel de
măsuri.
(5) Prezenta normă sanitară veterinară constituie
transpunerea oficială a Directivei Consiliului 98/58/CE, astfel
cum a fost amendată ultima dată de Regulamentul
806/2003/CE.
Art. 8. — Anexa face parte integrantă din prezenta
normă sanitară veterinară.

ANEXĂ
la norma sanitară veterinară

Personalul
1. Animalele trebuie să fie îngrijite de personal suficient
și care are competența profesională, cunoștințele și
aptitudinile corespunzătoare.
Inspecțiile
2. Toate animalele ținute în sisteme de creștere în care
bunăstarea acestora depinde de îngrijirea umană frecventă
trebuie să fie inspectate cel puțin o dată pe zi. Animalele
crescute sau ținute în alte sisteme trebuie să fie inspectate
la intervale de timp suficiente pentru a se evita orice
suferință.
3. Trebuie să fie disponibile surse de iluminat adecvate
(fixe sau mobile) pentru a permite o inspecție amănunțită a
animalelor în orice moment.
4. Orice animal care pare bolnav sau rănit trebuie să
fie îngrijit corespunzător fără întârziere, iar atunci când
animalul nu răspunde la aceste îngrijiri, trebuie să se
consulte, cât de curând posibil, un medic veterinar. Atunci
când este necesar, animalele bolnave sau rănite trebuie să
fie izolate în adăposturi adecvate cu așternut uscat și
confortabil, după caz.
Ținerea evidențelor
5. Proprietarul sau deținătorul animalelor trebuie să
păstreze o evidență a tuturor tratamentelor medicale
efectuate și a numărului de animale moarte găsite la
fiecare inspecție.
Atunci când este necesar ca informații echivalente să fie
ținute pentru alte scopuri, acestea vor satisface, de
asemenea, scopurile prezentei norme sanitare veterinare.
6. Aceste evidențe trebuie să fie păstrate pentru o
perioadă de cel puțin 3 ani și trebuie să fie puse la
dispoziția autorității competente atunci când se efectuează
inspecție oficială sau la cerere.
Libertatea de mișcare
7. Libertatea de mișcare a unui animal, având în vedere
specia acestuia și în conformitate cu experiența acumulată
și cu cunoștințele științifice, nu trebuie să fie îngrădită de o
asemenea manieră încât să i se cauzeze acestuia suferințe
sau vătămări inutile.
Atunci când un animal este legat sau are mișcările
limitate permanent ori cu regularitate, trebuie să i se
asigure spațiu suficient pentru necesitățile fiziologice și

etologice, în conformitate cu experiența acumulată și cu
cunoștințele științifice.
Adăposturi și cazare
8. Materialele utilizate pentru construcția adăposturilor și,
în special, pentru boxele și echipamentele cu care
animalele pot intra în contact nu trebuie să fie dăunătoare
pentru animale și trebuie să poată fi curățate și
dezinfectate riguros.
9. Adăposturile și accesoriile pentru legarea animalelor
trebuie să fie construite și întreținute astfel încât să nu
aibă margini ascuțite sau proeminențe care să poată răni
animalele.
10. Circulația aerului, nivelul de pulberi, temperatura,
umiditatea relativă a aerului și concentrația gazelor trebuie
menținute în limite care să nu fie dăunătoare animalelor.
11. Animalele ținute în adăposturi nu trebuie să fie
menținute în permanență în întuneric și nici să fie expuse
la lumină artificială fără întrerupere pentru un interval de
timp corespunzător. Atunci când lumina naturală disponibilă
este insuficientă pentru a satisface necesitățile fiziologice și
etologice ale animalelor, trebuie să fie asigurat iluminatul
artificial corespunzător.
Animale ce nu sunt ținute în adăposturi
12. Animalelor care nu sunt ținute în adăposturi trebuie,
după caz și în măsura posibilităților, să li se asigure
protecția necesară împotriva intemperiilor, animalelor de
pradă și riscurilor privind sănătatea lor.
Echipamente mecanice sau automate
13. Toate echipamentele mecanice sau automate
indispensabile pentru sănătatea și bunăstarea animalelor
trebuie inspectate cel puțin o dată pe zi. Atunci când se
descoperă defecțiuni, acestea trebuie să fie remediate
imediat sau, dacă acest lucru nu este posibil, trebuie luate
măsuri corespunzătoare pentru protejarea sănătății și
bunăstării animalelor.
Atunci când sănătatea și bunăstarea animalelor depind
de un sistem de ventilație artificială, trebuie să fie elaborate
prevederi privind un sistem de rezervă corespunzător care
să garanteze reînnoirea suficientă a aerului pentru
asigurarea sănătății și bunăstării animalelor în eventualitatea
defectării sistemului de bază. De asemenea, trebuie să fie
asigurat un sistem de alarmă care să avertizeze în cazul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 776/25.VIII.2005
defectării sistemului de ventilație artificială. Sistemul de
alarmă trebuie să fie testat cu regularitate.
Hrana pentru animale, apa și alte substanțe
14. Animalele trebuie să primească o hrană nutritivă,
corespunzător vârstei și speciei acestora, care să le fie
administrată în cantitate suficientă pentru a le menține
într-o stare bună de sănătate și pentru a le satisface
necesitățile nutritive. Nici un animal nu trebuie să fie hrănit
sau adăpat într-un mod care să producă suferințe ori
vătămări inutile, iar hrana sau lichidele nu trebuie să
conțină nici o substanță ce ar putea produce suferințe sau
vătămări inutile.
15. Toate animalele trebuie să aibă acces la hrană la
intervale de timp corespunzătoare necesităților lor
fiziologice.
16. Toate animalele trebuie să aibă acces la o sursă
de apă adecvată sau să-și poată satisface necesarul de
lichide prin alte mijloace.
17. Instalațiile de furajare și adăpare trebuie să fie
proiectate, construite și amplasate astfel încât să fie reduse
la minimum riscul de contaminare a hranei și a apei și
efectele dăunătoare ale competiției dintre animale.
18. Cu excepția substanțelor administrate în scopuri
terapeutice, profilactice sau în scopul unui tratament
zootehnic astfel cum este definit la art. 1 lit. c) din Ordinul
ministrului agriculturii, alimentației și pădurilor nr. 298/2001
privind interzicerea comercializării și administrării unor
substanțe cu acțiune thyreostatică și a celor betaagoniste
la animalele de fermă, ce transpune în legislația națională

7

Directiva 96/22/CE, animalelor nu trebuie să li se
administreze nici o altă substanță, cu excepția cazului în
care s-a demonstrat, prin studii științifice de bunăstare a
animalelor sau în baza experienței acumulate, că efectul
substanței respective nu este dăunător sănătății sau
bunăstării animalelor.
Mutilări
19. Până la adoptarea unor prevederi specifice cu
privire la mutilări, în conformitate cu cerințele Uniunii
Europene și fără a se aduce atingere Directivei
91/630/CEE, trebuie să se aplice prevederile naționale
relevante, în conformitate cu regulile generale ale tratatului.
Metode de creștere
20. Nu trebuie să fie practicate creșterea sau metodele
de creștere naturale ori artificiale ce provoacă sau ar putea
cauza suferințe ori vătămări oricăruia dintre animalele
implicate.
Prezenta prevedere nu trebuie să împiedice utilizarea
anumitor metode ce pot produce suferințe sau vătămări
minime ori momentane sau care ar putea necesita
intervenții ce nu ar produce afectări de lungă durată, atunci
când acestea sunt permise de prevederile naționale.
21. Nici un animal nu trebuie să fie ținut pentru scopuri
de fermă, cu excepția cazului în care este de așteptat în
mod rezonabil că, pe baza genotipului și fenotipului, poate
fi ținut fără efecte nefavorabile asupra sănătății sau
bunăstării lui.

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea Regulamentului de organizare și funcționare a oficiilor teritoriale
pentru întreprinderi mici și mijlocii și cooperație
Având în vedere prevederile art. 31 alin. (2) din Legea nr. 346/2004 privind stimularea înființării și dezvoltării
întreprinderilor mici și mijlocii,
în temeiul art. 41 alin. (2) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Regulamentul de organizare și funcționare a
oficiilor teritoriale pentru întreprinderi mici și mijlocii și
cooperație, aprobat prin Ordinul președintelui Agenției
Naționale pentru Întreprinderi Mici și Mijlocii și Cooperație
nr. 115/2005, publicat în Monitorul Oficial al României,
Partea I, nr. 579 din 5 iulie 2005, se modifică după cum
urmează:
1. Alineatul (2) al articolului 1 va avea următorul
cuprins:

î(2) OTIMMC au sediul în orașele Constanța, Craiova,
Iași, Timișoara și Târgu Mureș și își desfășoară activitatea
pentru regiunile prevăzute în anexa nr. 1 la prezentul
regulament.“
2. Anexa nr. 1 la regulament se înlocuiește cu anexa la
prezentul ordin.
Art. II. — Prezentul ordin se va publica în Monitorul
Oficial al României, Partea I, și va intra în vigoare de la
data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 22 august 2005.
Nr. 156.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 776/25.VIII.2005
ANEXĂ
(anexa nr. 1 la regulament)
REGIUNILE

de activitate a oficiilor teritoriale pentru întreprinderi mici și mijlocii și cooperație
Nr.
crt.

Oficiul
teritorial

1.

Constanța

2.

Craiova

3.

Iași

4.

Timișoara

5.

Târgu Mureș

Regiunea de activitate
pe județe

Brăila
Buzău
Călărași
Constanța
Galați
Ialomița
Ilfov
Prahova
Tulcea
Giurgiu
Argeș
Caraș-Severin
Dâmbovița
Dolj
Gorj
Hunedoara
Mehedinți
Olt
Teleorman
Vâlcea
Bacău
Botoșani
Iași
Neamț
Suceava
Vaslui
Vrancea
Alba
Arad
Bihor
Cluj
Satu Mare
Sălaj
Timiș
Bistrița-Năsăud
Brașov
Covasna
Harghita
Maramureș
Mureș
Sibiu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 776/25.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047617]
ISSN 1453—4495

PDF compression, OCR, web-optimization with CVISION's PdfCompressor

