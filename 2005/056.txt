PARTEA

Anul 173 (XVII) — Nr. 56

I

Marți, 18 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

782/2004. — Ordin al ministrului de stat, ministrul
economiei și comerțului, pentru aprobarea
Regulamentului privind procedura de atestare
tehnico-profesională a specialiștilor în activitatea
de proiectare și verificare a planurilor de închidere
a obiectivelor miniere și a proiectelor tehnice de
execuție a lucrărilor miniere, a specialiștilor în
activitatea de asistență tehnică — dirigenție de
șantier pentru lucrări miniere și a specialiștilor în
activitatea de execuție a lucrărilor miniere ...........

ACTE
ALE

ALE

ORGANELOR

ADMINISTRAȚIEI

DE

1–16

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
pentru aprobarea Regulamentului privind procedura de atestare tehnico-profesională
a specialiștilor în activitatea de proiectare și verificare a planurilor de închidere a obiectivelor
miniere și a proiectelor tehnice de execuție a lucrărilor miniere, a specialiștilor în activitatea
de asistență tehnică — dirigenție de șantier pentru lucrări miniere și a specialiștilor
în activitatea de execuție a lucrărilor miniere
Având în vedere dispozițiile Legii minelor nr. 85/2003, cu modificările ulterioare, și ale Hotărârii Guvernului
nr. 1.208/2003 privind aprobarea Normelor pentru aplicarea Legii minelor nr. 85/2003, cu modificările ulterioare,
în temeiul Hotărârii Guvernului României nr. 738/2003 referitoare la organizarea și funcționarea Ministerului
Economiei și Comerțului, publicată în Monitorul Oficial al României, Partea I, nr. 485 din 7 iulie 2003, cu modificările și
completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă Regulamentul privind procedura de
atestare tehnico-profesională a specialiștilor în activitatea de
proiectare și verificare a planurilor de închidere a

obiectivelor miniere și a proiectelor tehnice de execuție a
lucrărilor miniere, a specialiștilor în activitatea de asistență
tehnică — dirigenție de șantier pentru lucrări miniere și a

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 56/18.I.2005

specialiștilor în activitatea de execuție a lucrărilor miniere,
prevăzut în anexa care face parte integrantă din prezentul
ordin.
Art. 2. — Direcția generală resurse minerale, Direcția
generală legislație management împreună cu Societatea
Comercială de Conservare și Închidere Minelor

îConversmin“ — S.A. București și Centrul de Pregătire
pentru Personalul din Industrie Bușteni vor duce la
îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Gavril Baican,
secretar de stat

București, 17 noiembrie 2004.
Nr. 782.

ANEXĂ

REGULAMENT
privind procedura de atestare tehnico-profesională a specialiștilor în activitatea de proiectare și verificare a planurilor
de închidere a obiectivelor miniere și a proiectelor tehnice de execuție a lucrărilor miniere, a specialiștilor în activitatea
de asistență tehnică — dirigenție de șantier pentru lucrări miniere și a specialiștilor în activitatea de execuție
a lucrărilor miniere
CAPITOLUL I
Prevederi generale
Art. 1. — (1) Prezentul regulament stabilește procedura
de atestare tehnico-profesională a specialiștilor în activitatea
de proiectare și verificare a planurilor de închidere a
obiectivelor miniere și a proiectelor tehnice de execuție a
lucrărilor miniere, a specialiștilor în activitatea de asistență
tehnică — dirigenție de șantier pentru lucrări miniere și a
specialiștilor în activitatea de execuție a lucrărilor miniere.
(2) Activitățile prevăzute la alin. (1) se efectuează de
către specialiști, atestați tehnico-profesional de către comisii
numite prin ordin al ministrului economiei și comerțului.
Art. 2. — Prevederile prezentului regulament sunt
obligatorii pentru persoanele fizice și juridice înregistrate în
țară și din străinătate, care își desfășoară activitatea în
domeniul lucrărilor miniere pe teritoriul României.
Art. 3. — Prezenta procedură cuprinsă în regulament
stabilește modalitățile și tehnicile de atestare, domeniile de
atestare, precum și condițiile de participare la examenele
de atestare și de valabilitate a certificatelor de atestare a
specialiștilor care își desfășoară activitatea în sfera
lucrărilor miniere, în calitate de proiectanți, diriginți de
șantier și responsabili cu activitatea de execuție a lucrărilor
miniere.
CAPITOLUL II
Cadru legal
Art. 4. — La baza prevederilor cuprinse în prezenta
procedură au stat următoarele acte normative:
— Legea minelor nr. 85/2003, cu modificările ulterioare;

—

Hotărârea

Guvernului

nr.

1.208/2003

privind

aprobarea Normelor pentru aplicarea Legii minelor
nr. 85/2003;
— Ordinul ministrului industriei și resurselor nr. 273/2001
pentru aprobarea Manualului de închidere a minelor;
—

Ordinul

ministrului

economiei

și

comerțului

nr. 172/2003 privind aprobarea formei contractului de
execuție de lucrări de închidere a minelor și refacere a
mediului/conservare;
—

Hotărârea

modificarea

și

Guvernului
completarea

nr.

1.158/2004

Hotărârii

pentru

Guvernului

nr. 313/2002 privind înființarea Societății Comerciale

de

Conservare și Închidere a Minelor îConversmin“ — S.A.
CAPITOLUL III
Obiectivele atestării tehnico-profesionale a specialiștilor
în activitatea de proiectare și verificare a planurilor
de închidere a obiectivelor miniere și a proiectelor tehnice
de execuție a lucrărilor miniere, a specialiștilor
în activitatea de asistență tehnică — dirigenție de șantier
pentru lucrări miniere și a specialiștilor în activitatea
de execuție a lucrărilor miniere
Art. 5. — (1) Obiectivele principale urmărite prin
atestarea specialiștilor în activitatea de proiectare și
verificare a planurilor de închidere a obiectivelor miniere și
a proiectelor tehnice de execuție a lucrărilor miniere, a
specialiștilor în activitatea de asistență tehnică — dirigenție
de șantier pentru lucrări miniere și a specialiștilor în
activitatea de execuție a lucrărilor miniere, numiți în
continuare specialiști, sunt:
a) creșterea nivelului calitativ al lucrărilor;

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 56/18.I.2005
b) folosirea judicioasă a resurselor bugetare alocate
lucrărilor de închidere a minelor și de refacere a mediului;
c) aplicarea celor mai bune practici internaționale în
domeniul conservării și închiderii minelor la proiectarea și
execuția lucrărilor fizice;
d) asigurarea respectării reglementărilor tehnice și a
prevederilor legale în proiectarea, încredințarea contractelor
și execuția lucrărilor miniere.
(2) Aplicarea prezentei proceduri are drept scop
realizarea, în mod unitar și în conformitate cu prevederile
legale, a activităților specialiștilor pentru lucrările miniere.
Art. 6. — (1) Atestarea tehnico-profesională a
specialiștilor, nominalizați la art. 5, de către comisiile
numite prin ordin al ministrului economiei și comerțului nu
conduce la transferul de responsabilități de la persoana
autorizată la organul de autorizare și nici nu îi exonerează
pe aceștia de obligațiile ce le revin.
(2) Autorizarea tehnico-profesională a specialiștilor
nominalizați la art. 5 nu acoperă și autorizările necesare
legiferate pentru activitățile specifice în domeniile
reglementate de alte acte normative în vigoare și a căror
respectare este obligatorie.
CAPITOLUL IV
Domeniu de aplicare
Art. 7. — (1) Prezenta procedură se aplică pentru
atestarea și reatestarea persoanelor fizice care solicită
atestarea ca specialiști în domeniul proiectării și execuției
lucrărilor miniere și al asistenței tehnice pentru monitorizare
în timpul execuției lucrărilor și pentru monitorizare
postînchidere.
(2) Reatestarea specialiștilor se acordă în momentul
expirării perioadei pentru care a fost acordată atestarea.
(3) Atestarea se referă la evaluarea și recunoașterea
capacității tehnice și a experienței profesionale a
specialiștilor care solicită obținerea atestatului în vederea
exercitării funcțiilor, după caz, de: proiectant, diriginte de
șantier sau responsabil cu execuția lucrărilor miniere.
Art. 8. - Atestarea specialiștilor care exercită, după caz,
funcțiile nominalizate la art. 7 este obligatorie.
CAPITOLUL V
Termeni utilizați
Art. 9. — În contextul prezentei proceduri, termenii
referitori la activitatea procedurală sunt definiți după cum
urmează:
a) lucrări miniere — lucrări de proiectare, conservare,
închidere, ecologizare și monitorizare postînchidere a
obiectivelor miniere.
b) proiectant — persoană fizică responsabilă, în
condițiile legii, cu activitatea de proiectare și verificare a
conținutului planurilor de închidere a obiectivelor miniere și

a proiectelor tehnice de execuție a lucrărilor miniere în
conformitate cu exigențele cuprinse în prevederile legale,
care îndeplinește următoarele atribuții:
1. elaborarea conținutului planului de închidere a
obiectivelor miniere și a documentației aferente;
2. elaborarea conținutului proiectului tehnic de închidere
a obiectivelor miniere și a documentației aferente;
3. verificarea existenței conținutului documentației, pe
faze de proiectare;
4. încadrarea prevederilor documentației în exigențele
legale, inclusiv a normelor PSI, de protecția muncii, precum
și a normelor sanitare;
5. respectarea prevederilor legale cu privire la
sistematizare și urbanism;
6. verificarea
documentații;

legalității

soluțiilor

adoptate

în

7. verificarea conformității documentației de execuție a
lucrărilor miniere cu reglementările legale și tehnice
specifice.
c) responsabil cu execuția lucrărilor miniere — persoana
fizică responsabilă, în condițiile legii, cu implementarea
sistemului de calitate în realizarea lucrărilor miniere,
disponibilității de personal calificat și de echipamente
specifice, care să dea garanția respectării exigențelor de
calitate stabilite în prevederile legale și de documentația
aferentă executării lucrărilor miniere, verificată și aprobată;
d) diriginte de șantier pentru lucrări miniere — persoană
fizică însărcinată de către investitor cu verificarea calității
materialelor și produselor puse în lucrare și/sau cu
verificarea execuției corecte a lucrărilor miniere;
e) diriginte de șantier rezident — persoana fizică
însărcinată de către firma de dirigenție să asigure prezența
permanentă în șantier pe durata desfășurării lucrărilor;
f) diriginte de șantier coordonator — persoana fizică
însărcinată de către firma de dirigenție să asigure
coordonarea între mai multe șantiere în cazul proiectelor
complexe;
g) procedură — mod specific de a efectua o activitate;
h) verificare — confirmare prin examinare și prezentare
de probe obiective a faptului că cerințele specifice de
calitate a lucrărilor miniere au fost satisfăcute;
CAPITOLUL VI
Domenii de autorizare
Art. 10. — Domeniile din activitatea de conservare,
închidere, ecologizare și monitorizare postînchidere a
obiectivelor miniere pentru care se atestă specialiștii pentru
executarea lucrărilor miniere sunt prezentate în tabelul
următor:

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 56/18.I.2005
Clasificare CAEN

Nr.
crt.

Secțiune/
subsecțiune

0

1

2

1.

F/45

4511

2.

KA/74

7420

3.

O/90

9001

4.

G/51

5157

Nivel

Certificat
de atestare

Curs atestare
lucrări miniere

3

Grupa

Studii

Domeniu de atestare

Direcția
de specialitate
din Ministerul
Economiei
și Comerțului
4

5

6

7

Direcția generală
resurse minerale

Inginer; subinginer

Da

Da

Direcția generală
resurse minerale

Inginer; subinginer

Da

Da

Direcția
resurse
Direcția
resurse

Inginer; subinginer

Da

Da

Inginer; subinginer

Da

Da

Demolarea construcțiilor,
terasamente și organizare
de șantiere
Activități de arhitectură,
inginerie și servicii
de consultanță tehnică
legate de acestea
Colectarea și tratarea
apelor uzate
Comerț cu ridicata
al deșeurilor și resturilor

generală
minerale
generală
minerale

Art. 11. — Un specialist poate fi atestat, la cererea sa,
în unul sau mai multe dintre domeniile/subdomeniile
prezentate la art. 10, cu condiția respectării tuturor
condițiilor de studii, vechime și instruire.
Art. 12. — Domeniile de activitate menționate la art. 10
sunt în conformitate cu Clasificarea activităților din
economia națională — CAEN, aprobată prin Hotărârea
Guvernului nr. 656/1997 și publicată în Monitorul Oficial al
României, nr. 301 bis din 5 noiembrie 1997, actualizată
prin Ordinul președintelui Institutului Național de Statistică
nr. 601/2002, publicat în Monitorul Oficial al României,
Partea I, nr. 908 din 13 decembrie 2002.
CAPITOLUL VII
Procedura atestării
Art. 13. — Atestarea tehnico-profesională a specialiștilor
nominalizați la art. 5 se realizează de către comisiile de
atestare numite prin ordin al ministrului economiei și
comerțului, pentru fiecare categorie de specialiști.
Art. 14. — (1) Comisiile de atestare numite prin ordin al
ministrului economiei și comerțului vor avea în componență
un număr de 7 membri în următoarea structură:
1. Președinte — directorul general al direcției de
specialitate din minister;
2. Membru — specialist din direcția generală de
specialitate din minister, cu minimum 10 ani de activitate în
domeniu;
3. Membru — cadru didactic universitar, cu încadrare
minimă de conferențiar și având titlul de doctor în
specialitate;
4. Membru — specialist din Direcția generală legislație,
management din minister, cu minimum 10 ani de activitate
profesională;
5. Membru — reprezentant al Agenției Naționale pentru
Resurse Minerale (ANRM);

Specializare

6. Membru — directorul general al Societății Comerciale
de Conservare și Închidere a Minelor îConversmin“ — S.A.
București;
7. Membru — specialist în domeniul lucrărilor miniere,
din cadrul Societății Comerciale de Conservare și Închidere
a Minelor îConversmin“ — S.A. București, cu vechime de
peste 5 ani în activitatea minieră, cu studii superioare
tehnice, economice sau juridice.
(2) Componența comisiilor de atestare, cu excepția
membrilor de drept, se poate modifica/completa, după caz,
în baza unei motivații justificate aprobate de ministrul
economiei și comerțului.
(3) Pentru membrii de drept ai comisiilor de atestare,
prin ordinul de numire vor fi stabiliți și înlocuitorii de drept
ai acestora pe perioada absenței motivate din comisie în
perioada examinării și evaluării.
(4) În termen de 10 zile de la intrarea în vigoare a
prezentului regulament se înființează comisiile de atestare
a specialiștilor.
(5) Membrii comisiilor de atestare trebuie să
îndeplinească numai condițiile prevăzute la alin. 1, în baza
cărora, prin echivalare, se aprobă atestarea prin ordinul de
numire ca specialist în activitatea din domeniul de atestare
al comisiei.
Art. 15. — Pentru atestarea tehnico-profesională a
specialiștilor nominalizați la art. 5, persoanele fizice
interesate trebuie să îndeplinească următoarele condiții:
A. Pentru specialiștii proiectanți:
1. studii superioare tehnice de lungă durată în domeniul
în care se solicită atestarea;
2. vechime în activitatea de proiectare sau de
colaborare cu firme de proiectare de minimum 5 ani;
3. realizarea de documentații pentru minimum două
lucrări în activitatea minieră, care vor trebui nominalizate în
memoriul de activitate profesională;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005
4. promovarea, în prealabil, a cursului de instruire și
consultanță îReglementări și proceduri specifice activității
de conservare, închidere și ecologizare a minelor“,
organizat la Centrul de Pregătire pentru Personalul din
Industrie Bușteni;
5. înscrierea pentru examenul de atestare tehnicoprofesională a specialiștilor la direcțiile de specialitate în
baza unei cereri, conform anexei nr. 1;
6. însușirea cunoștințelor teoretice și practice cuprinse
în programa de pregătire aprobată prin ordin al ministrului
economiei și comerțului și susținută de specialiști în
domeniu în scopul actualizării cunoștințelor candidaților, în
vederea susținerii și promovării examenului de atestare
tehnico-profesională a specialiștilor;
7. prezentarea și susținerea examenului scris și oral,
inclusiv a interviului, în fața comisiei de atestare numite
prin ordin al ministrului economiei și comerțului;
8. obținerea calificativului minim prezentat la art. 23.
B. Pentru responsabilii cu execuția lucrărilor miniere:
1. studii superioare tehnice în domeniul în care solicită
atestarea;
2. vechime în activitatea minieră de minimum 5 ani;
3. promovarea în prealabil a cursului de instruire și
consultanță îReglementări și proceduri specifice activității
de conservare, închidere și ecologizare a minelor“,
organizat la Centrul de Pregătire pentru Personalul din
Industrie Bușteni;
4. înscriere pentru examenul de atestare la direcțiile de
specialitate în baza unei cereri, conform anexei nr. 1;
5. însușirea cunoștințelor teoretice și practice, cuprinse
în programa de pregătire aprobată prin ordin al ministrului
economiei și comerțului și susținută de specialiști în
domeniu, în scopul actualizării cunoștințelor candidaților, în
vederea susținerii și promovării examenului de atestare;
6. prezentarea și susținerea examenului scris și oral în
fața comisiei de atestare numite prin ordin al ministrului
economiei și comerțului;
7. obținerea calificativului minim prezentat la art. 23.
C. Pentru diriginții de șantier:
1. studii superioare tehnice de lungă durată în domeniul
în care se solicită atestarea;
2. vechime în activitatea minieră de minimum 5 ani
(proiectare și/sau execuție);
3. promovarea în prealabil a cursului de instruire și
consultanță îReglementări și proceduri specifice activității
de conservare, închidere și ecologizare a minelor“,
organizat la Centrul de Pregătire pentru Personalul din
Industrie Bușteni;
4. înscrierea pentru examenul de atestare tehnicoprofesională a specialiștilor la direcțiile de specialitate;
5. însușirea cunoștințelor teoretice și practice actualizate,
cuprinse în programa de pregătire aprobată prin ordin al
ministrului economiei și resurselor și susținută de specialiști

5

în domeniu, în vederea prezentării și promovării candidaților
la examenul de atestare tehnico-profesională a specialiștilor;
6. prezentarea și susținerea examenului scris și oral în
fața comisiei de atestare numite prin ordin al ministrului
economiei și comerțului;
7. obținerea calificativului minim prezentat la art. 23.
Art. 16. — Nu se percep taxe pentru:
— înscrierea la examenul de atestare;
— susținerea examenului în fața comisiei de atestare.
Celelalte cheltuieli legate de însușirea cunoștințelor
teoretice și practice, conform programei de specialitate
aprobate, se suportă de partea interesată.
Art. 17. — Direcția de specialitate din cadrul Ministerului
Economiei și Comerțului are obligația:
a) să analizeze cu agenții economici și să stabilească
domeniile concrete, lucrările miniere la care, conform legii,
trebuie întocmite expertize, verificări și supervizarea
lucrărilor de investiții noi;
b) să evalueze modalitatea de avizare în toate etapele
lucrărilor, în conformitate cu prevederile legale, cu personal
propriu propus pentru autorizare sau cu specialiști atrași;
c) să facă propuneri de specialitate pentru întocmirea
programei de pregătire a personalului propus pentru
autorizare;
d) să propună programa analitică și componența
comisiilor de atestare;
e) să analizeze dosarele primite pentru pregătirea și
atestarea candidaților în vederea autorizării, în conformitate
cu prevederile art. 15, și să transmită documentele
aferente înscrierii la examenul de atestare tehnicoprofesională a specialiștilor nominalizați la art. 5 din
prezentul regulament;
f) Direcția generală resurse minerale analizează
documentele și, împreună cu Direcția generală legislație,
management, reactualizează și promovează proiectul de
ordin aferent aprobării programei de pregătire a candidaților
și de numire a comisiilor de atestare.
Art. 18. — În temeiul ordinului ministrului economiei și
comerțului de aprobare a programei de pregătire a
candidaților pentru atestarea tehnico-profesională a
specialiștilor și de numire a comisiei de atestare, Centrul
de Pregătire pentru Personalul din Industrie Bușteni
organizează activitățile aferente pregătirii și desfășurării
examenelor de atestare tehnico-profesională a specialiștilor
nominalizați la art. 5.
CAPITOLUL VIII
Documentele solicitate în vederea atestării
Art. 19. — (1) Admiterea la examenul de atestare
tehnico-profesională a specialiștilor se face pe baza:
a) cererii scrise a solicitantului (conform modelului
prezentat în anexa nr. 1);

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 56/18.I.2005

b) dosarului candidatului, compus din:
1. curriculum vitae conform modelului comun european,
aprobat prin Hotărârea Guvernului nr. 1.021/2004, publicată
în Monitorul Oficial al României, Partea I, nr. 633 din
13 iulie 2004;
2. diploma de absolvire a instituției de învățământ
superior absolvite sau, după caz, de licență, în copie
legalizată;
3. memoriul de activitate profesională, din care să
rezulte pentru fiecare categorie de atestare condițiile
prevăzute la art. 15 din prezentul regulament (conform
modelului din anexa nr. 6);
4. 3 fotografii 3x4 cm.
(2) Dosarul se depune la direcția de specialitate din
Ministerul Economiei și Comerțului precizată la art. 10,
care analizează și comunică în termen de 15 zile
solicitantului:
a) dacă dosarul este acceptat;
b) dacă documentele sunt complete;
c) domeniul (după caz, domeniile) pentru care este
admis să participe la procedura de atestare.
(3) Dosarele care nu corespund exigențelor impuse de
prezenta procedură se restituie solicitanților în vederea
completării acestora.
Art. 20. — (1) Admiterea la examenul de atestare
tehnico-profesională a specialiștilor nu este condiționată de
funcția deținută la data solicitării atestării de către
specialistul respectiv.
(2) Activitățile specialiștilor nominalizați la art. 5 pot fi
efectuate numai de către persoane fizice atestate, care își
pot desfășura activitatea în una dintre următoarele forme:
a) angajat al unei persoane juridice care are prevăzute
în obiectul de activitate domeniile de activitate prevăzute la
art. 10;
b) autorizat ca persoană fizică să desfășoare activități
economice în mod independent în domeniile de activitate
prevăzute la nr. crt. 1 și 2 din tabelul cuprins în art. 10;
c) angajat al investitorului, cu contract individual de
muncă, potrivit legii.
CAPITOLUL IX
Desfășurarea examenului de atestare
Art. 21. — (1) Examenul de atestare tehnicoprofesională a specialiștilor se desfășoară după un curs de
pregătire conform programei specifice fiecărei categorii de
specialiști prevăzute la art. 5 și constă în două probe: scris
și oral.
(2) Prin tematică, în cele două probe se vor verifica
atât nivelul cunoștințelor profesionale actualizate în
domeniu, cât și legislația și reglementările în vigoare.
Art. 22. — (1) În vederea însușirii de către candidați a
cunoștințelor profesionale, a legislației și a reglementărilor
tehnice în vigoare, Centrul de Pregătire pentru Personalul
din Industrie Bușteni va organiza în baza programei
aprobate prin ordin al ministrului economiei și comerțului

cursuri, dezbateri și aplicații pentru fiecare domeniu cuprins
la art. 10.
(2) Fiecărui cursant i se vor distribui materiale de
referință aferente programei aprobate.
(3) Înaintea datei examenului, membrii comisiei de
atestare au datoria ca, în cadrul dezbaterilor, să clarifice
toate problemele ridicate de candidați.
Art. 23. — (1) Sunt considerați atestați candidații care
au obținut la examen minimum media 7.
(2) Prin excepție de la prevederile alin. (1), comisia de
atestare prevăzută la art. 14 aprobă atestarea prin
echivalare pentru specialiștii care predau cursul de instruire
și consultanță îReglementări și proceduri specifice activității
de conservare, închidere și ecologizare a minelor“ și pentru
membrii comisiei de examinare la absolvirea cursului, dacă
aceste persoane au o vechime în activitatea minieră de
minimum 5 ani.
(3) Echivalarea se decide în urma analizării individuale
a cazurilor, la cererea celor interesați, după depunerea
unui dosar cuprinzând documentele prevăzute la art. 19
alin. (1) lit. b) pct. 1, 2 și 4.
Art. 24. — (1) Rezultatul obținut la examenul de
atestare tehnico-profesională a specialiștilor se comunică
oficial de către secretariatul Centrului de Pregătire pentru
Personalul din Industrie Bușteni, în termen de maximum 15
zile de la susținerea examenului de către candidați.
Certificatul de atestare se eliberează personal candidaților
de către Centrul de Pregătire pentru Personalul din
Industrie Bușteni.
(2) Modelul certificatului de atestare este prevăzut după
cum urmează:
a) pentru proiectanți, în anexa nr. 2a);
b) pentru responsabilii cu execuția lucrărilor miniere, în
anexa nr. 2b);
c) pentru diriginții de șantier, în anexa nr. 2c),
anexe care fac parte integrantă din prezentul regulament.
(3) Comisia de atestare, prin secretariatul Centrului de
Pregătire pentru Personalul din Industrie Bușteni și în
temeiul procesului-verbal de examinare (conform anexei nr. 3)
înregistrează certificatele de atestare emise, pentru fiecare
categorie de specialiști atestați, în registre de eliberare a
certificatelor de atestare.
Art. 25. — (1) Evidența certificatelor de atestare, pe
categorii de specialiști, pe domenii de activitate, precum și
a eventualelor sancțiuni se ține într-un registru de evidență
la Direcția generală resurse minerale.
(2) Completarea registrului de evidență se face prin grija
specialistului din Direcția generală resurse minerale,
membru în comisia de atestare, în cel mult 15 zile de la
data întocmirii procesului-verbal de examinare.
Art. 26. — (1) Certificatul de atestare are un termen de
valabilitate de 4 ani.
(2) Reatestarea se face în baza susținerii unui nou
examen.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005
(3) Candidații care nu au obținut media minimă stabilită
la art. 23 se pot prezenta la un nou examen de atestare.
CAPITOLUL X
Drepturile și obligațiile titularilor de certificate de atestare
A. Proiectanții
Art. 27. — Proiectarea și verificarea conținutului
planurilor de închidere a obiectivelor miniere și a
proiectelor tehnice de execuție a lucrărilor miniere se fac
conform cerințelor stabilite în Ordinul ministrului industriei și
resurselor nr. 273/2001 și în Ordinul ministrului economiei
și comerțului nr. 172/2003.
Art. 28. — (1) Sunt supuse verificării următoarele
documente:
a) documentația tehnică de proiectare necesară obținerii
autorizației de construire/demolare și a avizelor prevăzute
la art. 14 din anexa la Ordinul ministrului industriei și
resurselor nr. 273/2001.
b) Documentațiile tehnice și detaliile de realizare a
lucrărilor miniere sub formă de planșe, breviare de calcul,
caiete de sarcini, necesare pentru constatarea cerințelor
impuse de lege.
(2) Persoana atestată verifică orice alte modificări sau
completări ale planului de încetare a activității și a
proiectelor tehnice de execuție a lucrărilor miniere,
survenite pe durata execuției lucrărilor miniere.
(3) Persoana atestată va efectua verificări numai pentru
domeniile în care a fost atestat.
Art. 29. — Persoana atestată are obligația ca în cadrul
verificărilor pe care le efectuează să urmărească:
a) condițiile specifice de amplasament al lucrărilor
miniere din punct de vedere calitativ și cantitativ;
b) modul de respectare a reglementărilor tehnice în
vigoare, referitor la cerințele și exigențele legale privind
planul de încetare a activității și a proiectelor tehnice de
execuție a lucrărilor miniere;
Art. 30. — Persoana atestată semnează și ștampilează
piesele scrise și desenate numai în condițiile în care
documentația transmisă de proiectant este corespunzătoare
din punct de vedere al cerințelor stabilite prin prevederile
legale.
Art. 31. — Pentru încadrarea într-o formă unitară
ștampila va fi confecționată conform detaliilor cuprinse în
anexa nr. 4.
Art. 32. — Persoana atestată va întocmi și va ține la zi
un registru de evidență a proiectelor verificate.
Art. 33. — Persoana atestată nu poate semna și
ștampila (verifica), în această calitate, proiectele întocmite
de ea sau la a căror elaborare a participat.
Art. 34. — Eventualele litigii dintre proiectantul verificator
și proiectant pot fi rezolvate de către un expert tehnic
atestat, angajat de investitor. Decizia expertului este

7

obligatorie pentru ambele părți, iar răspunderea pentru
soluțiile date revine acestuia.
B. Responsabilul cu execuția lucrărilor miniere
Art. 35. — Asigurarea calității execuției lucrărilor miniere
se face în mod diferențiat, în funcție de domeniile de
activitate prezentate la art. 10, printr-un sistem propriu de
calitate, conform reglementărilor legale în vigoare.
Art. 36. — Responsabilii tehnici cu execuția lucrărilor
miniere atestați au, în principal, drepturile și obligațiile
prevăzute în Ordinul ministrului economiei și comerțului
nr. 172/2003, precum și alte drepturi și obligații specifice,
așa cum sunt precizate concret în contractul de execuție a
lucrărilor miniere.
C. Diriginții de șantier
Art. 37. — (1) Specialiștii atestați au dreptul să ocupe o
funcție de diriginte de șantier pentru asigurarea asistenței
tehnice pe durata execuției lucrărilor miniere.
(2)
Diriginții
de
șantier
răspund
față
de
investitor/beneficiar, conform legii, pentru verificarea
realizării corecte a execuției lucrărilor miniere și au, în
principal, drepturile și obligațiile prevăzute în Ordinul
ministrului economiei și comerțului nr. 172/2003, precum și
alte drepturi și obligații specifice, așa cum sunt precizate
concret în contractul de asistență tehnică pe durata
execuției lucrărilor miniere.
Art. 38. — Dacă persoana atestată în mod justificat
ajunge la concluzia că se impune luarea unor măsuri
imediate pentru prevenirea unor accidente cu urmări grave —
victime omenești sau pagube materiale —, le va aduce la
cunoștință, în scris, proprietarilor sau beneficiarilor lucrărilor
și, după caz, investitorului, care sunt obligați să le pună în
aplicare.
CAPITOLUL XI
Dispoziții finale
Art. 39. — (1) Certificatul unui specialist atestat din
categoriile precizate la art. 5 poate fi suspendat pe o
perioadă de 6 luni sau anulat numai prin ordin al
ministrului economiei și comerțului.
(2) Decizia de suspendare sau anulare are la bază
raportul de constatare întocmit în acest sens de către
Direcția generală resurse minerale, ca urmare a unor
sesizări din partea unor organe cu atribuții de control
stabilite prin lege.
(3) Cheltuielile implicate de analiza raportului de
constatare se suportă de partea interesată.
Art. 40. — (1) Pe durata suspendării certificatului de
atestare persoana fizică nu mai poate îndeplini activitățile
pentru care a fost atestată.
(2) Suspendarea se anulează de autoritatea care a
eliberat certificatul de atestare, în baza următoarelor
documente:

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 56/18.I.2005

a) o cerere întocmită de persoana căreia i s-a
suspendat certificatul de atestare;
b) actul organului administrativ de control care a
întocmit procesul-verbal de constatare a abaterilor, prin
care se certifică îndeplinirea măsurilor înscrise în procesulverbal de constatare.
Art. 41. — (1) Anularea certificatului de atestare se face
în următoarele cazuri:
a) când se produc accidente tehnice la lucrările miniere
din cauza nerespectării cerințelor de calitate în proiecte și
în execuția lucrărilor miniere, avizate de către proiectantul
atestat, de către responsabilul atestat cu execuția lucrărilor
miniere sau de către dirigintele de șantier atestat;
b) când se întrunesc condiții pentru a treia suspendare
a certificatului de atestare, într-o perioadă de maximum
5 ani.
(2) Certificatul de atestare, ștampila și legitimația (ale
căror modele sunt prezentate în anexele nr. 4 și 5) se vor
depune de către deținător la Direcția generală resurse
minerale, pe bază de proces-verbal, în termen de 72 de
ore de la data primirii ordinului ministrului economiei și
comerțului pentru anularea certificatului de atestare.

Art. 42. — (1) În cazul în care

abaterile pentru care

s-a suspendat sau s-a anulat certificatul de atestare
constituie și contravenție la prevederile legale privind
calitatea lucrărilor miniere, în afara sancțiunilor menționate
mai sus se vor aplica și sancțiunile prevăzute de lege.
(2) Persoana căreia i s-a anulat certificatul de atestare
nu se mai poate prezenta încă o dată la comisia de
atestare pentru obținerea unui nou certificat de atestare.
Art. 43. — (1) Contestația la decizia de suspendare sau
de anulare a certificatului de atestare se depune de către
persoana în cauză la Ministerul Economiei și Comerțului —
Direcția generală resurse minerale, în termen de 15 zile de
la data când aceasta a luat cunoștință de raportul scris al
organelor de control.
(2) În cazul în care contestația nu este fondată,
cheltuielile generate de rezolvarea acesteia vor fi suportate
de către persoana care a făcut contestația.
(3) Soluționarea contestației se face de către Ministerul
Economiei și Comerțului. Decizia este definitivă și poate fi
atacată în justiție.

ANEXA Nr. 1
la regulament

Domnule Director General,
Subsemnatul ......................................................., de profesie ............................................,
domiciliat în ..............................................., posesor al buletinului/cărții de identitate seria ................
nr. ...................., cod numeric personal ....................................................,
în conformitate cu prevederile Procedurii de atestare tehnico-profesională a specialiștilor,
solicit înscrierea la examenul de atestare pentru ......................................................................
în domeniul ....................................................................................................................................
.......................................................................................................................................................... .
.......................................................................................................................................................... .
.......................................................................................................................................................... .
Anexez la prezenta cerere dosarul aferent candidatului la atestare, care conține următoarele
documente:
• curriculum vitae;
• diploma de absolvire (în copie);
• memoriul de activitate profesională;
• copie de pe carnetul de muncă;
• 3 fotografii 3 x 4 cm.

Data ...............
Semnătura,
....................

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005

9
ANEXA Nr. 2a*)
la regulament

*) Anexa nr. 2a) este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 56/18.I.2005
ANEXA Nr. 2b*)
la regulament

*) Anexa nr. 2b) este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005

11
ANEXA Nr. 2c*)
la regulament

*) Anexa nr. 2c) este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 56/18.I.2005
ANEXA Nr. 3*)
la regulament

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005

13
ANEXA Nr. 4*)
la regulament

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 56/18.I.2005

ANEXA Nr. 5*)
la regulament

*) Anexa nr. 5 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 56/18.I.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 56/18.I.2005
ANEXA Nr. 6*)
la regulament

*) Anexa nr. 6 este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 56/18.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

