PARTEA

Anul 173 (XVII) — Nr. 1.113

I

LEGI, DECRETE, HOTĂRÂRI ȘI ALTE ACTE

Vineri, 9 decembrie 2005

SUMAR
Pagina

Nr.

DECIZII ALE CURȚII CONSTITUȚIONALE
Decizia nr. 579 din 3 noiembrie 2005 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......

1–3

Decizia nr. 581 din 3 noiembrie 2005 referitoare la
excepția de neconstituționalitate a dispozițiilor
art. 18 alin. (3) din Legea nr. 146/1997 privind
taxele judiciare de timbru .........................................

3–5

DECIZII

ALE

370.

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
pentru Persoanele cu Handicap privind modificarea
formularelor prevăzute în anexa nr. 4 la
Metodologia de control, inspecție și monitorizare,
aplicabilă în domeniul de competență al Autorității
Naționale pentru Persoanele cu Handicap,
aprobată prin Ordinul președintelui Autorității
Naționale pentru Persoanele cu Handicap
nr. 248/2005 ..............................................................

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 579
din 3 noiembrie 2005

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură
civilă, excepție ridicată de Societatea Comercială îTofan
Grup International“ — S.A. în Dosarul nr. 2.153/2005 al
Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită.

Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere a excepției de neconstituționalitate
ca neîntemeiată. Precizează că textul de lege criticat a mai
fost supus controlului de constituționalitate, Curtea
respingând excepția. Consideră că nu au intervenit
elemente noi, de natură să conducă la reconsiderarea
soluției pronunțate cu acele prilejuri.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2005, pronunțată în Dosarul
nr. 2.153/2005, Judecătoria Sectorului 4 București a
sesizat Curtea Constituțională cu excepția de
neconstituționalitate a dispozițiilor art. 403 alin. 1 din
Codul de procedură civilă.
Excepția de neconstituționalitate a fost ridicată de
Societatea Comercială îTofan Grup International“ — S.A.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.113/9.XII.2005

într-o cauză civilă având ca obiect soluționarea unei cereri
de suspendare a executării silite.
În motivarea excepției de neconstituționalitate autorul
acesteia susține că dispozițiile art. 403 alin. 1 din Codul
de procedură civilă încalcă prevederile art. 21 alin. (1), (2)
și (3) din Constituție, deoarece condiționarea admiterii
cererii de suspendare a executării silite de depunerea unei
cauțiuni (al cărei cuantum este lăsat la libera apreciere a
instanței de judecată) constituie o atingere adusă accesului
liber la justiție, drept care trebuie asigurat nu numai în
privința cererii introductive, ci și cu privire la oricare dintre
cererile pe care părțile litigante le formulează pe parcursul
procesului. Consideră că impunerea acestei obligații
constituie o restrângere a exercițiului unui drept
fundamental, fără a fi întrunite condițiile prevăzute de
art. 53 alin. (1) din Constituție, și afectează nejustificat
prerogativele dreptului de proprietate.
Judecătoria Sectorului 4 București apreciază că
excepția de neconstituționalitate este neîntemeiată. Arată în
acest sens că, îîntrucât plata cauțiunii nu constituie o
condiție de admisibilitate a contestației la executare, ci
exclusiv pentru a se solicita suspendarea executării silite,
instituirea acestei obligații nu se poate considera că aduce
atingere accesului liber la justiție sau dreptului de
proprietate privată“. Precizează că scopul condiționării
admiterii cererii de suspendare a executării silite de
depunerea unei cauțiuni este acela de protejare a
creditorului împotriva exercitării cu rea-credință a dreptului
de a cere suspendarea executării silite, asigurându-i-se
posibilitatea de a fi despăgubit într-o asemenea situație.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția ridicată este
neîntemeiată, întrucât dispozițiile legale criticate nu aduc
atingere nici dreptului de acces liber la justiție și nici
dreptului la apărare. Aceste dispoziții nu reprezintă o
restrângere a exercițiului unor drepturi sau libertăți și sunt
adoptate în temeiul art. 126 alin. (2) din Constituție, potrivit
căruia competența și procedura de judecată sunt stabilite
numai prin lege. Pe de altă parte, îprocedura contestației la
executare asigură garanții suficiente pentru asigurarea
inviolabilității proprietății private a tuturor părților implicate în
proces“.
Avocatul Poporului apreciază că dispozițiile art. 403
alin. 1 din Codul de procedură civilă sunt constituționale,
întrucât instituirea obligației de plată a cauțiunii înu poate fi
calificată ca o modalitate de a împiedica accesul liber la
justiție și nu împiedică părțile interesate de a apela la
instanțele judecătorești și de a se prevala de toate
garanțiile procedurale care condiționează procesul echitabil“.
Aceste dispoziții legale înu pun în discuție restrângerea
exercițiului unor drepturi sau libertăți fundamentale“ și îsunt
în acord cu dispozițiile constituționale conform cărora
proprietatea privată este inviolabilă, în condițiile legii“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
astfel cum au fost modificate prin art. I pct. 156 din
Ordonanța de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 479
din 2 octombrie 2000, având următorul cuprins: îPână la
soluționarea contestației la executare sau a altei cereri privind
executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.“
În opinia autorului excepției, dispozițiile legale criticate
contravin următoarelor prevederi constituționale:
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“;
— Art. 136 alin. (5): îProprietatea privată este inviolabilă,
în condițiile legii organice“.
Examinând excepția de neconstituționalitate, Curtea
constată că dispozițiile art. 403 alin. 1 din Codul de
procedură civilă au mai făcut, în numeroase rânduri,
obiectul controlului de constituționalitate, raportat la aceleași
prevederi din Legea fundamentală ca și în prezenta cauză
și cu motivări asemănătoare. Astfel, de exemplu, prin
deciziile art. 227 din 18 mai 2004, publicată în Monitorul
Oficial al României, Partea I, nr. 482 din 28 mai 2004,
nr. 375 din 28 septembrie 2004, publicată în Monitorul
Oficial al României, Partea I, nr. 940 din 14 octombrie
2004, nr. 404 din 7 octombrie 2004, publicată în Monitorul
Oficial al României, Partea I, nr. 1.027 din 8 noiembrie
2004, și nr. 36 din 25 ianuarie 2005, publicată în Monitorul
Oficial al României, Partea I, nr. 156 din 22 februarie
2005, Curtea Constituțională a statuat că textul de lege
criticat este constituțional.
În considerentele deciziilor menționate Curtea a reținut
că art. 403 alin. 1 din Codul de procedură civilă nu
conține nici o dispoziție de natură să îngrădească exercițiul
dreptului de acces liber la justiție, al oricărei persoane,
pentru apărarea drepturilor, a libertăților ori a intereselor
sale legitime, ci îreglementează condițiile procedurale de
admisibilitate a unui capăt de cerere intermediar, formulat
prin cererea introductivă sau separat. Textul de lege criticat
constituie o normă de procedură, iar, potrivit prevederilor
art. 126 alin. (2) din Constituție, «Competența instanțelor
judecătorești și procedura de judecată sunt prevăzute numai
prin lege». Constituția, consacrând dreptul fundamental de
acces liber la justiție, nu interzice stabilirea prin lege a
anumitor condiții, reguli de procedură, în privința exercitării
acestui drept“.
Potrivit celor statuate de Curte, î(...) condiționarea
suspendării executării silite de depunerea unei cauțiuni, în
cuantum stabilit de instanța judecătorească, se impune

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005
pentru prevenirea exercitării abuzive a dreptului de a cere
suspendarea executării, precum și pentru protejarea
intereselor legitime ale creditorilor, legate de executarea cât
mai operativă a creanțelor lor, stabilite prin titluri executorii.
În același timp, depunerea cauțiunii constituie o garanție în
sensul că, în urma respingerii contestației la executare,
creditorul va putea cere și obține despăgubiri pentru
pagubele suferite datorită întârzierii executării silite“.
De asemenea, prin deciziile menționate, Curtea a mai
reținut că dispozițiile legale criticate contribuie și la
realizarea scopului urmărit prin prevederile art. 57 din

3

Constituție, conform cărora îCetățenii români, cetățenii străini
și apatrizii trebuie să-și exercite drepturile și libertățile
constituționale cu bună-credință, fără să încalce drepturile și
libertățile celorlalți“, precum și că art. 403 alin. 1 din Codul
de procedură civilă nu instituie restrângerea exercițiului
vreunui drept fundamental și nu aduce atingere principiului
inviolabilității proprietății private, în condițiile legii.
Argumentele care au condus la pronunțarea soluțiilor din
deciziile precitate își mențin valabilitatea și în prezenta
cauză, neintervenind elemente de noutate, care să justifice
modificarea jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 403 alin. 1 din Codul de procedură civilă, excepție
ridicată de Societatea Comercială îTofan Grup International“ — S.A. în Dosarul nr. 2.153/2005 al Judecătoriei Sectorului 4
București.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 581
din 3 noiembrie 2005
referitoare la excepția de neconstituționalitate a dispozițiilor art. 18 alin. (3)
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 18 alin. (3) din Legea nr. 146/1996
privind taxele judiciare de timbru, excepție ridicată de Dan
Niculescu în Dosarul nr. 1.687/2005 al Tribunalului
București — Secția a V-a civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, arătând
în acest sens că textul de lege criticat a mai fost supus
controlului de constituționalitate, Curtea Constituțională
statuând că acesta nu contravine normelor constituționale și
internaționale invocate ca fiind încălcate și în prezenta
cauză.

C U R T E A,

având în vedere actele și lucrările dosarului, reține
următoarele:
Prin Încheierea din 19 iulie 2005, pronunțată în Dosarul
nr. 1.687/2005, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 18 alin. (3) din
Legea nr. 146/1997 privind taxele judiciare de timbru.
Excepția de neconstituționalitate a fost invocată de Dan
Niculescu într-o cauză având ca obiect o cerere de
reexaminare a taxei de timbru.
În motivarea excepției de neconstituționalitate autorul
acesteia susține că textul de lege criticat, prevăzând
caracterul irevocabil al încheierii prin care se soluționează
cererea de reexaminare a taxei de timbru, este contrar
prevederilor art. 11 și 20 din Constituție, prin raportare la
îprevederile imperative ale Convenției europene a
drepturilor omului (inclusiv protocoalele adiționale) privind
obligativitatea ca orice hotărâre să fie supusă la cel puțin
două grade de jurisdicție“.
Tribunalul București — Secția a V-a civilă apreciază că
excepția de neconstituționalitate este neîntemeiată, arătând
în acest sens că posibilitatea exercitării unei căi de atac
împotriva încheierii de soluționare a cererii de reexaminare

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.113/9.XII.2005

a taxei de timbru ar afecta grav principiul celerității, care
guvernează soluționarea acestei chestiuni prealabile.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctul de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
a dispozițiilor legale criticate este neîntemeiată. Arată, în
acest sens, că textul de lege criticat a mai fost examinat
de către Curtea Constituțională, prin raportare la
prevederile art. 11, 20 și 21 din Constituție, iar prin
deciziile nr. 42 din 27 ianuarie 2005 și nr. 164 din
22 martie 2005, Curtea a statuat în sensul conformității lor
cu normele fundamentale invocate ca fiind încălcate și în
prezenta cauză. În plus, precizează că textul de lege
criticat nu încalcă nici prevederile art. 13 din Convenția
pentru apărarea drepturilor omului și a libertăților
fundamentale, îcare consacră dreptul la un recurs efectiv,
întrucât însăși cererea de reexaminare a taxei de timbru
este o cale de atac în sensul celei reglementate de aceste
dispoziții legale“.
Avocatul Poporului consideră că dispozițiile art. 18
alin. (3) din Legea nr. 146/1997 sunt constituționale. Textul
de lege criticat conține o normă de procedură, care
vizează un incident procedural prealabil antamării fondului
de către instanța de judecată, iar soluționarea acestei
chestiuni prealabile este guvernată de principiul celerității,
care ar fi grav afectat prin posibilitatea exercitării unei căi
de atac împotriva încheierii.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 18 alin. (3) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, astfel cum
acestea au fost modificate prin art. V pct. 2 din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, lege publicată în Monitorul
Oficial al României, Partea I, nr. 470 din 26 mai 2004.
Aceste dispoziții au următorul conținut:
— Art. 18 alin. (3): îCererea se soluționează în camera
de consiliu de un alt complet, fără citarea părților, prin
încheiere irevocabilă.“
Autorul excepției consideră că dispozițiile legale criticate
sunt contrare prevederilor art. 11 și 20 din Constituție,
referitoare la cuprinderea în dreptul intern a tratatelor
internaționale ratificate de Parlament, respectiv la prioritatea
față de reglementările interne a pactelor și tratatelor
privitoare la drepturile fundamentale ale omului, la care
România este parte. Aceste norme constituționale sunt
raportate, la modul general, la Convenția pentru apărarea
drepturilor omului și a libertăților fundamentale și la
protocoalele adiționale la Convenție. Din referirile exprese
la prevederile acestor instrumente juridice internaționale
rezultă că autorul are în vedere art. 13 din Convenția

pentru apărarea drepturilor omului și a libertăților
fundamentale și art. 2 din Protocolul nr. 7 la Convenție,
ratificate de România prin Legea nr. 30/1994, publicată în
Monitorul Oficial al României, Partea I, nr. 135 din 31 mai
1994. Aceste norme internaționale prevăd:
— Art. 13 din Convenția pentru apărarea drepturilor
omului și a libertăților fundamentale — îDreptul la un
recurs efectiv“:
îOrice persoană, ale cărei drepturi și libertăți recunoscute
de prezenta Convenție au fost încălcate, are dreptul să se
adreseze efectiv unei instanțe naționale, chiar și atunci când
încălcarea s-ar datora unor persoane care au acționat în
exercitarea atribuțiilor lor oficiale.“;
— Art. 2 din Protocolul nr. 7 la Convenție — îDreptul
la două grade de jurisdicție în materie penală“:
î1. Orice persoană declarată vinovată de o infracțiune de
către un tribunal are dreptul să ceară examinarea declarației
de vinovăție sau a condamnării de către o jurisdicție
superioară. Exercitarea acestui drept, inclusiv motivele pentru
care acesta poate fi exercitat, sunt reglementate de lege.
2. Acest drept poate face obiectul unor excepții în cazul
infracțiunilor minore, așa cum acestea sunt definite de lege,
sau când cel interesat a fost judecat în primă instanță de către
cea mai înaltă jurisdicție ori a fost declarat vinovat și
condamnat ca urmare a unui recurs împotriva achitării sale.“
Examinând excepția de neconstituționalitate
și
dispozițiile legale criticate, cu raportare la prevederile
constituționale și internaționale invocate, Curtea
Constituțională reține următoarele:
În jurisprudența sa, Curtea a statuat în mod constant că
accesul liber la justiție nu înseamnă acces la toate
structurile judecătorești și la toate gradele de jurisdicție.
Acest drept poate fi supus unor condiționări de fond și de
formă, iar existența uneia ori a mai multe căi de atac nu
este impusă, pentru toate cazurile, nici de Constituție și
nici de vreun tratat internațional la care România este
parte.
Condițiile de exercitare a dreptului de acces liber la
justiție, precum și a căilor de atac sunt prevăzute de
norme juridice de drept procesual, textul de lege criticat în
prezenta cauză având o astfel de natură. Or, conform
prevederilor art. 126 alin. (2) din Constituție, îCompetența
instanțelor judecătorești și procedura de judecată sunt
prevăzute numai prin lege“, iar art. 129 din Legea
fundamentală prevede că, îÎmpotriva hotărârilor judecătorești,
părțile interesate și Ministerul Public pot exercita căile de atac,
în condițiile legii“.
Curtea Constituțională nu poate reține pretinsa încălcare
a art. 13 din Convenția pentru apărarea drepturilor omului
și a libertăților fundamentale, care consacră dreptul oricărei
persoane de a se adresa justiției pentru apărarea
drepturilor, a libertăților și a intereselor sale legitime.
Sintagma îrecurs efectiv“ din denumirea articolului invocat
nu are semnificația unei căi de atac împotriva unei hotărâri
judecătorești, ci se referă la dreptul persoanei de a
recurge, prin cerere, la o instanță judecătorească, în
vederea soluționării cauzei sale. Or, potrivit art. 18 alin. (2)
din Legea nr.146/1997, împotriva modului de stabilire a
taxei de timbru se poate face cerere de reexaminare, astfel
că nu se poate susține lipsa oricărei căi de atac.
Mai mult, Curtea observă că cererea prin care se
contestă modul de stabilire a taxei de timbru nu privește
fondul litigiului dedus judecății, ci solicită doar un control
asupra legalității și temeiniciei sumei ce reprezintă taxa
judiciară de timbru, condiție prealabilă a accesului la
instanță.
În ceea ce privește susținerile potrivit cărora dispozițiile
art. 18 alin. (3) din Legea nr. 146/1997 contravin
prevederilor art. 2 din Protocolul nr. 7 la Convenție, Curtea
observă că nici acestea nu pot fi reținute, normele
internaționale invocate având aplicabilitate doar în materie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005
penală. De altfel, legislația națională poate deroga chiar și
de la această reglementare, conform prevederilor pct. 2 din
același articol, în situații de excepție, prevăzute în text.
Prin urmare, Curtea constată că textul de lege atacat
nu contravine reglementărilor internaționale invocate, astfel
că și criticile de neconstituționalitate față de art. 11 și 20
din Legea fundamentală sunt neîntemeiate.
De altfel, Curtea Constituțională a mai soluționat o
excepție de neconstituționalitate având același obiect și o

5

motivare similară, prin Decizia nr. 42 din 27 ianuarie 2005,
publicată în Monitorul Oficial al României, Partea I,
nr. 206 din 10 martie 2005, respingând excepția ca
neîntemeiată. Întrucât nu au intervenit elemente noi de
natură a determina modificarea jurisprudenței la care s-a
făcut referire, soluția și considerentele ce au stat la baza
acesteia sunt integral valabile și în prezenta cauză și se
impun a fi menținute.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 18 alin. (3) din Legea nr. 146/1997 privind taxele
judiciare de timbru, excepție ridicată de Dan Niculescu în Dosarul nr. 1.687/2005 al Tribunalului București — Secția a V-a
civilă.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PERSOANELE CU HANDICAP

ORDIN
privind modificarea formularelor prevăzute în anexa nr. 4 la Metodologia de control,
inspecție și monitorizare, aplicabilă în domeniul de competență al Autorității Naționale
pentru Persoanele cu Handicap, aprobată prin Ordinul președintelui Autorității Naționale
pentru Persoanele cu Handicap nr. 248/2005
Având în vedere prevederile art. 1 alin. (3) din Ordonanța Guvernului nr. 14/2003 privind înființarea, organizarea
și funcționarea Autorității Naționale pentru Persoanele cu Handicap, aprobată cu modificări și completări prin Legea
nr. 239/2003, cu modificările și completările ulterioare,
în temeiul art. 5 alin. (4) din Ordonanța Guvernului nr. 14/2003, aprobată cu modificări și completări prin Legea
nr. 239/2003,
președintele Autorității Naționale pentru Persoanele cu Handicap emite următorul ordin:
Art. 1. — Se modifică formularele prevăzute în anexa
nr. 4 la Metodologia de control, inspecție și monitorizare,
aplicabilă în domeniul de competență al Autorității Naționale
pentru Persoanele cu Handicap, aprobată prin Ordinul
președintelui Autorității Naționale pentru Persoanele cu
Handicap nr. 248/2005, publicat în Monitorul Oficial al
României, Partea I, nr. 912 din 12 octombrie 2005,
conform anexei*).

Art. 2. — Anexa face parte integrantă din prezentul
ordin.
Art. 3. — Direcțiile de specialitate din cadrul Autorității
Naționale pentru Persoanele cu Handicap vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale pentru Persoanele cu Handicap,
Silviu George Didilescu
București, 30 noiembrie 2005.
Nr. 370.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.113/9.XII.2005

ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.113/9.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.113/9.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.113/9.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.113/9.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.113/9.XII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.113/9.XII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.113/9.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|066991]
ISSN 1453—4495

PDF compression, OCR, web-optimization with CVISION's PdfCompressor

