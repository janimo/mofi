PARTEA

Anul 173 (XVII) — Nr. 950

I

Miercuri, 26 octombrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE CAMEREI DEPUTAȚILOR

34.

— Hotărâre privind modificarea și completarea
Regulamentului Camerei Deputaților........................

1–16

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea și completarea Regulamentului Camerei Deputaților
Camera Deputaților adoptă prezenta hotărâre.
Art. I. — Regulamentul Camerei Deputaților, aprobat prin Hotărârea
Camerei Deputaților nr. 8/1994, republicat în Monitorul Oficial al
României, Partea I, nr. 1.030 din 8 noiembrie 2004, cu modificările și
completările ulterioare, se modifică și se completează după cum
urmează:
1. Alineatul (1) al articolului 2 va avea următorul cuprins:
îArt. 2. — (1) Până la alegerea Biroului permanent lucrările
Camerei Deputaților sunt conduse de cel mai în vârstă deputat, în
calitate de președinte de vârstă, asistat de cei mai tineri 4 deputați, în
calitate de secretari.“
2. Alineatul (1) al articolului 3 va avea următorul cuprins:
îArt. 3. — (1) Pentru validarea mandatelor, Camera Deputaților
alege în prima sa ședință o comisie compusă din 30 de deputați, care
să reflecte configurația politică a Camerei Deputaților, așa cum aceasta
rezultă din constituirea grupurilor parlamentare.“
3. Articolul 4 va avea următorul cuprins:
îArt. 4. — (1) Numărul deputaților care vor fi desemnați în Comisia
de validare de către fiecare grup parlamentar se stabilește în funcție
de proporția membrilor săi în numărul total al deputaților.
(2) Propunerile pentru stabilirea numărului de deputați care revine
fiecărui grup parlamentar se fac, în condițiile art. 13, de către liderii
acestor grupuri și se transmit secretarilor Camerei Deputaților.

(3) Președintele de vârstă prezintă Camerei aceste propuneri în
ordinea descrescătoare a numărului membrilor grupurilor parlamentare,
iar plenul Camerei Deputaților hotărăște asupra lor cu votul majorității
deputaților prezenți.
(4) Propunerile pentru componența nominală a Comisiei de validare
se fac de către grupurile parlamentare, în limita numărului de locuri
aprobat.
(5) Componența Comisiei de validare este aprobată cu votul
majorității deputaților prezenți.“
4. Articolul 5 va avea următorul cuprins:
îArt. 5. — Comisia de validare își alege un președinte, un
vicepreședinte și un secretar, care alcătuiesc biroul comisiei, și se
organizează în 9 grupe de lucru, compuse din câte 3 membri, cu
respectarea proporției prevăzute la art. 4 alin. (1).“
5. Articolul 6 va avea următorul cuprins:
îArt. 6. — (1) Biroul Comisiei de validare repartizează grupelor de
lucru dosarele referitoare la alegerea deputaților, primite de la Biroul
Electoral Central, cu excepția celor privind membrii grupelor de lucru.
(2) Verificarea legalității alegerii deputaților care compun grupele de
lucru se face de către biroul Comisiei de validare.
(3) Biroul Comisiei de validare și grupele de lucru sunt obligate să
prezinte comisiei propunerile privind validarea sau invalidarea
mandatelor de deputat, în scris, în termen de cel mult 3 zile de la

2

MONITORUL OFICIAL AL ROMÂNIEI, PARTEA I, Nr. 950/26.X.2005

constituirea comisiei. Aceste propuneri se adoptă cu votul majorității
membrilor biroului sau al grupelor de lucru.
(4) După expirarea termenului de 3 zile, discutarea dosarelor
nesoluționate se face în plenul Comisiei de validare.
(5) Comisia de validare verifică și se pronunță în următoarele
situații:
a) asupra contestațiilor conținute în dosarele primite de la Biroul
Electoral Central, nesoluționate sau a căror soluționare s-a făcut cu
încălcarea dispozițiilor legale referitoare la procedura de soluționare;
b) asupra îndeplinirii de către fiecare deputat a condițiilor de
eligibilitate și a depunerii la dosar a tuturor documentelor cerute de
legislația în vigoare pentru validarea mandatelor.“
6. Articolul 7 se abrogă.
7. Articolul 8 va avea următorul cuprins:
îArt. 8. — (1) Comisia de validare, în cel mult 4 zile de la
constituirea sa, întocmește un raport în care vor fi nominalizați
deputații pentru care se propune validarea, invalidarea sau, după caz,
amânarea validării mandatelor, cu motivarea pe scurt a propunerilor de
invalidare sau de amânare.
(2) Comisia de validare propune validarea mandatelor deputaților
ale căror dosare sunt complete și se constată că alegerea respectivilor
deputați a fost făcută în conformitate cu prevederile legale.
(3) Comisia de validare propune invalidarea alegerii unui deputat în
cazul în care constată încălcarea prevederilor legale privind condițiile
de eligibilitate și în cazul în care există o hotărâre judecătorească de
condamnare, rămasă definitivă și irevocabilă, privind săvârșirea de
către respectivul deputat a unor infracțiuni legate de derularea
procesului electoral.
(4) Amânarea validării mandatului unui deputat se propune de
către Comisia de validare plenului Camerei Deputaților, pentru o dată
ulterioară, dacă nu s-au putut clarifica, în termenul prevăzut, toate
aspectele legate de soluționarea unor contestații și dacă deputatul în
cauză nu a depus toate documentele cerute de legislația în vigoare
pentru validarea mandatului său. În termen de cel mult 10 zile de la
clarificarea problemelor care au justificat amânarea, Comisia de
validare va propune validarea sau invalidarea mandatului, după caz.“
8. Articolul 9 va avea următorul cuprins:
îArt. 9. — Raportul este aprobat de către Comisia de validare cu
votul majorității membrilor acesteia.“
9. Articolul 10 va avea următorul cuprins:
îArt. 10. — (1) Camera Deputaților se întrunește în ședință, de
drept, în a 5-a zi de la constituirea Comisiei de validare, pentru
dezbaterea raportului acesteia.
(2) Raportul Comisiei de validare se prezintă de către președintele
acesteia plenului Camerei Deputaților.“
10. Articolul 11 va avea următorul cuprins:
îArt. 11. — (1) În cazul deputaților pentru care nu există motive de
invalidare potrivit art. 8 alin. (3), se întocmește, pe circumscripții
electorale, o listă cu numele și prenumele acestora, asupra căreia
Camera Deputaților se pronunță printr-un singur vot. În cazul
deputaților pentru care a fost propusă invalidarea mandatului, Camera
Deputaților dezbate și se pronunță prin vot pentru fiecare caz în parte.
(2) Validarea sau invalidarea mandatelor de deputat se face cu
votul majorității deputaților.“
11. Articolul 12 va avea următorul cuprins:
îArt. 12. — (1) Camera Deputaților este legal constituită după
validarea a două treimi din mandatele de deputați și după depunerea
jurământului de către aceștia.
(2) Deputații care refuză depunerea jurământului sunt considerați
invalidați. Refuzul depunerii jurământului se constată de către
președintele de ședință.“
12. Alineatul (5) al articolului 13 va avea următorul cuprins:
î(5) Deputații care reprezintă organizațiile cetățenilor aparținând
minorităților naționale, care au obținut mandatul de deputat în
conformitate cu art. 62 alin. (2) din Constituția României, republicată,
pot constitui un singur grup parlamentar.“
13. După articolul 13 se introduce un articol nou, articolul 131, cu
următorul cuprins:
îArt. 131. — (1) Deputații care nu au devenit membri ai unor
grupuri parlamentare constituite la întrunirea Camerei Deputaților,

deputații ale căror grupuri parlamentare s-au desființat, precum și
deputații deveniți independenți, prin demisie, prin excludere din partid,
prin părăsirea unui grup parlamentar, dacă nu s-au constituit în grupuri
parlamentare în conformitate cu prevederile art. 13 alin. (1)—(4), au
următoarele drepturi:
a) să intervină la dezbaterile generale, respectiv la dezbaterea
moțiunilor, într-un interval de 20 de secunde, având posibilitatea să-și
cumuleze aceste secunde pentru o singură intervenție realizată
printr-un reprezentant comun;
b) să delege un reprezentant comun, în calitate de observator fără
drept de vot la lucrările Comitetului liderilor grupurilor parlamentare;
c) să participe la delegațiile în străinătate ale grupurilor de
prietenie, ale comisiilor permanente sau pe bază de invitații personale,
cu acordul Biroului permanent.
(2) Deputaților prevăzuți la alin. (1) li se vor pune la dispoziție
pentru folosință comună, de către secretarul general, pe baza deciziei
Biroului permanent, o sală de ședință, logistica adecvată, un
autoturism și personal tehnic compus dintr-un șofer și o secretară.“
14. Articolul 14 va avea următorul cuprins:
îArt. 14. — (1) În prima sa ședință, fiecare grup parlamentar, după
constituire, procedează la desemnarea conducerii proprii alcătuite din
lider și, după caz, din unul sau mai mulți vicelideri și un secretar.
(2) Liderul grupului parlamentar are următoarele atribuții:
a) prezintă Camerei Deputaților denumirea grupului parlamentar,
componența numerică, nominală și conducerea acestuia, precum și
orice modificări care survin pe parcursul mandatului;
b) propune Camerei Deputaților reprezentanții grupului parlamentar
în Comisia de validare;
c) reprezintă grupul parlamentar și negociază în numele acestuia;
d) nominalizează reprezentanții grupului său parlamentar în
comisiile permanente ale Camerei Deputaților, în comisiile speciale sau
de anchetă ale acesteia ori în comisiile comune ale Camerei
Deputaților și Senatului;
e) nominalizează reprezentanții grupului său parlamentar în
instituțiile sau autoritățile publice aflate în subordinea Parlamentului
României, în grupurile de prietenie interparlamentare, în structuri
parlamentare internaționale la care România este parte;
f) face propuneri și prezintă candidații grupului său parlamentar
pentru funcțiile de conducere și pentru reprezentanții acestuia în
diverse structuri ale Camerei Deputaților, funcții care îi revin de drept,
conform ponderii grupului său parlamentar în configurația politică
inițială a Camerei Deputaților și negocierilor între liderii de grup;
g) solicită revocarea din funcție sau înlocuirea reprezentanților
grupului său parlamentar din structurile Camerei Deputaților;
h) participă la ședințele Biroului permanent al Camerei Deputaților
și la dezbaterile acestuia fără a avea drept de vot;
i) poate cere plenului Camerei Deputaților: pauză pentru consultări,
verificarea cvorumului, ținerea unor ședințe nepublice ale plenului,
încheierea dezbaterilor în Camera Deputaților;
j) informează membrii grupului său parlamentar asupra activităților
Camerei Deputaților și ale structurilor acesteia;
k) prezintă plenului Camerei Deputaților reprezentantul grupului său
parlamentar care participă la dezbaterile generale;
l) prezintă amendamentele grupului său parlamentar la proiectele
de lege și propunerile legislative aflate în dezbaterea comisiilor
permanente ale Camerei Deputaților;
m) propune retrimiterea la comisie a unui proiect de lege sau a
unei propuneri legislative, în condițiile prezentului regulament;
n) propune plenului Camerei Deputaților modalitatea de vot;
o) prezintă punctul de vedere al grupului său parlamentar cu privire
la propunerea de ridicare a imunității parlamentare a unuia dintre
membrii propriului grup;
p) își poate delega atribuțiile unuia dintre membrii conducerii
grupului său parlamentar; în lipsa acestora se pot delega atribuțiile
sale oricărui membru al grupului.
(3) Unul dintre viceliderii grupului parlamentar îl înlocuiește de
drept pe lider în lipsa acestuia sau ori de câte ori este nevoie. În
absența atât a liderului grupului parlamentar, cât și a viceliderilor și a
secretarului acestuia, grupul parlamentar decide desemnarea unui
înlocuitor pe durata absenței acestora.
(4) Secretarul grupului parlamentar ține evidența prezenței
deputaților grupului, asigură redactarea proceselor-verbale și

MONITORUL OFICIAL AL ROMÂNIEI, PARTEA I, Nr. 950/26.X.2005
îndeplinește orice alte atribuții ce sunt stabilite de grupul parlamentar
căruia îi aparține.“
15. Articolul 15 va avea următorul cuprins:
îArt. 15. — În prima ședință de constituire a Camerei Deputaților,
grupurile parlamentare sunt prezentate în ordinea mărimii acestora,
rezultată în urma alegerilor.“
16. Articolul 16 va avea următorul cuprins:
îArt. 16. — (1) Grupurile parlamentare, în funcție de ponderea lor
în Camera Deputaților, au la dispoziție personal angajat pentru munca
de secretariat și de specialitate, logistica necesară în vederea
desfășurării activității și autoturisme, potrivit hotărârii Biroului
permanent.
(2) Numirea și schimbarea din funcție a personalului angajat se fac
la propunerea liderului grupului parlamentar respectiv, în condițiile legii.
În condițiile în care un angajat care lucrează pentru grupul parlamentar
nu mai este agreat de către parlamentarii acelui grup sau dacă acel
grup parlamentar se desființează, angajatul sau angajații acelui grup
parlamentar vor fi transferați pe funcții echivalente, prin grija
secretarului general al Camerei Deputaților.“
17. Articolul 17 va avea următorul cuprins:
îArt. 17. — Președintele Camerei Deputaților împreună cu liderii
grupurilor parlamentare repartizează, la începutul primei sesiuni a
legislaturii, locurile în sala de ședințe pentru fiecare grup parlamentar.“
18. Articolul 19 va avea următorul cuprins:
îArt. 19. — (1) Orice modificare intervenită în componența unui
grup parlamentar se aduce la cunoștință președintelui Camerei
Deputaților sub semnătura liderului grupului și, după caz, a deputatului
care își schimbă apartenența la grupul parlamentar.
(2) Președintele Camerei Deputaților informează deputații, în
ședință publică, asupra modificărilor intervenite în componența
grupurilor parlamentare.
(3) Orice deputat are dreptul să aducă la cunoștință plenului
Camerei Deputaților orice modificare privind apartenența sa la un grup
parlamentar.“
19. Articolul 20 va avea următorul cuprins:
îArt. 20. — (1) După constituirea legală a Camerei Deputaților se
aleg președintele Camerei Deputaților și apoi ceilalți membri ai Biroului
permanent al acesteia.
(2) Președintele Camerei Deputaților face parte din Biroul
permanent al Camerei Deputaților și este președintele acestuia. Din
Biroul permanent al Camerei Deputaților mai fac parte 4 vicepreședinți,
4 secretari și 4 chestori.
(3) Biroul permanent al Camerei Deputaților este format în urma
negocierilor dintre liderii grupurilor parlamentare, respectându-se
configurația politică a Camerei Deputaților, așa cum rezultă din
constituirea inițială a grupurilor parlamentare.
(4) Calitatea de președinte al Camerei Deputaților sau cea de
membru al Biroului permanent încetează în urma demisiei, a revocării
sau a pierderii calității de deputat.“
20. Alineatul (1) al articolului 21 va avea următorul cuprins:
îArt. 21. — (1) Președintele Camerei Deputaților este ales pe
durata mandatului Camerei, prin vot secret, cu buletine de vot pe care
sunt înscrise, în ordine alfabetică, numele și prenumele tuturor
candidaților propuși de grupurile parlamentare. Fiecare grup
parlamentar poate face o singură propunere.“
21. Articolul 22 va avea următorul cuprins:
îArt. 22. — Odată cu alegerea președintelui Camerei Deputaților,
activitatea președintelui de vârstă ales conform art. 2 încetează de
drept.“
22. Articolul 23 va avea următorul cuprins:
îArt. 23. — (1) Alegerea vicepreședinților, a secretarilor și a
chestorilor care compun Biroul permanent se face la propunerea
grupurilor parlamentare, în conformitate cu ponderea acestora potrivit
configurației politice inițiale a Camerei Deputaților și negocierii liderilor
grupurilor parlamentare.
(2) În vederea depunerii propunerilor, Camera Deputaților aprobă
numărul de locuri din Biroul permanent, negociat de liderii grupurilor
parlamentare, așa cum revin, pe funcții, grupurilor parlamentare
constituite potrivit configurației politice inițiale a Camerei Deputaților.

3

(3) Propunerile nominale pentru funcțiile prevăzute la alin. (1) se
fac de către liderii grupurilor parlamentare, în limita numărului de
locuri stabilit potrivit alin. (2). Lista candidaților propuși pentru Biroul
permanent se supune în întregime votului Camerei Deputaților și se
aprobă cu majoritatea voturilor deputaților. Dacă nu se realizează
această majoritate, se organizează un nou tur de scrutin, în care lista
este aprobată cu majoritatea voturilor deputaților prezenți. Votul este
secret și se exprimă prin bile.“
23. Articolul 24 va avea următorul cuprins:
îArt. 24. — Vicepreședinții, secretarii și chestorii Camerei
Deputaților sunt aleși la începutul fiecărei sesiuni ordinare, la
propunerea grupurilor parlamentare cărora le-au fost repartizate locurile
respective, în conformitate cu prevederile art. 23.“
24. Articolul 25 va avea următorul cuprins:
îArt. 25. — Președintele Camerei Deputaților și orice alt membru al
Biroului permanent pot fi revocați înainte de expirarea mandatului, cu
votul majorității deputaților. Votul este secret și se exprimă prin
buletine de vot în cazul președintelui Camerei Deputaților și prin bile
în cazul celorlalți membri ai Biroului permanent. Propunerea de
revocare se face în scris și este însoțită de semnăturile inițiatorilor.“
25. După articolul 25 se introduc două articole noi, articolele 251
și 252, cu următorul cuprins:
îArt. 251. — (1) Revocarea din funcție a președintelui Camerei
Deputaților poate fi propusă, când se schimbă majoritatea politică din
Camera Deputaților, de către majoritatea deputaților.
(2) Revocarea din funcție a președintelui Camerei Deputaților poate
fi propusă și la cererea a minimum o treime din numărul total al
deputaților, în una dintre următoarele situații:
a) încalcă prevederile Constituției României;
b) încalcă grav sau în mod repetat prevederile Regulamentului
Camerei Deputaților sau ale Regulamentului ședințelor comune ale
Camerei Deputaților și Senatului.
(3) Revocarea președintelui Camerei Deputaților poate fi cerută de
grupul parlamentar care l-a propus.
(4) Propunerea de revocare se depune la Biroul permanent, care
verifică, din punct de vedere formal, îndeplinirea condițiilor prevăzute
la alin. (1), (2), (3) și (7), după caz, urmând ca acesta să introducă în
proiectul ordinii de zi a următoarei ședințe de plen propunerea de
revocare. Dezbaterea asupra propunerii de revocare se va realiza cu
respectarea prevederilor art. 216. Dezbaterea se realizează pe baza
unui aviz consultativ al Comisiei juridice, de disciplină și imunități, în
legătură cu situațiile prevăzute la alin. (2) lit. a) și b).
(5) Președintele Camerei Deputaților căruia i s-a cerut revocarea
nu poate conduce ședința Biroului permanent sau cea a plenului în
care se discută revocarea sa. El va fi înlocuit prin votul Biroului
permanent de unul dintre vicepreședinți.
(6) Dacă propunerea de revocare este aprobată de plenul Camerei,
se organizează alegerea unui nou președinte, în conformitate cu
prevederile art. 21.
(7) În cazul în care este revocat președintele Camerei Deputaților,
la cererea majorității politice nou-formate, din rândul căreia a fost ales
noul președinte, aceasta va ceda o funcție de vicepreședinte pentru
tot restul legislaturii grupului parlamentar care a deținut funcția de
președinte al Camerei Deputaților, pentru a se respecta configurația
politică, în conformitate cu prevederile art. 20 alin. (3). Funcția de
vicepreședinte, care este cedată, va fi stabilită prin renegociere în
interiorul majorității politice respective și va fi precizată în cererea de
revocare înaintată Biroului permanent. În cazul în care noul președinte
ales aparține unui grup parlamentar din cadrul majorității politice care a
propus revocarea, respectarea configurației politice se realizează prin
renegociere în cadrul acestei majorități.
Art. 252. — (1) Revocarea din funcție a oricăruia dintre ceilalți
membri ai Biroului permanent poate fi solicitată de grupul parlamentar
care l-a propus.
(2) Revocarea din funcție a oricăruia dintre ceilalți membri ai
Biroului permanent poate fi propusă și la cererea a minimum o treime
din numărul total al deputaților, în una dintre următoarele situații:
a) încalcă prevederile Constituției României;
b) încalcă grav sau în mod repetat prevederile Regulamentului
Camerei Deputaților sau ale Regulamentului ședințelor comune ale
Camerei Deputaților și Senatului.

4

MONITORUL OFICIAL AL ROMÂNIEI, PARTEA I, Nr. 950/26.X.2005

(3) Propunerea de revocare se depune la Biroul permanent, care
verifică, din punct de vedere formal, îndeplinirea condițiilor prevăzute
la alin. (1) sau (2), după caz, urmând ca acesta să introducă în
proiectul ordinii de zi a următoarei ședințe de plen propunerea de
revocare. Dezbaterea asupra propunerii de revocare se va realiza cu
respectarea prevederilor art. 216. Dezbaterea se realizează pe baza
unui aviz consultativ al Comisiei juridice, de disciplină și imunități, în
legătură cu situațiile prevăzute la alin. (2) lit. a) și b).
(4) Membrii Biroului permanent al Camerei Deputaților cărora li s-a
cerut revocarea nu pot conduce sau, după caz, nu pot participa la
conducerea lucrărilor Biroului permanent sau a ședinței în plen a
Camerei Deputaților în care se discută revocarea lor; ei vor fi înlocuiți,
prin votul Biroului permanent, de unul dintre membrii Biroului
permanent care îndeplinește condițiile regulamentare, dar pot fi
prezenți în calitate de parte interesată.
(5) Dacă propunerea de revocare este aprobată de plenul Camerei
Deputaților, se organizează alegerea unui nou membru al Biroului
permanent al Camerei Deputaților, cu respectarea configurației politice
inițiale a Camerei, în conformitate cu prevederile art. 23.
(6) Dacă un grup parlamentar din Camera Deputaților s-a
desființat, funcțiile aferente acelui grup parlamentar se redistribuie
celorlalte grupuri parlamentare rămase, în mod proporțional.“
26. Articolul 26 va avea următorul cuprins:
îArt. 26. — (1) Funcția de președinte al Camerei Deputaților,
devenită vacantă în timpul legislaturii din alte motive decât revocarea,
se ocupă cu respectarea dispozițiilor art. 20 alin. (3) și ale art. 21.
(2) Funcțiile din Biroul permanent devenite vacante în timpul
sesiunii din alte motive decât revocarea se ocupă la propunerea
grupului parlamentar căruia i-a fost repartizată funcția respectivă, în
condițiile prevăzute la art. 23.“
27. Articolul 27 va avea următorul cuprins:
îArt. 27. — Odată cu alegerea Biroului permanent, activitatea
secretarilor desemnați în condițiile art. 2 alin. (1) încetează.“
28. Titlul secțiunii a 4-a a capitolului I va avea următorul cuprins:
îSECȚIUNEA a 4-a
Biroul permanent al Camerei Deputaților
și Comitetul liderilor grupurilor parlamentare“
29. Literele d), f), g), i) și j) ale alineatului (1) al articolului 29 vor
avea următorul cuprins:
îd) prezintă Camerei Deputaților spre aprobare proiectul de buget
al acesteia și contul de încheiere a exercițiului bugetar. Proiectul de
buget se distribuie către deputați împreună cu nota de fundamentare și
anexele acestuia, cu cel puțin 7 zile înainte de data supunerii spre
aprobare plenului Camerei;
...............................................................................................................
f) primește sub formă electronică și asigură difuzarea pe site-ul
Camerei Deputaților a proiectelor de legi, propunerilor legislative,
proiectelor de hotărâri ale Camerei Deputaților, amendamentelor primite
de la Guvern și rapoartelor comisiilor parlamentare, în ordinea
depunerii acestora la Secretariatul general al Camerei Deputaților.
Documentele menționate pot fi transmise și pe suport hârtie, la
solicitarea scrisă a deputaților, formulată la începutul fiecărei sesiuni;
g) întocmește proiectul ordinii de zi a ședințelor Camerei
Deputaților și al programului de lucru al acesteia, pe care le transmite
Comitetului liderilor grupurilor parlamentare spre dezbatere și aprobare;
..............................................................................................................
i) supune spre aprobare Camerei Deputaților componența
delegațiilor permanente la organizațiile parlamentare mondiale sau
regionale, pe baza consultării grupurilor parlamentare și cu respectarea
configurației politice inițiale a Camerei;
j) avizează și supune aprobării plenului Camerei structura
organizatorică, statul de funcții și regulamentul serviciilor Camerei
Deputaților;“.
30. După litera f) a alineatului (1) al articolului 29 se introduc două
litere noi, literele f1) și f2), cu următorul cuprins:
îf1) hotărăște, în cazul inițiativelor legislative, reținerea lor spre
dezbatere și adoptare ca primă Cameră sesizată sau trimiterea la
Senat a celor pentru care Camera Deputaților este Cameră
decizională;
f2) difuzează la casetele deputaților programul de lucru, ordinea de
zi, informarea cu privire la inițiativele legislative înregistrate la Biroul

permanent al Camerei Deputaților, proiectele de hotărâri ale Camerei
Deputaților, legile adoptate cu privire la care deputații pot sesiza
Curtea Constituțională, precum și alte documente care nu sunt
menționate la lit. f);“.
31. După litera g) a alineatului (1) al articolului 29 se introduce o
literă nouă, litera g1), cu următorul cuprins:
îg1) rezolvă orice sesizare privind situația de incompatibilitate,
vacantare, blocaj, obstrucționare sau comportament abuziv din partea
biroului comisiei sau a unui grup de deputați al unei comisii
permanente, nerezolvată de comisia respectivă;“.
32. După litera l) a alineatului (1) al articolului 29 se introduce o
literă nouă, litera l1), cu următorul cuprins:
îl1) propune Camerei Deputaților numirea secretarului general și a
secretarului general adjunct;“.
33. După alineatul (1) al articolului 29 se introduce un alineat nou,
alineatul (11), cu următorul cuprins:
î(1 1 ) La lucrările Biroului permanent participă reprezentantul
Guvernului pentru relația cu Parlamentul, liderii grupurilor parlamentare
constituite în Cameră, iar la lucrările care vizează activitățile comisiilor
participă președinții comisiilor permanente ale Camerei Deputaților.“
34. Alineatul (2) al articolului 29 va avea următorul cuprins:
î(2) Dezbaterile din Biroul permanent se consemnează în
stenograme și se introduc pe site-ul Camerei Deputaților, cu excepția
celor declarate confidențiale.“
35. Literele a), b), d), g) și i) ale articolului 31 vor avea următorul
cuprins:
îa) convoacă deputații în sesiuni ordinare sau extraordinare,
conform prevederilor prezentului regulament;
b) conduce lucrările plenului Camerei Deputaților, asistat obligatoriu
de 2 secretari, și asigură menținerea ordinii în timpul dezbaterilor,
precum și respectarea prevederilor prezentului regulament;
..............................................................................................................
d) conduce lucrările ședințelor Biroului permanent;
...............................................................................................................
g) asigură trimiterea de îndată la Senat, spre dezbatere, a
proiectelor de legi adoptate sau respinse de Camera Deputaților ori,
după caz, Președintelui României, spre promulgare, a legilor votate, în
termenele legale;
.............................................................................................................
i) îndeplinește orice alte atribuții prevăzute de prezentul regulament,
precum și însărcinările date de plenul Camerei Deputaților.“
36. Litera e) a articolului 31 se abrogă.
37. După litera h) a articolului 31 se introduce o literă nouă, litera h1),
cu următorul cuprins:
îh1) prezintă rapoarte justificative, anual, în fața plenului asupra
utilizării fondului președintelui;“.
38. Articolul 33 va avea următorul cuprins:
îArt. 33. — Secretarii întocmesc lista înscrierilor la cuvânt, pe baza
solicitărilor, în ordinea în care acestea au fost făcute; prezintă
propunerile, amendamentele și orice alte comunicări adresate plenului
Camerei Deputaților, efectuează apelul nominal, consemnează rezultatul
votului, țin evidența hotărârilor adoptate, veghează la întocmirea
stenogramelor ședințelor plenului Camerei Deputaților, îl asistă pe
președintele Camerei Deputaților în realizarea atribuțiilor ce îi revin și
îndeplinesc orice alte sarcini primite de la acesta sau de la Biroul
permanent.“
39. Alineatele (1) și (3) ale articolului 34 vor avea următorul
cuprins:
îArt. 34. — (1) Chestorii verifică modul de gestionare a
patrimoniului, funcționarea și calitatea serviciilor Camerei Deputaților și
fac propuneri corespunzătoare Biroului permanent. Aceștia exercită
controlul financiar asupra cheltuielilor efectuate, prezintă Biroului
permanent proiectul de buget al Camerei Deputaților și contul de
încheiere a exercițiului bugetar anual, asigură menținerea ordinii în
sediul Camerei Deputaților și îndeplinesc alte atribuții, în conformitate
cu dispozițiile președintelui acesteia sau ale Biroului permanent.
.............................................................................................................
(3) La sfârșitul fiecărei sesiuni parlamentare chestorii prezintă
plenului Camerei Deputaților un raport cu privire la rezultatele
controalelor efectuate.“

MONITORUL OFICIAL AL ROMÂNIEI, PARTEA I, Nr. 950/26.X.2005
40. Partea introductivă și literele a) și b) ale articolului 35 vor avea
următorul cuprins:
îArt. 35. — Comitetul liderilor grupurilor parlamentare este alcătuit
din liderii grupurilor parlamentare constituite conform configurației
politice inițiale și are următoarele atribuții:
a) aprobă ordinea de zi a ședințelor Camerei Deputaților și
programul de lucru al acesteia, precum și modificările sau completările
aduse ordinii de zi ori programului de lucru;
b) propune plenului Camerei Deputaților modul de organizare a
dezbaterilor în plenul Camerei Deputaților prin alocarea pentru fiecare
grup parlamentar, în funcție de ponderea sa în numărul total al
deputaților, a timpului afectat pentru luările de cuvânt în ședința
plenară a Camerei Deputaților; alocarea timpului afectat dezbaterilor
este obligatorie la dezbaterile politice și facultativă la dezbaterile
generale asupra unui proiect de lege sau asupra unei propuneri
legislative;“.
41. Alineatele (1) și (2) ale articolului 36 vor avea următorul
cuprins:
îArt. 36. — (1) Comitetul liderilor grupurilor parlamentare hotărăște
cu majoritatea rezultată din ponderea votului fiecărui membru prezent.
Ponderea este dată de proporția grupului parlamentar reprezentat de
lider în numărul total al deputaților, conform configurației politice inițiale.
(2) La lucrările Comitetului liderilor grupurilor parlamentare din
Camera Deputaților participă, fără drept de vot, președintele Camerei
Deputaților și, dacă este cazul, reprezentantul Guvernului României sau
președintele comisiei parlamentare care a depășit termenul de
depunere a raportului.“
42. După alineatul (2) al articolului 36 se introduce un alineat nou,
alineatul (21), cu următorul cuprins:
î(2 1 ) Comitetul liderilor grupurilor parlamentare din Camera
Deputaților se întrunește săptămânal, de regulă miercurea și ori de
câte ori este nevoie, la cererea unui lider de grup parlamentar, a
președintelui Camerei Deputaților sau a Biroului permanent al Camerei
Deputaților.“
43. Alineatul (3) al articolului 36 va avea următorul cuprins:
î(3) Comitetul liderilor grupurilor parlamentare se întrunește și
lucrează în mod regulamentar în prezența a mai mult de jumătate din
numărul liderilor grupurilor parlamentare, care reprezintă majoritatea
deputaților, fiind prezidat de președintele Camerei Deputaților.“
44. Articolul 37 va avea următorul cuprins:
îArt. 37. — Comisiile Camerei Deputaților sunt organisme de lucru
ale acesteia, înființate cu scopul de a îndeplini atribuțiile prevăzute de
lege și de prezentul regulament. Comisiile Camerei Deputaților
pregătesc documentele de lucru pentru lucrările în plen ale acesteia și
exercită controlul parlamentar.“
45. Alineatele (3) și (4) ale articolului 38 vor avea următorul
cuprins:
î(3) Comisiile permanente ale Camerei Deputaților sunt formate
dintr-un număr de 11—33 de deputați, cu excepția Comisiei pentru
regulament, care se compune din câte un reprezentant al fiecărui grup
parlamentar din Camera Deputaților. Numărul membrilor comisiilor
permanente se stabilește, pentru fiecare caz în parte, de plenul
Camerei Deputaților, la propunerea Comitetului liderilor grupurilor
parlamentare din Camera Deputaților. Obiectivele, numărul membrilor,
componența nominală și conducerea comisiilor de anchetă sau
speciale ale Camerei Deputaților se aprobă de plenul acesteia odată
cu constituirea acestora.
(4) Un deputat face parte, în mod obligatoriu, dintr-o singură
comisie permanentă, cu excepția membrilor Comisiei pentru
regulament, Comisiei pentru tehnologia informațiilor și comunicațiilor și
ai Comisiei pentru egalitate de șanse pentru femei și bărbați, care pot
face parte și din altă comisie permanentă. Pe durata mandatului,
membrii Biroului permanent pot opta pentru una dintre comisiile
permanente.“
46. Articolul 39 va avea următorul cuprins:
îArt. 39. — (1) Alcătuirea comisiilor Camerei Deputaților se face cu
respectarea configurației politice inițiale a acesteia.

5

(2) Pentru fiecare comisie numărul de locuri care revine fiecărui
grup parlamentar sau deputaților independenți se aprobă prin hotărâre
a Camerei Deputaților, la propunerea Comitetului liderilor grupurilor
parlamentare.“
47. Articolul 40 va avea următorul cuprins:
îArt. 40. — Propunerile de membri ai comisiilor Camerei
Deputaților se vor face de grupurile parlamentare, în limita locurilor
aprobate de plenul Camerei Deputaților, potrivit prevederilor prezentului
regulament, în termenul stabilit de Biroul permanent al Camerei
Deputaților.“
48. Articolul 41 va avea următorul cuprins:
îArt. 41. — (1) Numărul membrilor fiecărei comisii a Camerei
Deputaților este stabilit, prin acordul liderilor grupurilor parlamentare, cu
respectarea configurației politice inițiale a Camerei Deputaților.
(2) În cazul în care nu există dezacord asupra numărului membrilor
în comisiile Camerei Deputaților potrivit alin. (1), plenul Camerei
Deputaților va aproba, prin hotărâre, componența numerică și nominală
a comisiilor acesteia cu votul deschis al majorității deputaților prezenți.“
49. Articolul 42 va avea următorul cuprins:
îArt. 42. — Dacă grupurile parlamentare nu ajung la un acord
asupra componenței uneia sau a mai multor comisii, Biroul permanent
supune spre aprobare și Camera Deputaților hotărăște, cu votul
majorității membrilor prezenți, asupra candidaturilor susținute de fiecare
dintre grupurile parlamentare, respectându-se configurația politică inițială
a Camerei.“
50. Alineatele (1), (2) și (5) ale articolului 43 vor avea următorul
cuprins:
îArt. 43. — (1) În prima lor ședință, convocată de Biroul
permanent al Camerei Deputaților, comisiile permanente își aleg
birourile, compuse din câte un președinte, 2 vicepreședinți și
2 secretari, cu excepția Comisiei pentru regulament, al cărei birou este
compus din președinte, un vicepreședinte și 2 secretari. Funcțiile din
biroul Comisiei pentru regulament sunt ocupate în ordinea mărimii
grupurilor parlamentare.
(2) Componența biroului comisiei se stabilește prin negocieri între
liderii grupurilor parlamentare, respectându-se configurația politică
inițială a Camerei, așa cum rezultă din constituirea inițială a grupurilor
parlamentare.
.............................................................................................................
(5) Revocarea unui membru din biroul comisiei se hotărăște cu
votul majorității deputaților din comisie, la solicitarea grupului
parlamentar care l-a propus sau a mai mult de jumătate din numărul
membrilor comisiei.“
51. Articolul 44 va avea următorul cuprins:
îArt. 44. — Biroul fiecărei comisii a Camerei Deputaților:
a) propune ordinea de zi a ședințelor, prezentând comisiei lista
cuprinzând toate inițiativele legislative și celelalte probleme de
competența acesteia;
b) propune proiectul regulamentului de funcționare a comisiei și
orice modificare a acestuia;
c) propune sarcinile ce revin deputaților din comisie;
d) adoptă hotărâri în chestiuni care interesează bunul mers al
activității comisiei, stabilește atribuțiile personalului tehnic de specialitate
al comisiei și controlează îndeplinirea acestora;
e) constituie, cu aprobarea comisiei, dacă este necesar, subcomisii,
desemnându-le misiunea, componența și conducerea;
f) invită să ia parte la lucrările comisiei reprezentanți ai societății
civile, ai asociațiilor patronale, profesionale sau sindicale, ai
administrației publice centrale ori locale, precum și ai altor persoane
juridice, precum și persoane fizice, la solicitarea membrilor comisiei, a
Guvernului și a persoanelor interesate;
g) organizează, la propunerea membrilor comisiei, ședințe de
consultări cu reprezentanți ai societății civile, ai asociațiilor patronale și
profesionale, ai sindicatelor, ai administrației publice centrale sau/și
locale;
h) aprobă prezența persoanelor interesate să ia parte la lucrările
comisiei în condițiile prevăzute la art. 131 alin. (1) teza a II-a.“
52. După litera b) a articolului 45 se introduce o literă nouă, litera b1),
cu următorul cuprins:
îb 1 ) convoacă biroul comisiei pentru a stabili modalitățile de
îndeplinire a activităților reglementate la art. 44;“.

6

MONITORUL OFICIAL AL ROMÂNIEI, PARTEA I, Nr. 950/26.X.2005

53. Literele c), d) și e) ale articolului 45 vor avea următorul
cuprins:
îc) asigură reprezentarea comisiei în raporturile cu Guvernul
României, cu Biroul permanent al Camerei și cu celelalte comisii ale
Camerei Deputaților și ale Senatului;
d) îndeplinește alte atribuții cerute de desfășurarea în bune condiții
a lucrărilor comisiei prevăzute în prezentul regulament, în
Regulamentul ședințelor comune ale Camerei Deputaților și Senatului,
precum și în regulamentul comisiei;
e) solicită Biroului permanent al Camerei Deputaților, pentru
activitatea comisiei și a membrilor acesteia, personal de secretariat și
de specialitate, logistica necesară în vederea desfășurării activității
comisiei, autoturisme, în mod similar cu liderul de grup.“
54. Articolul 46 va avea următorul cuprins:
îArt. 46. — Vicepreședinții comisiilor îndeplinesc, pe rând, atribuțiile
președintelui, în absența sau potrivit delegării date de către acesta.“
55. Literele d) și e) ale articolului 47 vor avea următorul cuprins:
îd) urmăresc întocmirea proceselor-verbale, realizarea
stenogramelor sau înregistrarea ședințelor comisiei, după caz;
e) îndeplinesc orice alte activități necesare bunului mers al
activității comisiei, ca urmare a dispozițiilor biroului sau ale
președintelui acesteia.“
56. După litera d) a articolului 47 se introduce o literă nouă, litera d1),
cu următorul cuprins:
îd1) urmăresc buna funcționare a dotărilor comisiei, precum și
activitatea personalului;“.
57. După articolul 47 se introduce un articol nou, articolul 471, cu
următorul cuprins:
îArt. 471. — Înainte de aprobarea ordinii de zi președintele de
ședință este obligat să supună votului toate propunerile de modificare
sau de completare a ordinii de zi.“
58. După alineatul (2) al articolului 48 se introduc două alineate
noi, alineatele (21) și (22), cu următorul cuprins:
î(2 1 ) Pentru ca ședințele comisiei să se desfășoare în mod
regulamentar este necesară prezența majorității membrilor.
(22) Hotărârile comisiilor Camerei Deputaților se adoptă cu votul
majorității membrilor prezenți.“
59. Alineatele (3) și (4) ale articolului 48 vor avea următorul
cuprins:
î(3) În caz de absență nejustificată de la lucrările comisiei,
deputatului i se reține din indemnizația lunară, pentru fiecare zi de
absență, o sumă de bani ce reprezintă a 21-a parte din indemnizația
lunară, la care se adaugă diurna de deplasare.
(4) Deputatul care absentează de la lucrările comisiei poate fi
înlocuit de un alt deputat din același grup, pe baza împuternicirii
semnate de liderul grupului parlamentar.“
60. Articolul 49 va avea următorul cuprins:
îArt. 49. — (1) Ședințele comisiilor parlamentare pot avea loc în
același timp cu cele ale plenului Camerei Deputaților, pe baza
aprobării date de Biroul permanent, la solicitarea președintelui de
comisie.
(2) Ședințele comisiilor parlamentare nu pot avea loc concomitent
cu ședința plenului dedicată votului final, potrivit ordinii de zi. De
asemenea, lucrările comisiei se suspendă de drept în cazul în care
președintele de ședință al Camerei Deputaților solicită prezența
deputaților la lucrările în plen.
(3) Activitatea comisiilor permanente ale Camerei Deputaților se
desfășoară, de regulă, la sediul Parlamentului. În cazuri excepționale și
cu aprobarea prealabilă a Biroului permanent, activitatea comisiilor se
poate desfășura în afara sediului Parlamentului.“
61. Articolul 50 va avea următorul cuprins:
îArt. 50. — Ședințele comisiilor Camerei Deputaților sunt publice,
cu excepția cazurilor în care plenul acestora prevede altfel. Lucrările
comisiilor Camerei Deputaților pot fi transmise pe rețeaua internă de
televiziune a Camerei Deputaților și la posturile de radio și televiziune.“
62. Articolul 51 va avea următorul cuprins:
îArt. 51. — (1) Miniștrii au acces la lucrările comisiilor. Dacă li se
solicită participarea, prezența lor devine obligatorie. Guvernul trebuie

înștiințat, prin președintele comisiei, cu cel puțin 24 de ore înainte, cu
privire la data, ora și locul desfășurării ședințelor comisiilor.
(2) O dată pe sesiune miniștrii prezintă un raport de activitate și
strategia ministerului în fața comisiei de resort a Camerei Deputaților.“
63. Alineatele (1), (2) și (4) ale articolului 52 vor avea următorul
cuprins:
îArt. 52. — (1) La ședințele comisiilor vor fi invitați să participe
deputații și senatorii care au făcut propuneri, care stau la baza
lucrărilor acestora, cum ar fi autori de propuneri legislative, de
amendamente etc., precum și, la cererea președintelui comisiei,
specialiști ai Consiliului Legislativ.
(2) Comisiile pot invita să participe la lucrări persoane interesate,
reprezentanți ai unor organizații neguvernamentale și specialiști din
partea unor autorități publice sau a altor instituții specializate.
Reprezentanții organizațiilor neguvernamentale și specialiștii invitați pot
să își prezinte opiniile cu privire la problemele discutate în comisie sau
pot înmâna președintelui comisiei documentații ce vizează tematica
pusă în discuție.
..............................................................................................................
(4) Numai deputații care sunt membri ai comisiei permanente sau
înlocuitorii împuterniciți au drept de vot la lucrările comisiei.“
64. Alineatul (3) al articolului 52, articolul 53 și articolul 54 se
abrogă.
65. Articolul 55 va avea următorul cuprins:
îArt. 55. — (1) La începerea dezbaterii unui punct aflat pe ordinea
de zi, comisia desemnează, la propunerea președintelui sau a unui alt
membru, unul ori mai mulți raportori dintre membrii săi.
(2) Raportorul va participa la redactarea raportului sau a avizului
comisiei, care va fi supus aprobării acesteia, și poate susține raportul
în plenul Camerei.
(3) Rapoartele și avizele vor cuprinde, în mod obligatoriu, pe lângă
opinia majorității membrilor comisiei, atât amendamentele admise, cât
și părerea contrară motivată a celorlalți deputați din comisie și
amendamentele respinse.“
66. Articolul 57 va avea următorul cuprins:
îArt. 57. — (1) Cu privire la desfășurarea ședințelor comisiilor se
încheie procese-verbale și se pot realiza stenograme sau înregistrări,
care pot fi consultate de deputați.
(2) La sfârșitul fiecărei ședințe, prin grija biroului comisiei se
redactează sinteza lucrărilor și un comunicat de presă.
(3) Sinteza lucrărilor fiecărei comisii se publică săptămânal în
Monitorul Oficial al României, Partea a II-a. Sinteza cuprinde
problemele dezbătute, rezultatul votului asupra articolelor și proiectelor
de legi, numele și prenumele celor prezenți și ale celor absenți.“
67. Titlul paragrafului 2 al secțiunii a 5-a a capitolului I va avea
următorul cuprins:
î2. Comisiile permanente ale Camerei Deputaților“
68. Punctele 3, 5, 8, 14, 15 și 17 ale articolului 58 vor avea
următorul cuprins:
î3. Comisia pentru industrii și servicii
— industria și ramurile ei; transporturi, comerț (interior și exterior),
turism; protecția consumatorilor; strategii de dezvoltare a industriilor și
a serviciilor; asigurarea resurselor de materii prime și energie pentru
economia națională; dezvoltarea întreprinderilor mici și mijlocii în
industrie și în servicii; probleme specifice ale privatizării în industrie și
servicii, ale dezvoltării sectorului privat în aceste ramuri; bursele de
mărfuri industriale și servicii; strategii de investiții; calitatea produselor
industriale și a serviciilor; standarde și mărci; protecția investițiilor și a
mărcilor; progresul tehnic și dezvoltarea tehnologică; eficiența și
capacitatea concurențială a produselor și serviciilor pe piața internă și
externă.
.............................................................................................................
5. Comisia pentru drepturile omului, culte și problemele minorităților
naționale
— drepturile omului și ale cetățeanului; problemele minorităților;
libertatea de conștiință; problemele cultelor religioase; libertatea de
exprimare prin alte mijloace decât prin cele de informare în masă.
.............................................................................................................

MONITORUL OFICIAL AL ROMÂNIEI, PARTEA I, Nr. 950/26.X.2005
8. Comisia pentru sănătate și familie
— ocrotirea sănătății populației; asistență sanitară; forme de
organizare a rețelei sanitare; problemele sociale ale familiei, mamei și
copilului, bătrânilor și persoanelor cu dizabilități; probleme demografice.
.............................................................................................................
14. Comisia pentru cercetarea abuzurilor, corupției și pentru petiții
— examinarea petițiilor primite și cercetarea abuzurilor semnalate
prin aceste petiții; efectuarea unei anchete asupra abuzurilor sesizate
în cazurile în care Camera Deputaților dispune aceasta ca urmare a
prezentării, potrivit regulamentului, a unei cereri în fața plenului
Camerei Deputaților.
15. Comisia pentru regulament
— interpretarea regulamentului, monitorizarea și analiza intervențiilor
referitoare la procedură formulate în plenul Camerei Deputaților și
elaborarea propunerilor de amendare a regulamentului la începutul
sesiunilor ordinare, când este cazul; evidența și regularitatea cutumelor
parlamentare; studierea și informarea operativă a Camerei și a Biroului
permanent despre procedurile parlamentare din alte state sau din
adunări parlamentare paneuropene; elaborarea și prezentarea Biroului
permanent al Camerei Deputaților a propunerilor de modificare și
completare a Regulamentului Camerei Deputaților; analizarea sesizărilor
trimise de Cameră, de Biroul permanent sau de președintele Camerei
cu privire la procedurile și prevederile regulamentului și prezentarea
punctului de vedere în Camera Deputaților; avizarea regulamentelor
comisiilor permanente.
.............................................................................................................
17. Comisia pentru egalitatea de șanse pentru femei și bărbați
— eliminarea oricăror forme de discriminare după criteriul de sex și
îmbunătățirea condiției femeii în societate;
— integrarea principiului egalității de șanse pentru femei și bărbați
în inițiativele legislative, în politicile și programele ce interesează atât
femeile, cât și bărbații;
— urmărirea aplicării prevederilor referitoare la egalitatea de șanse
și de tratament pentru femei și bărbați din documentele internaționale
ratificate de România.“
69. Articolul 59 va avea următorul cuprins:
îArt. 59. — (1) Schimbarea unui membru dintr-o comisie a
Camerei Deputaților se face la solicitarea grupului parlamentar care l-a
propus, cu aprobarea plenului Camerei Deputaților.
(2) În cazul în care un grup parlamentar își modifică componența
sau își încetează existența, Camera Deputaților poate hotărî asupra
rămânerii în comisii a deputaților deveniți independenți, în limita
locurilor disponibile rămase.
(3) Calitatea de membru al comisiei poate înceta prin demisie sau
la propunerea grupului parlamentar din care a făcut parte deputatul, în
cazul în care acesta nu mai este membru al grupului. În acest caz,
același grup parlamentar poate propune un alt deputat pentru a fi ales
membru al comisiei.“
70. Articolul 60 va avea următorul cuprins:
îArt. 60. — Comisiile permanente ale Camerei Deputaților
examinează proiectele de legi, propunerile legislative, proiectele de
hotărâri ale Camerei Deputaților, avizele și amendamentele, în vederea
elaborării rapoartelor sau avizelor, după caz; dezbat și hotărăsc asupra
altor probleme trimise de Biroul permanent al Camerei Deputaților; pot
efectua anchete parlamentare, precum și alte activități, în conformitate
cu prevederile prezentului regulament și ale Regulamentului ședințelor
comune ale Camerei Deputaților și Senatului.“
71. Articolul 61 va avea următorul cuprins:
îArt. 61. — Biroul permanent trimite, spre examinare și în vederea
elaborării rapoartelor, proiectele de legi, propunerile legislative,
proiectele de hotărâri ale Camerei și amendamentele formulate de
către Guvern comisiei permanente sesizate în fond, în competența
căreia intră materia reglementată prin proiectul sau propunerea
respectivă. Acesta poate sesiza și alte comisii pentru a-și da avizul cu
privire la lucrarea respectivă.“
72. După articolul 61 se introduce un articol nou, articolul 611, cu
următorul cuprins:
îArt. 611. — În cazul în care Biroul permanent sesizează în fond
două sau mai multe comisii asupra unei inițiative legislative, comisiile
respective vor redacta un raport comun. În cazul în care comisiile

7

sesizate în fond lucrează împreună, conducerea ședințelor se va
realiza prin rotație de președinții comisiilor.“
73. Articolul 62 va avea următorul cuprins:
îArt. 62. — (1) Orice comisie permanentă poate solicita motivat
Biroului permanent să întocmească un raport, să participe la
întocmirea unui raport comun sau să își dea avizul asupra unui proiect
de lege ori a unei propuneri legislative trimise spre examinare altei
comisii.
(2) Solicitarea se va realiza în cel mult 5 zile de la sesizarea
comisiei ce urmează să întocmească raportul sau să își dea avizul, cu
condiția încadrării în termenul de depunere a raportului.
(3) Dacă solicitarea este aprobată, respectivei comisii i se vor
trimite și amendamentele deja depuse.
(4) Dacă o comisie permanentă consideră că un proiect de lege
sau o propunere legislativă cu care a fost sesizată nu este de
competența sa, aceasta poate solicita motivat Biroului permanent, în
cel mult 3 zile de la sesizarea ei, trimiterea respectivei inițiative
legislative altei comisii.
(5) În cazul în care Biroul permanent refuză solicitările comisiilor
prevăzute la alin. (1) și (4), Camera hotărăște prin vot.“
74. Articolul 63 se abrogă.
75. Alineatul (1) al articolului 64 va avea următorul cuprins:
îArt. 64. — (1) Comisia permanentă sesizată în fond va stabili un
termen în care să îi fie remise avizul sau avizele celorlalte comisii
care examinează proiectul ori propunerea legislativă, consultându-se cu
acestea și ținând seama de termenul de predare a raportului.“
76. După alineatul (1) al articolului 64 se introduce un alineat nou,
alineatul (11), cu următorul cuprins:
î(11) Termenul de remitere a avizului sau avizelor nu poate fi mai
mic de jumătate din termenul pe care comisia sesizată în fond îl are
pentru predarea raportului.“
77. După alineatul (2) al articolului 64 se introduc două alineate
noi, alineatele (3) și (4), cu următorul cuprins:
î(3) Deputații care nu fac parte din comisia sesizată în fond,
precum și Guvernul vor putea depune amendamente într-un termen ce
nu poate fi mai mic de jumătate din termenul pe care comisia sesizată
în fond îl are pentru predarea raportului de la anunțarea în plenul
Camerei a proiectului de lege sau a propunerii legislative.
(4) Comisia sesizată în fond nu va putea finaliza și depune
raportul decât după expirarea unui termen ce nu poate fi mai mic de
jumătate din termenul pe care comisia sesizată în fond îl are pentru
predarea raportului.“
78. Articolul 65 va avea următorul cuprins:
îArt. 65. — La ședințele comisiei sesizate în fond vor fi invitați la
dezbateri atât raportorii comisiilor sesizate pentru avize, cât și
specialiști ai Consiliului Legislativ, dacă este necesară prezența
acestora.“
79. Alineatele (1) și (2) ale articolului 66 vor avea următorul
cuprins:
îArt. 66. — (1) În raportul comisiilor sesizate în fond se va face
referire la toate avizele celorlalte comisii care au examinat proiectul
sau propunerea respectivă, la toate amendamentele primite, admise ori
respinse, la avizul Consiliului Legislativ și la avizele altor autorități
publice, dacă s-au întocmit asemenea avize.
(2) Raportul va cuprinde propuneri motivate privind admiterea fără
modificări a actului examinat, respingerea acestuia sau admiterea lui
cu modificări și/ori completări și se înaintează Biroului permanent.“
80. După articolul 66 se introduce un articol nou, articolul 661, cu
următorul cuprins:
îArt. 661. — (1) În cazul în care o comisie are spre examinare în
fond mai multe inițiative legislative care au același obiect de
reglementare, se întocmește un singur raport.
(2) Prima inițiativă legislativă va fi reținută de comisie ca proiect
de bază, pentru care se face propunere de aprobare, iar pentru
celelalte inițiative legislative se face propunere de respingere, urmând
ca prevederile pe care acestea le conțin să fie considerate
amendamente la proiectul propus spre aprobare.
(3) În cazul în care Camera Deputaților este Cameră decizională,
ea va solicita Senatului trimiterea inițiativelor legislative care au stat la
baza formei adoptate de Senat.

8

MONITORUL OFICIAL AL ROMÂNIEI, PARTEA I, Nr. 950/26.X.2005

(4) În cazul în care pentru una dintre inițiativele legislative la care
se referă alin. (1) s-a aprobat procedură de urgență, raportul se
elaborează în procedură de urgență.“
81. Articolul 67 va avea următorul cuprins:
îArt. 67. — (1) Biroul permanent aprobă termenele de depunere a
raportului după consultarea președinților comisiilor sesizate în fond;
modificarea acestor termene poate fi aprobată numai de Biroul
permanent de cel mult două ori, la solicitarea scrisă a președintelui
comisiei sesizate în fond. Termenele aprobate de Biroul permanent, în
cazul în care Camera Deputaților este prima Cameră sesizată, nu pot
fi, de regulă, mai mici de 10 zile sau mai mari de 15 zile. În cazul în
care Camera Deputaților este Cameră decizională, aceste termene nu
pot fi, de regulă, mai mici de 14 zile sau mai mari de 60 de zile.
(2) Raportul va fi imprimat și difuzat deputaților cu cel puțin 3 zile
înainte de data stabilită pentru dezbaterea proiectului de lege sau a
propunerii legislative, în plenul Camerei Deputaților, în cazul proiectelor
de legi și al propunerilor legislative pentru care Camera Deputaților
este prima Cameră sesizată, și cu cel puțin 5 zile în cazul celor
pentru care Camera Deputaților este Cameră decizională.
(3) Biroul permanent poate stabili adoptarea în procedură de
urgență în cazul proiectelor de legi care privesc ratificarea unor tratate
și convenții internaționale sau acorduri de împrumut.“
82. Articolul 68 va avea următorul cuprins:
îArt. 68. — Proiectul se trimite spre reexaminare comisiei sesizate
în fond, dacă în urma dezbaterilor în plen se solicită motivat aceasta
sau intervin modificări importante pentru conținutul său. Asupra acestei
măsuri Camera Deputaților se pronunță prin vot, la propunerea
inițiatorului, a președintelui de ședință, a unui grup parlamentar, a
președintelui comisiei sesizate sau, după caz, a raportorului acesteia.
Președintele de ședință va fixa un termen pentru întocmirea raportului
suplimentar și va supune aprobării plenului Camerei Deputaților acest
termen.“
83. Articolul 69 se abrogă.
84. Articolul 70 va avea următorul cuprins:
îArt. 70. — (1) Orice comisie permanentă poate porni, la solicitarea
unuia sau a mai multor membri ai săi, o anchetă, în cadrul
competenței sale, cu încuviințarea plenului Camerei Deputaților,
privitoare la activitatea desfășurată de Guvern sau de administrația
publică.
(2) Pentru a obține încuviințarea comisia permanentă va prezenta o
cerere motivată, adoptată cu votul majorității membrilor săi, în care vor
fi enunțate materiile ce formează obiectul anchetei, scopul ei,
mijloacele necesare și termenul până la care raportul comisiei urmează
să fie prezentat plenului Camerei Deputaților.“
85. Titlul paragrafului 3 al secțiunii a 5-a a capitolului I va avea
următorul cuprins:
î3. Comisii speciale ale Camerei Deputaților“
86. Alineatele (1) și (2) ale articolului 71 vor avea următorul
cuprins:
îArt. 71. — (1) Camera Deputaților poate constitui comisii speciale
pentru avizarea unor acte legislative complexe, pentru elaborarea unor
propuneri legislative sau pentru alte scopuri, indicate în hotărârea de
înființare a comisiei, la propunerea a 50 de deputați din cel puțin două
grupuri parlamentare. Propunerile legislative astfel elaborate nu se mai
supun examinării altor comisii.
(2) Prin aceeași hotărâre se vor indica: denumirea și obiectivele
comisiei, precum și componența acesteia. Componența comisiei și
biroul acesteia se stabilesc la propunerea Comitetului liderilor grupurilor
parlamentare, respectându-se configurația politică inițială a Camerei
Deputaților.“
87. Titlul paragrafului 4 al secțiunii a 5-a a capitolului I va avea
următorul cuprins:
î4. Comisii de anchetă ale Camerei Deputaților“
88. După titlul paragrafului 4 al secțiuni a 5-a a capitolului I se
introduc două articole noi, articolele 711 și 712, cu următorul cuprins:
îArt. 71 1 . — (1) În condițiile în care se consideră necesară
clarificarea cauzelor și împrejurărilor în care s-au produs evenimente
sau au avut loc acțiuni cu efecte negative, precum și stabilirea
concluziilor, răspunderilor și măsurilor ce se impun, Camera Deputaților
poate hotărî inițierea unei anchete parlamentare.

(2) Ancheta poate fi realizată de o comisie permanentă, în
condițiile art. 70, sau de o comisie de anchetă parlamentară înființată
în acest scop.
Art. 712. — (1) Anchetele parlamentare nu pot avea ca obiect
investigarea unor fapte sau activități care fac obiectul unor anchete
judiciare sau care se află pe rolul unor instanțe de judecată.
(2) O anchetă parlamentară încetează de drept în momentul
deschiderii unor proceduri judiciare privitoare la faptele sau activitățile
care constituie obiectul ei, situație în care Biroul permanent al Camerei
Deputaților anunță organele de urmărire penală că pot avea acces la
toate documentele referitoare la cazul în speță, aflate în arhiva
Camerei Deputaților.“
89. Articolul 72 va avea următorul cuprins:
îArt. 72. — La cererea a minimum 50 de deputați din cel puțin
două grupuri parlamentare Camera Deputaților va putea hotărî
înființarea unei comisii de anchetă, prevederile art. 37—57 și ale
art. 71 alin. (2)—(5) fiind aplicabile.“
90. Alineatul (1) al articolului 73 va avea următorul cuprins:
îArt. 73. — (1) În vederea audierii, Comisia de anchetă
parlamentară poate cita orice persoană care poate avea cunoștință
despre o faptă sau o împrejurare de natură să servească la aflarea
adevărului în cauza care formează obiectul activității comisiei.“
91. După alineatul (1) al articolului 73 se introduce un alineat nou,
alineatul (11), cu următorul cuprins:
î(11) Persoanele citate sunt obligate să se prezinte în fața Comisiei
de anchetă parlamentară.“
92. Alineatele (2), (3), (4) și (5) ale articolului 73 vor avea următorul
cuprins:
î(2) La cererea Comisiei de anchetă parlamentară orice persoană
care cunoaște fapte sau împrejurări în legătură cu obiectul cercetării
ori care deține un mijloc de probă este obligată să le aducă la
cunoștință sau să le înfățișeze la termenele stabilite. Instituțiile și
organizațiile sunt obligate, în condițiile legii, să răspundă la solicitările
Comisiei de anchetă parlamentară în termenul stabilit de aceasta.
(3) Când, pentru lămurirea unor fapte sau împrejurări în vederea
aflării adevărului, este necesară întocmirea unor rapoarte de expertiză,
Comisia de anchetă parlamentară solicită efectuarea de expertize.
4) Dispozițiile legii referitoare la citarea, prezentarea și ascultarea
martorilor, precum și cele privitoare la prezentarea și predarea
obiectelor ori înscrisurilor sau efectuarea expertizelor se aplică în mod
corespunzător.
(5) Președintele comisiei care efectuează ancheta atrage atenția
persoanei audiate că are obligația de a spune adevărul, de a nu
ascunde nimic din ceea ce știe și că nerespectarea acestei obligații
atrage răspunderea penală.“
93. Alineatul (6) al articolului 73 se abrogă.
94. La articolul 73, după alineatul (6) se introduc două alineate noi,
alineatele (7) și (8), cu următorul cuprins:
î(7) Comisia poate solicita în cursul investigațiilor și accesul, în
condițiile legii, la informații clasificate.
(8) Cheltuielile necesare efectuării expertizelor și a altor acte
procedurale, ce țin de activitatea comisiei, se aprobă de Biroul
permanent al Camerei Deputaților, la solicitarea președintelui Comisiei
de anchetă parlamentară.“
95. După articolul 73 se introduc trei articole noi, articolele 731,
732 și 733, cu următorul cuprins:
îArt. 731. — Lucrările Comisiei de anchetă parlamentară se încheie
cu redactarea unui raport asupra anchetei derulate, care se dezbate
de Camera Deputaților, în termen de 15 zile de la depunere. Termenul
maxim pentru realizarea unei anchete de către o comisie este de
180 de zile, termen în care comisia trebuie să depună raportul final.
La cererea motivată a biroului Comisiei de anchetă parlamentară,
plenul Camerei Deputaților poate să prelungească doar o singură dată
acest termen cu maximum 60 de zile.
Art. 732. — (1) Concluziile, răspunderile și măsurile conținute în
raportul privind ancheta parlamentară, dezbătute de către Camera
Deputaților, vor fi reflectate în conținutul unei hotărâri care, după
adoptare, va fi înaintată, dacă se impune, împreună cu raportul,
autorităților competente în vederea examinării și soluționării.

MONITORUL OFICIAL AL ROMÂNIEI, PARTEA I, Nr. 950/26.X.2005
(2) Pentru soluționarea problemelor rezultate din hotărârea Camerei
Deputaților și din raportul Comisiei de anchetă parlamentară, autoritățile
competente pot avea acces la toate documentele ce au stat la baza
întocmirii respectivului raport, care se păstrează în arhiva Camerei,
conform dispozițiilor legale în vigoare.
(3) Autoritățile sesizate cu hotărârea Camerei Deputaților și cu
raportul Comisiei de anchetă parlamentară au obligația să informeze,
în termen de 30 de zile de la adoptarea soluției, Biroul permanent al
Camerei Deputaților privind soluțiile adoptate și motivarea acestora.
Biroul permanent va prezenta plenului Camerei Deputaților informarea
autorităților sesizate.
Art. 733. — Dispozițiile art. 73, 731 și 732 se aplică și în cazul
comisiilor permanente care desfășoară anchete potrivit art. 70.“
96. La articolul 78, alineatele (5), (6) și (7) vor avea următorul
cuprins:
î(5) În timpul sesiunilor, deputații lucrează în ședințe în plen, în
comisii, în grupuri parlamentare, la nivelul birourilor parlamentare, în
circumscripțiile electorale ori îndeplinesc alte sarcini dispuse de
Camera Deputaților.
(6) În afara sesiunilor deputații își pot desfășura activitatea, cu
aprobarea Biroului permanent, în comisii permanente sau speciale ori
îndeplinesc alte sarcini dispuse de Camera Deputaților.
(7) În afara sesiunilor deputații pot lucra în grupuri parlamentare,
din dispoziția sau cu aprobarea conducerii grupurilor, și își exercită
mandatul la nivelul birourilor parlamentare și în circumscripțiile
electorale.“
97. Articolul 79 va avea următorul cuprins:
îArt. 79. — Camera Deputaților adoptă legi, hotărâri, moțiuni
simple, mesaje, declarații, rezoluții și alte acte politice în prezența
majorității deputaților, conform prevederilor prezentului regulament.“
98. Titlul secțiunii a 2-a a capitolului II va avea următorul cuprins:
îSECȚIUNEA a 2-a
Ordinea de zi și programul de lucru ale Camerei Deputaților“

99. Alineatul (2) al articolului 80 va avea următorul cuprins:
î(2) Biroul permanent, din proprie inițiativă sau la solicitarea
motivată a inițiatorului, poate include în proiectul ordinii de zi
dezbaterea unui proiect de lege sau a unei propuneri legislative la
care termenul de depunere a raportului a fost depășit.“
100. După alineatul (2) al articolului 81 se introduce un alineat
nou, alineatul (21), cu următorul cuprins:
î(21) Proiectele de hotărâri se înscriu în proiectul ordinii de zi, în
termen de cel mult 5 zile de la primirea de către Biroul permanent a
raportului comisiei sesizate în fond.“
101. Alineatul (4) al articolului 81 va avea următorul cuprins:
î(4) Alte propuneri sau documente decât cele din domeniul
legislativ se transmit Biroului permanent, pentru a fi incluse în proiectul
ordinii de zi, cu cel puțin două zile înainte de ședința Comitetului
liderilor grupurilor parlamentare, dacă prin lege, prin prezentul
regulament sau prin hotărâre a Camerei Deputaților nu se prevede
un termen mai scurt.“
102. După alineatul (5) al articolului 81 se introduce un alineat
nou, alineatul (6), cu următorul cuprins:
î(6) Proiectul de lege sau propunerea legislativă transmisă spre
reexaminare în baza prevederilor art. 98 alin. (3) se înscrie cu
prioritate pe ordinea de zi pentru dezbatere în procedură de urgență.“
103. Articolul 83 va avea următorul cuprins:
îArt. 83. — Proiectul ordinii de zi și proiectul programului de lucru
sunt săptămânale și se aprobă de Comitetul liderilor grupurilor
parlamentare în ziua de miercuri a fiecărei săptămâni de lucru a
Camerei, pentru săptămâna următoare.“
104. Articolul 84 va avea următorul cuprins:
îArt. 84. — În cazuri excepționale, modificarea ordinii de zi sau a
programului de lucru se aprobă de Comitetul liderilor grupurilor
parlamentare, la cererea Biroului permanent.“
105. Alineatele (1) și (3) ale articolului 85 vor avea următorul
cuprins:
îArt. 85. — (1) Ordinea de zi și programul de lucru aprobate se
transmit în scris și pe suport electronic deputaților și grupurilor

9

parlamentare și se afișează la sediul Camerei Deputaților în aceeași zi
în care au fost aprobate de Comitetul liderilor grupurilor parlamentare.
.............................................................................................................
(3) În prima ședință a Camerei, după votul din Comitetul liderilor
grupurilor parlamentare, liderii grupurilor parlamentare au dreptul să
prezinte Camerei poziția grupului față de ordinea de zi și programul
de lucru.“
106. Alineatul (1) al articolului 86 va avea următorul cuprins:
îArt. 86. — (1) În exercițiul dreptului de inițiativă legislativă,
Guvernul înaintează Camerei proiecte de legi. Deputații, senatorii și
cetățenii prevăzuți la art. 74 din Constituția României pot prezenta
Camerei Deputaților propunerile legislative. Acestea trebuie să fie
însoțite de o expunere de motive și redactate în forma cerută pentru
proiectele de legi.“
107. După alineatul (1) al articolului 86 se introduc șase alineate
noi, alineatele (11)—(16), cu următorul cuprins:
î(11) Deputații pot prezenta și proiecte de hotărâri ale Camerei
Deputaților.
(12) În cazul propunerilor legislative depuse în condițiile alin. (1),
președintele Biroului permanent solicită avizul Consiliului Legislativ și
punctul de vedere sau informarea, după caz, a Guvernului, care
trebuie depuse în maximum 15 zile de la data solicitării. Punctul de
vedere al Guvernului poate conține și amendamente.
(13) În cazul propunerilor legislative depuse în condițiile alin. (1),
care implică modificarea prevederilor bugetului de stat sau ale
bugetului asigurărilor sociale de stat, președintele Camerei Deputaților
va solicita în mod obligatoriu o informare din partea Guvernului, în
condițiile art. 111 din Constituție, în același termen de 15 zile.
(14) În cazul în care Consiliul Legislativ sau Guvernul nu transmite,
în termen de 15 zile de la solicitare, avizul, punctul de vedere sau
informarea, după caz, Biroul permanent va stabili comisia sesizată în
fond, comisiile de aviz, termenul de depunere a raportului pentru
propunerea legislativă respectivă, trimițând proiectul pentru dezbatere
și întocmirea raportului.
(15) Dacă în cursul dezbaterii, în comisia sesizată în fond, apar
amendamente care impun modificarea prevederilor bugetului de stat
sau ale bugetului asigurărilor sociale de stat, președintele comisiei va
solicita în mod obligatoriu o informare din partea Guvernului, în
condițiile art. 111 din Constituție, într-un termen care să se încadreze
în termenul de predare a raportului.
(16) În cazul propunerilor legislative inițiate de cetățeni, președintele
Camerei Deputaților, înainte de comunicarea lor către deputați și de
sesizarea în fond a comisiei permanente competente, va solicita Curții
Constituționale verificarea îndeplinirii condițiilor constituționale pentru
exercitarea inițiativei legislative.“
108. Alineatul (2) al articolului 86 va avea următorul cuprins:
î(2) Potrivit art. 75 din Constituția României, se supun spre
dezbatere și adoptare Camerei Deputaților, ca primă Cameră sesizată:
1. proiectele de legi și propunerile legislative pentru ratificarea
tratatelor sau a altor acorduri internaționale și a măsurilor legislative
ce rezultă din aplicarea acestor tratate sau acorduri;
2. proiectele legilor organice prevăzute în Constituția României la:
a) art. 31 alin. (5) — Organizarea și funcționarea serviciilor publice
de radio și televiziune și controlul parlamentar al acestora;
b) art. 40 alin. (3) — Dreptul de asociere, respectiv
incompatibilitatea cu calitatea de membru al partidelor politice a unor
categorii socioprofesionale;
c) art. 55 alin. (2) și (3) — Condițiile privind îndeplinirea
îndatoririlor militare de către cetățenii români;
d) art. 58 alin. (3) — Organizarea și funcționarea instituției
Avocatului Poporului;
e) art. 73 alin. (3) — Categorii de legi:
— lit. e) — organizarea Guvernului și a Consiliului Suprem de
Apărare a Țării;
— lit. k) — contenciosul administrativ;
— lit. l) — organizarea și funcționarea Consiliului Superior al
Magistraturii, a instanțelor judecătorești, a Ministerului Public și a Curții
de Conturi;
— lit. n) — organizarea generală a învățământului;
— lit. o) — organizarea administrației publice locale, a teritoriului,
precum și regimul general privind autonomia locală;
f) art. 79 alin. (2) — Înființarea, organizarea și funcționarea
Consiliului Legislativ;

10

MONITORUL OFICIAL AL ROMÂNIEI, PARTEA I, Nr. 950/26.X.2005

g) art. 102 alin. (3) — Guvernul — rolul și structura;
h) art. 105 alin. (2) — Incompatibilitățile cu funcția de membru al
Guvernului;
i) art. 117 alin. (3) — Înființarea de autorități administrative
autonome;
j) art. 118 alin. (2) și (3) — Structura sistemului național de
apărare, pregătirea populației, a economiei și a teritoriului pentru
apărare, statutul cadrelor militare și reglementări similare referitoare la
celelalte componente ale forțelor armate;
k) art. 120 alin. (2) — Raporturile cetățenilor aparținând unei
minorități naționale cu serviciile publice deconcentrate în unitățile
administrativ-teritoriale, unde respectivele minorități au o pondere
semnificativă, în ceea ce privește utilizarea limbii materne;
l) art. 126 alin. (4) și (5) — Compunerea Înaltei Curți de Casație și
Justiție, regulile de funcționare ale acesteia și înființarea de instanțe
judecătorești specializate în anumite materii;
m) art. 142 — Curtea Constituțională.“
109. Punctul 1 al alineatului (3) al articolului 86 va avea următorul
cuprins:
î1. toate proiectele de legi și propunerile legislative de nivelul
legilor ordinare, altele decât cele pentru ratificarea tratatelor
internaționale sau a altor acorduri internaționale, precum și a măsurilor
legislative ce rezultă din aplicarea acestora;“.
110. Literele a), b) și d) ale punctului 2 al alineatului (3) al
articolului 86 vor avea următorul cuprins:
îa) art. 3 alin. (2) — Frontierele țării;
b) art. 5 alin. (1) — Dobândirea și pierderea cetățeniei române;
...............................................................................................................
d) art. 16 alin. (4) — Dreptul cetățenilor Uniunii Europene de a
alege și de a fi aleși în autoritățile publice locale;“.
111. După litera e) a punctului 2 al alineatului (3) al articolului 86
se introduc trei litere noi, literele e1), e2) și e3), cu următorul cuprins:
îe1) art. 52 alin. (2) — Dreptul persoanei vătămate de o autoritate
publică;
e2) art. 63 alin. (1) — Prelungirea mandatului Parlamentului;
e3) art. 70 alin. (1) — Jurământul deputaților și senatorilor;“.
112. Literele f), g) și h) ale punctului 2 al alineatului (3) al
articolului 86 vor avea următorul cuprins:
îf) art. 73 alin. (3) — Categorii de legi:
— lit. a) — Sistemul electoral, organizarea și funcționarea
Autorității Electorale Permanente;
— lit. b) — Organizarea, funcționarea și finanțarea partidelor
politice;
— lit. d) — Organizarea și desfășurarea referendumului;
— lit. f) — Regimul stării de mobilizare parțială sau totală a
forțelor armate și al stării de război;
— lit. g) — Regimul stării de asediu și al stării de urgență;
— lit. h) — Infracțiunile, pedepsele și regimul executării acestora;
— lit. i) — Acordarea amnistiei sau a grațierii colective;
— lit. j) — Statutul funcționarilor publici;
— lit. m) — Regimul juridic general al proprietății și al moștenirii;
— lit. p) — Regimul general privind raporturile de muncă,
sindicatele, patronatele și protecția socială;
— lit. r) — Statutul minorităților naționale din România;
— lit. s) — Regimul general al cultelor;
g) art. 83 alin. (3) — Prelungirea mandatului Președintelui;
h) art. 123 alin. (3) — Atribuțiile prefectului;“.
113. După litera h) a punctului 2 al alineatului (3) al articolului 86
se introduc 4 litere noi, literele i), j), k) și l), cu următorul cuprins:
îi) art. 125 alin. (2) — Statutul judecătorilor în raport cu Consiliul
Superior al Magistraturii;
j) art. 128 alin. (2) — Folosirea limbii materne și a interpretului în
fața instanțelor judecătorești de către cetățenii români aparținând
minorităților naționale;
k) art. 136 alin. (3), (4) și (5) — Obiectul exclusiv al proprietății
publice, darea în administrare, concesionarea sau închirierea bunurilor
proprietate publică, inviolabilitatea proprietății private;
l) art. 141 — Consiliul Economic și Social.“
114. Alineatul (5) al articolului 86 se abrogă.

115. Articolul 87 va avea următorul cuprins:
îArt. 87. — Proiectele de legi, propunerile legislative și proiectele
de hotărâri ale Camerei Deputaților se distribuie deputaților după
prezentarea lor la Biroul permanent.“
116. Articolul 88 va avea următorul cuprins:
îArt. 88. — (1) La începutul fiecărei ședințe în plenul Camerei
Deputaților, președintele de ședință va anunța că a fost realizată
distribuirea către deputați a documentelor prevăzute la alin. (2) și (3),
pentru informarea acestora.
(2) La casetele deputaților se vor distribui programul de lucru,
ordinea de zi, informarea privind proiectele de legi, propunerile
legislative și proiectele de hotărâri ale Camerei Deputaților. Informarea
va cuprinde titlul, inițiatorul, comisiile sesizate în fond și comisiile ce
vor întocmi aviz, precum și termenele de depunere a raportului și a
amendamentelor.
(3) Tot la casetele deputaților se vor distribui lista rapoartelor ce
au fost întocmite de comisiile sesizate în fond în ordinea cronologică a
depunerii lor la Biroul permanent, lista proiectelor de legi și a
propunerilor legislative ce au fost adoptate de cele două Camere și
pentru care se poate exercita dreptul de sesizare a Curții
Constituționale, conform legii, lista conținutului fiecărui Monitor Oficial
al României și textele integrale ale moțiunilor simple și de cenzură.
(4) Conținutul documentelor prevăzute la alin. (1) și (2) este
imprimat prin grija personalului de specialitate al Camerei Deputaților,
la solicitarea expresă a deputaților. Accesarea acestor documente se
va putea face și de la cabinetele deputaților din circumscripții care vor
fi conectate la baza de date a Camerei Deputaților.“
117. Articolul 89 va avea următorul cuprins:
îArt. 89. — Proiectele de legi, propunerile legislative, precum și
proiectele de hotărâri ale Camerei prevăzute la art. 88 se trimit de
îndată de Biroul permanent spre dezbatere și avizare comisiilor
permanente competente, cu respectarea prevederilor art. 86, după
caz.“
118. Articolul 90 va avea următorul cuprins:
îArt. 90. — (1) Inițiatorul proiectului sau al propunerii legislative
poate să își retragă proiectul sau propunerea până la aprobarea ordinii
de zi pe care a fost înscris.
(2) În cazul în care o propunere legislativă aparține mai multor
inițiatori, este necesar acordul scris al tuturor inițiatorilor pentru
retragerea respectivei propuneri.“
119. Alineatul (1) al articolului 91 va avea următorul cuprins:
îArt. 91. — (1) După examinarea și dezbaterea proiectului de lege
sau a propunerii legislative, comisia permanentă sau comisiile
permanente sesizate în fond întocmesc, în termenul stabilit, un raport.“
120. După alineatul (1) al articolului 91 se introduce un alineat
nou, alineatul (11), cu următorul cuprins:
î(11) Raportul comisiei sesizate în fond va propune adoptarea,
adoptarea cu modificări ori respingerea proiectului de lege sau a
propunerii legislative și va cuprinde amendamentele admise și
amendamentele respinse, cu menționarea autorilor acestora, avizele
celorlalte comisii, referiri la modul cum s-au soluționat propunerile
cuprinse în avizul Consiliului Legislativ, referiri cu privire la punctul de
vedere al Guvernului, dacă există implicații financiare asupra bugetului
de stat sau asupra bugetului asigurărilor sociale de stat, alte avize,
dacă este cazul, precizări cu privire la articolele care intră în
competența decizională a Camerei Deputaților, respectiv a Senatului,
în cazul în care Camera Deputaților este Cameră decizională, iar în
situația proiectelor de legi privind aprobarea sau respingerea
ordonanțelor se vor reglementa, dacă este cazul, măsurile necesare cu
privire la efectele juridice produse pe perioada de aplicare a
ordonanței.“
121. După alineatul (2) al articolului 91 se introduce un alineat
nou, alineatul (3), cu următorul cuprins:
î(3) În situația prevăzută la art. 981 alin. (3) comisia va întocmi un
raport care va cuprinde propunerea de adoptare ori adoptare cu
modificări a proiectului sau a propunerii legislative.“
122. Articolul 92 va avea următorul cuprins:
îArt. 92. — Proiectele și propunerile legislative avizate potrivit
art. 89—91 se supun dezbaterii Camerei în succesiunea prevăzută pe
ordinea de zi aprobată, în condițiile regulamentului.“

MONITORUL OFICIAL AL ROMÂNIEI, PARTEA I, Nr. 950/26.X.2005
123. Alineatele (1)—(6) ale articolului 93 vor avea următorul
cuprins:
îArt. 93. — (1) Deputații, grupurile parlamentare sau Guvernul, sub
semnătura unui membru al Guvernului, au dreptul de a prezenta
amendamente la comisia sesizată în fond, în termenele stabilite de
art. 64 alin. (3).
(2) Pentru propunerile legislative elaborate de o comisie
parlamentară specială amendamentele se depun la acea comisie în
termen de 7 zile de la anunțarea în plenul Camerei Deputaților. În
aceeași zi cu anunțarea în plen propunerea legislativă se comunică
Guvernului. După expirarea termenului de depunere a amendamentelor,
comisia este obligată în termen de 5 zile să întocmească un raport
suplimentar asupra acestora, care se va difuza deputaților. Numai
după împlinirea acestui termen propunerea legislativă poate fi înscrisă
pe ordinea de zi.
(3) Amendamentele formulate de către deputați se depun în scris,
motivat și sub semnătura inițiatorului, la comisia sesizată în fond, cu
precizarea, dacă este cazul, a grupului parlamentar din care face
parte.
(4) Amendamentele Guvernului se depun numai sub semnătura
unui membru al Guvernului la Biroul permanent și vor fi transmise
comisiei sesizate în fond.
(5) Data depunerii amendamentului este data înregistrării sale la
comisie sau la Biroul permanent, după caz, unde se va ține o
evidență specială a tuturor amendamentelor primite. La cerere, se va
elibera autorului o dovadă că amendamentul a fost primit.
(6) Comisia sesizată în fond sau, după caz, comisia specială se
pronunță asupra tuturor amendamentelor înregistrate, cu respectarea
termenului prevăzut la alin. (1) sau (2). Numai în cazul în care
consideră necesar comisia va solicita și avizul unei alte comisii asupra
unuia sau mai multor amendamente.“
124. După alineatul (6) al articolului 93 se introduce un alineat
nou, alineatul (61), cu următorul cuprins:
î(61) Președintele comisiei sesizate în fond poate solicita punctul
de vedere al Consiliului Legislativ cu privire la unele amendamente,
punct de vedere care va fi trimis în termenul stabilit de comisie.“
125. Alineatul (7) al articolului 93 se abrogă.
126. După alineatul (1) al articolului 94 se introduce un alineat
nou, alineatul (2), cu următorul cuprins:
î(2) Președintele comisiei, raportorul și membrii acesteia pot fi
asistați pe toată perioada dezbaterilor de experți parlamentari din
cadrul Camerei Deputaților.“
127. Articolul 96 va avea următorul cuprins:
îArt. 96. — Inițiatorul proiectului sau al propunerii legislative,
președintele comisiei sesizate în fond sau raportorul acestei comisii are
dreptul să ia cuvântul înainte de încheierea dezbaterii generale.“
128. Articolul 98 va avea următorul cuprins:
îArt. 98. — (1) Dacă prin raportul comisiei sesizate în fond se
propune respingerea proiectului, a propunerii legislative sau a
proiectului de hotărâre a Camerei Deputaților, după încheierea
dezbaterii generale președintele cere Camerei să se pronunțe prin vot.
(2) Votul cu privire la propunerea de respingere poate fi dat și
într-o ședință specială de vot.
(3) În cazul în care Camera Deputaților nu este de acord cu
propunerea de respingere, dezbaterea pe articole se va face într-o
ședință ulterioară conform ordinii de zi, urmând să fie luate în
considerare amendamentele depuse la comisia sesizată în fond și care
sunt înscrise în raport ca amendamente respinse, procedura
finalizându-se cu propunerea de adoptare a respectivei inițiative ori
hotărâri a Camerei Deputaților, sau președintele va trimite spre
reexaminare proiectul comisiei sesizate în fond, cu stabilirea termenului
pentru un nou raport.“
129. După articolul 98 se introduce un articol nou, articolul 981, cu
următorul cuprins:
îArt. 981. — (1) În situația ordonanțelor se supune la vot proiectul
de lege de aprobare a ordonanței, dacă prin ultimul raport al comisiei
sesizate în fond se propune aprobarea sau aprobarea cu modificări a
acesteia. În cazul în care comisia sesizată în fond propune
respingerea ordonanței, se va supune votului proiectul legii de
respingere a ordonanței.

11

(2) După dezbaterea ultimului raport întocmit, dacă plenul Camerei
nu reușește să adopte proiectul de lege referitor la ordonanță, în
condițiile în care Camera Deputaților este Cameră decizională,
respectivul proiect se va rediscuta în sesiunea următoare pornind de la
forma cu care Camera a fost sesizată inițial pe baza ultimului raport
întocmit de comisia sesizată în fond.
(3) În cazul în care competența decizională aparține Senatului și
se va constata că plenul Camerei nu a reușit să se pronunțe asupra
ordonanței de urgență, se vor aplica prevederile art. 115 alin. (5) din
Constituția României, republicată.“
130. Alineatele (2) și (4) ale articolului 100 vor avea următorul
cuprins:
î(2) Luarea de cuvânt a unui deputat cu privire la un text ce
urmează să fie supus votului Camerei Deputaților are, de regulă,
durata de 5 minute. La începutul dezbaterii proiectului de lege sau a
propunerii legislative se poate stabili și altă durată a intervenției. După
luările de cuvânt ale deputaților asupra unui anumit text pot lua
cuvântul inițiatorul proiectului și raportorul comisiei sesizate în fond.
.............................................................................................................
(4) Președintele de ședință poate supune spre aprobare sistarea
discuțiilor la articolul dezbătut.“
131. Alineatul (3) al articolului 100 se abrogă.
132. Alineatele (1), (2) și (3) ale articolului 101 vor avea următorul
cuprins:
îArt. 101. — (1) Discutarea articolelor începe cu amendamentele
depuse la comisii, admise și respinse.
(2) În cursul dezbaterilor deputații, Guvernul sau grupurile
parlamentare pot pune în discuție amendamentele respinse de comisia
sesizată în fond sau amendamentele depuse la comisie, în
conformitate cu prevederile prezentului regulament.
(3) În plenul Camerei se pot formula amendamente de corelare
tehnico-legislativă, gramaticale sau lingvistice. Amendamentele se
depun în scris la președintele de ședință și la raportorul comisiei
sesizate în fond.“
133. Articolul 103 va avea următorul cuprins:
îArt. 103. — (1) Discutarea amendamentelor începe cu cele prin
care se propune eliminarea unora dintre textele cuprinse în articolul
supus dezbaterii și continuă cu cele privind modificarea sau
completarea acestuia.
(2) Supunerea la vot a amendamentelor se face în următoarea
ordine: în primul rând, se supun votului amendamentele prin care se
propune eliminarea unor texte, apoi amendamentele de modificare
și/sau de completare propuse de comisia sesizată în fond, urmând
amendamentele de modificare și/sau de completare respinse și
cuprinse în raportul comisiei și apoi cele de corelare tehnico-legislativă,
gramaticale și lingvistice.
(3) Camera se va pronunța prin vot distinct asupra fiecărui
amendament, în afara de cazul în care adoptarea unuia exclude
acceptarea celorlalte.
(4) Textele articolelor la care nu se formulează amendamente,
obiecții și observații se consideră adoptate. Textele articolelor la care
s-au formulat amendamente sau asupra cărora s-au făcut obiecții și
observații se adoptă cu votul majorității deputaților prezenți.
(5) Dacă toate amendamentele referitoare la un articol sunt
respinse, se supune votului textul inițiatorului sau textul Senatului, în
cazul în care Camera Deputaților este Camera decizională.
(6) Rezultatul votului — numărul de voturi pentru, împotrivă și
numărul abținerilor — va fi anunțat de președintele de ședință și va fi
consemnat în stenogramă.
(7) Articolul în forma rezultată din aprobarea textelor se supune, în
integralitate, votului și se aprobă cu votul majorității deputaților
prezenți.“
134. Alineatele (1) și (3) ale articolului 104 vor avea următorul
cuprins:
îArt. 104. — (1) Proiectul de lege sau propunerea legislativă, în
forma rezultată din dezbaterea pe articole, se supune Camerei spre
adoptare în condițiile existenței cvorumului legal.
.............................................................................................................
(3) Votul final poate avea loc într-o ședință consacrată acestui
scop, conform programului de lucru aprobat. În cazul în care până la

12

MONITORUL OFICIAL AL ROMÂNIEI, PARTEA I, Nr. 950/26.X.2005

data ședinței de vot final, stabilită prin ordinea de zi, dezbaterea pe
articole nu s-a încheiat, votul final se amână de drept.“
135. Alineatele (2) și (5) ale articolului 104 se abrogă.
136. Articolul 105 va avea următorul cuprins:
îArt. 105. — În cazul prevăzut la art. 35 lit. c) dezbaterea se face
potrivit procedurii legislative obișnuite, luându-se în discuție toate
amendamentele depuse la comisie în termenul prevăzut de prezentul
regulament, precum și cele care se formulează în timpul dezbaterilor,
conform art. 101 alin. (3).“
137. După alineatul (2) al articolului 106 se introduce un alineat
nou, alineatul (3), cu următorul cuprins:
î(3) Amendamentele, avizele și, eventual, raportul care nu a fost
dezbătut în plen se vor transmite Senatului ca material documentar.“
138. Alineatele (1) și (2) ale articolului 108 vor avea următorul
cuprins:
îArt. 108. — (1) La cererea inițiatorului, la propunerea Biroului
permanent sau a unui grup parlamentar, Camera Deputaților poate
adopta proiecte de legi sau propuneri legislative în procedură de
urgență.
(2) Cererea inițiatorului, propunerile Biroului permanent și ale
grupurilor parlamentare se supun aprobării Comitetului liderilor
grupurilor parlamentare.“
139. Articolul 109 va avea următorul cuprins:
îArt. 109. — (1) Deputații, grupurile parlamentare sau Guvernul pot
prezenta amendamente în scris, motivate, care se trimit comisiei
sesizate în fond, în termenele stabilite la art. 64 alin. (3) de la
aprobarea procedurii de urgență. Avizul Consiliului Legislativ se va
trimite comisiei sesizate în fond, conform legii pentru procedura de
urgență.
(2) Termenul de depunere a raportului se stabilește de Biroul
permanent.“
140. Articolul 110 va avea următorul cuprins:
îArt. 110. — Biroul permanent, după primirea raportului comisiei
sesizate în fond, înscrie cu prioritate în proiectul ordinii de zi proiectul
de lege, propunerea legislativă sau prevederile la care se face referire
în art. 108 alin. (4).“
141. Articolul 111 va avea următorul cuprins:
îArt. 111. — (1) În faza dezbaterii generale, fiecare grup
parlamentar poate interveni o singură dată, iar durata luării de cuvânt
a reprezentantului nu poate depăși 5 minute.
(2) După epuizarea dezbaterilor generale, președintele Camerei va
solicita președintelui comisiei sesizate în fond sau raportorului acesteia,
după caz, propuneri cu privire la timpul necesar dezbaterii raportului.
Durata propusă se va supune aprobării plenului Camerei și se va
trece la dezbaterea pe articole.“
142. După articolul 111 se introduce un articol nou, articolul 1111,
cu următorul cuprins:
îArt. 1111. — La discutarea fiecărui articol la care s-au făcut
amendamente se aplică procedura de dezbatere prevăzută la
art. 100—107. În timpul dezbaterilor nu pot fi făcute amendamente.“
143. Alineatul (2) al articolului 112 va avea următorul cuprins:
î(2) În situația în care timpul de dezbatere aprobat s-a epuizat,
dezbaterea se încheie și președintele Camerei supune votului fiecare
amendament cuprins în raportul comisiei sesizate în fond și fiecare
articol amendat, fără a mai fi permise intervenții, după care se va
proceda la votarea finală, care poate fi și într-o ședință specială de
vot.“
144. Alineatele (2), (3) și (5) ale articolului 115 vor avea următorul
cuprins:
î(2) Votul deschis se exprimă prin mijloace electronice, ridicarea
mâinii sau prin apel nominal. Votul deschis se exprimă, de regulă, prin
mijloace electronice. Celelalte modalități de vot deschis se aprobă de
Cameră, la propunerea președintelui de ședință sau a unui lider de
grup.
(3) Votul prin mijloace electronice, prin ridicarea mâinii sau prin
apel nominal are următoarele semnificații: «pentru», «contra» sau
«abținere». Dacă un lider de grup contestă corectitudinea numărării
voturilor și dacă plenul Camerei aprobă reluarea votului, președintele
va realiza aceasta prin modalitatea de vot aprobată de Cameră.
.............................................................................................................

(5) Votul este, de regulă, deschis. Votul este secret în următoarele
situații: în cazul în care prin regulament se stabilește astfel și în cazul
în care la propunerea președintelui de ședință sau a unui lider de
grup Camera hotărăște în acest sens.“
145. După alineatul (5) al articolului 115 se introduce un alineat
nou, alineatul (6), cu următorul cuprins:
î(6) În cazul votului secret exprimat prin buletine de vot sau bile,
se constituie o comisie de numărare și validare a voturilor, formată din
câte un reprezentant al fiecărui grup parlamentar, asistată de cei
2 secretari de ședință.“
146. După articolul 115 se introduce un articol nou, articolul 1151,
cu următorul cuprins:
îArt. 1151. — (1) Ori de câte ori votul prin mijloace electronice
este deschis, acesta se introduce pentru fiecare parlamentar pe site-ul
Camerei Deputaților, în cazul votului final sau atunci când plenul
Camerei hotărăște în mod expres.
(2) Voturile deschise exprimate de fiecare deputat în Biroul
permanent privind hotărârile acestuia și în comisiile parlamentare, în
cazul votului pentru adoptarea raportului, se consemnează în
stenogramă sau, după caz, în procesul-verbal de ședință.“
147. Alineatul (1) al articolului 116 va avea următorul cuprins:
îArt. 116. — (1) Votul prin apel nominal se desfășoară astfel:
președintele explică obiectul votării și sensul cuvintelor: «pentru»,
«contra» și «abținere»; unul dintre secretari dă citire numelui și
prenumelui deputaților; fiecare deputat răspunde: «pentru», «contra» sau
«abținere».“
148. Articolul 117 va avea următorul cuprins:
îArt. 117. — Votul prin bile se desfășoară astfel: în fața
președintelui Camerei Deputaților se așază o urnă albă și una neagră.
Deputații vin pe rând la urne, după ce primesc de la secretari câte
două bile, una albă și una neagră, pe care le introduc în cele două
urne. Bila albă introdusă în urna albă și bila neagră introdusă în urna
neagră înseamnă vot «pentru», iar bila neagră introdusă în urna albă
și bila albă introdusă în urna neagră înseamnă vot «contra»; pentru
«vot nul», ambele bile se introduc în urna neagră. Biroul permanent
hotărăște asupra mijloacelor prin care se asigură caracterul secret al
votului.“
149. Alineatul (1) al articolului 118 va avea următorul cuprins:
îArt. 118. — (1) Votul prin mijloace electronice se realizează prin
conectarea unuia dintre contactele care reprezintă «vot pentru», «vot
împotrivă» sau «abținere». Rezultatul votului electronic se afișează prin
dispoziția președintelui de ședință. În cazul în care președintele de
ședință, asistat de cei 2 secretari, constată existența unor defecțiuni
în conectarea circuitelor, acesta solicită plenului repetarea votului prin
altă procedură. Sesizarea unor astfel de defecțiuni poate fi realizată și
de un lider de grup.“
150. Alineatele (1), (2), (3) și (5) ale articolului 119 vor avea
următorul cuprins:
îArt. 119. — (1) În cazul votului cu buletine de vot, pe buletin se
trec numele și prenumele candidaților, funcțiile pentru care aceștia
candidează și, după caz, grupul parlamentar din care fac parte sau
care i-a propus.
(2) Exprimarea votului pentru numiri pe funcții se face prin vot cu
buletine de vot, cu excepția cazurilor în care prin lege sau prin
regulament se prevede o altă procedură de vot.
(3) Deputatul votează «pentru», lăsând neatinse pe buletinul de vot
numele și prenumele persoanei propuse; el votează «contra», tăind
numele și prenumele persoanei propuse.
.............................................................................................................
(5) Sunt nule buletinele de vot care nu corespund modelului
prezentat, cele care nu poartă ștampila de control și cele pe care
numărul candidaților ale căror nume nu au fost tăiate depășește
numărul funcțiilor pentru care se face alegerea.“
151. Alineatele (3) și (6) ale articolului 120 vor avea următorul
cuprins:
î(3) Legile ordinare și hotărârile luate în procesul legiferării se
adoptă cu votul majorității deputaților prezenți, în condițiile existenței
cvorumului legal.
.............................................................................................................

MONITORUL OFICIAL AL ROMÂNIEI, PARTEA I, Nr. 950/26.X.2005
(6) Înainte de votare președintele poate cere verificarea cvorumului
prin apel nominal, prin mijloace electronice sau prin numărare de către
secretari. Deputații care nu își exercită dreptul de vot, dar care au fost
prezenți în sala de ședințe, intră în numărul regulamentar de stabilire
a cvorumului.“
152. Articolul 122 va avea următorul cuprins:
îArt. 122. — În cursul votării nu se poate acorda deputaților
dreptul de a lua cuvântul, cu excepția cazurilor care vizează derularea
procedurii de vot secret.“
153. Articolul 123 va avea următorul cuprins:
îArt. 123. — Proiectele de legi și propunerile legislative respinse
de Camera Deputaților în calitate de Cameră decizională nu pot fi
readuse în discuția acesteia în cursul aceleiași sesiuni, cu excepția
cazurilor prevăzute la art. 98.“
154. Alineatele (2) și (4) ale articolului 124 vor avea următorul
cuprins:
î(2) Proiectele de legi și propunerile legislative adoptate sau
respinse de Camera Deputaților ca primă Cameră sesizată se
înaintează Senatului, în calitate de Cameră decizională, cu
menționarea prevederilor care țin de competența decizională a Camerei
Deputaților, dacă este cazul. Guvernul va fi înștiințat despre aceasta.
.............................................................................................................
(4) Data la care legea adoptată a fost depusă la secretarul general
al Camerei Deputaților se comunică deputaților, în termen de 24 de
ore de la depunere.“
155. Alineatele (1) și (2) ale articolului 125 vor avea următorul
cuprins:
îArt. 125. — (1) În cazurile de neconstituționalitate constatate
potrivit art. 146 lit. a) din Constituția României, republicată, Camera
Deputaților reexaminează prevederile respective, dacă aceasta a fost
prima Cameră sesizată, în vederea punerii lor de acord cu decizia
Curții Constituționale, pe baza raportului Comisiei juridice, de disciplină
și imunități. Aceeași procedură se aplică și pentru cazul în care
prevederile respective sunt trimise de la Senat în calitate de primă
Cameră sesizată.
(2) Raportul Comisiei juridice, de disciplină și imunități va cuprinde
propuneri pentru eliminarea sau modificarea prevederilor declarate
neconstituționale prin decizia Curții Constituționale. Raportul comisiei se
dezbate conform prevederilor art. 93—105. Cu prilejul reexaminării,
Camera Deputaților va efectua corelările tehnico-legislative necesare,
iar după adoptarea prevederilor reexaminate, acestea se trimit
Senatului.“
156. Alineatele (1), (2) și (3) ale articolului 127 se abrogă.
157. Alineatul (4) al articolului 127 va avea următorul cuprins:
î(4) În cazul în care este necesară o mediere, aceasta se va
realiza conform prevederilor regulamentare, iar raportul comisiei de
mediere va fi înscris pe ordinea de zi a Camerei, urmându-se
procedura prevăzută la art. 80—103.“
158. Articolul 130 va avea următorul cuprins:
îArt. 130. — Ședințele Camerei Deputaților sunt publice și se
difuzează on-line, în afara cazurilor în care, la cererea președintelui
sau a unui grup parlamentar, se hotărăște, cu votul majorității
deputaților prezenți, ca anumite ședințe să fie secrete.“
159. După alineatul (2) al articolului 131 se introduce un alineat
nou, alineatul (21), cu următorul cuprins:
î(21) La dezbaterea proiectelor de legi inițiate de Guvern participă
în mod obligatoriu, sub sancțiunea retragerii proiectului de pe ordinea
de zi, ministrul de resort sau secretarul de stat pentru relația cu
Parlamentul din ministerul respectiv.“
160. Alineatul (4) al articolului 131 va avea următorul cuprins:
î(4) Președintele Camerei, la cererea unui deputat sau din proprie
inițiativă, poate să facă declarații oficiale, cu consultarea Camerei, cu
privire la informațiile vădit inexacte (inclusiv omisiuni, deformări etc.)
privind lucrările Camerei sau asupra comentariilor, care ar putea aduce
atingere imaginii instituției parlamentare.“
161. Alineatul (2) al articolului 132 va avea următorul cuprins:
î(2) Deputatul care nu poate lua parte la ședință din motive
obiective va trebui să informeze printr-o motivație scrisă, avizată de

13

liderul de grup, Biroul permanent, menționând cauzele care îl împiedică
să participe.“
162. Articolul 133 va avea următorul cuprins:
îArt. 133. — (1) Deputații își desfășoară activitatea săptămânal în
plen, în comisii, în grupurile parlamentare și în birourile parlamentare
din circumscripții. De regulă, a 5-a și a 6-a zi din săptămână sunt
rezervate activității în circumscripțiile electorale în care deputații au fost
aleși.
(2) La propunerea Biroului permanent, cu aprobarea Comitetului
liderilor grupurilor parlamentare, programul de lucru poate fi modificat.
(3) La solicitarea motivată a președintelui de ședință sau a unui
lider de grup parlamentar, făcută la începutul unei ședințe de lucru în
plen, ordinea de zi sau programul de lucru se pot modifica prin
aprobarea Camerei.“
163. Alineatele (1) și (2) ale articolului 134 vor avea următorul
cuprins:
îArt. 134. — (1) Ședința Camerei Deputaților este deschisă de
președintele Camerei Deputaților. În lipsa președintelui, acesta este
înlocuit de unul dintre vicepreședinți, prin rotație.
(2) Președintele este asistat obligatoriu de 2 secretari stabiliți prin
rotație, din care unul, de regulă, este din opoziție.“
164. După alineatul (1) al articolului 134 se introduce un alineat
nou, alineatul (11), cu următorul cuprins:
î(11) Președintele de ședință este obligat să precizeze dacă este
întrunit cvorumul legal, să anunțe ordinea de zi și programul de lucru.“
165. Alineatele (4) și (5) ale articolului 135 vor avea următorul
cuprins:
î(4) În cazul în care cvorumul nu este întrunit, ședința se
suspendă, iar președintele va comunica data și ora reluării lucrărilor.
Reluarea lucrărilor se face și prin derogare de la ordinea de zi
aprobată, cu respectarea succesiunii stabilite prin aceasta.
(5) Președintele Camerei Deputaților poate dispune ca toți deputații
aflați în sediul Camerei să se prezinte la vot, sub sancțiunea
considerării lor ca absenți, cu toate consecințele ce decurg din
aceasta.“
166. Alineatul (3) al articolului 137 va avea următorul cuprins:
î(3) Miniștrilor prezenți în Cameră li se poate da cuvântul în orice
fază a dezbaterilor, ori de câte ori solicită acest lucru.“
167. Articolul 138 va avea următorul cuprins:
îArt. 138. — Nimeni nu poate lua cuvântul decât dacă îi este dat
de președinte. Persoanele care iau cuvântul în Cameră vorbesc de la
tribuna acesteia sau din alt loc unde există instalat un microfon.“
168. Articolul 139 va avea următorul cuprins:
îArt. 139. — (1) La propunerea președintelui de ședință sau a
liderului unui grup parlamentar, plenul Camerei Deputaților, prin vot,
are dreptul să limiteze durata luărilor de cuvânt în funcție de obiectul
dezbaterilor.
(2) Deputații și celelalte persoane care iau cuvântul sunt obligați
să se refere exclusiv la chestiunea pentru discutarea căreia s-au
înscris la cuvânt, cu excepția declarațiilor politice, care sunt făcute în
intervalul de timp alocat acestora, conform programului. În caz contrar
președintele le atrage atenția și, dacă nu se conformează, le retrage
cuvântul și întrerupe microfonul.“
169. Articolul 140 va avea următorul cuprins:
îArt. 140. — (1) În afara dezbaterilor legislative sau politice care
se desfășoară în Cameră, conform ordinii de zi, un deputat poate
solicita să i se dea cuvântul pentru probleme de procedură, pentru un
drept la replică sau pentru a comunica plenului probleme de ordin
personal.
(2) Când un deputat solicită cuvântul pentru probleme de
procedură sau pentru dreptul la replică, președintele este obligat să îi
acorde cuvântul imediat.
(3) Un deputat poate solicita cuvântul pentru probleme de
procedură numai în cazul în care consideră că în acel moment al
dezbaterilor au fost încălcate anumite prevederi ale regulamentului,
prevederi la care va face referire în intervenția sa.
(4) Un deputat poate cere dreptul la replică în situația în care, la
adresa sa, în acel moment al dezbaterilor, s-au făcut afirmații incorecte
sau ofensatoare de la microfonul Camerei Deputaților. Dreptul la

14

MONITORUL OFICIAL AL ROMÂNIEI, PARTEA I, Nr. 950/26.X.2005

replică va fi formulat într-un mod care să nu genereze un nou drept la
replică.
(5) Un deputat poate solicita cuvântul pentru a expune o problemă
cu caracter personal, care are legătură cu calitatea sa de deputat, iar
președintele îi va acorda cuvântul la începutul sau la sfârșitul ședinței
în plen.
(6) Luările de cuvânt făcute în conformitate cu prevederile alin. (3),
(4) și (5) nu vor depăși două minute.“
170. Alineatul (1) al articolului 141 va avea următorul cuprins:
îArt. 141. — (1) Președintele de ședință sau liderul unui grup
parlamentar poate cere încheierea dezbaterii unei probleme puse în
discuția Camerei.“
171. Alineatul (1) al articolului 142 va avea următorul cuprins:
îArt. 142. — (1) Este interzisă proferarea de insulte sau calomnii
atât de la tribuna Camerei, cât și din sala de ședințe a plenului sau a
comisiilor.“
172. Articolul 143 va avea următorul cuprins:
îArt. 143. — Președintele de ședință cheamă la ordine pe deputații
care tulbură dezbaterile sau creează dezordine. El poate întrerupe
ședința când tulburarea persistă și poate dispune eliminarea din sală a
persoanelor care împiedică în orice mod desfășurarea normală a
lucrărilor.“
173. Alineatele (1) și (2) ale articolului 144 vor avea următorul
cuprins:
îArt. 144. — (1) Dezbaterile din ședințele Camerei Deputaților se
înregistrează prin mijloace electronice și se stenografiază.
(2) Stenogramele se introduc pe site-ul Camerei Deputaților și se
publică în Monitorul Oficial al României, Partea a II-a, în cel mult
10 zile, cu excepția celor privitoare la ședințele secrete.“
174. După alineatul (2) al articolului 144 se introduce un alineat
nou, alineatul (21), cu următorul cuprins:
î(2 1 ) Sintezele lucrărilor Biroului permanent și ale ședințelor
comisiilor se publică pe site-ul Camerei Deputaților în cel mult 10 zile,
cu excepția ședințelor secrete.“
175. Alineatele (3) și (4) ale articolului 144 vor avea următorul
cuprins:
î(3) Deputații au dreptul de a verifica exactitatea stenogramei, prin
confruntarea ei cu înregistrarea electronică, în cel mult 5 zile de la
data ședinței.
(4) Până la apariția Monitorului Oficial al României deputații au
dreptul de a obține o copie de pe stenogramă.“
176. Alineatul (1) al articolului 146 va avea următorul cuprins:
îArt. 146. — (1) Dezbaterea cererii prevăzute la art. 145 se
efectuează pe baza raportului întocmit fie de o comisie permanentă,
ca urmare a unei anchete desfășurate în condițiile art. 70, fie de o
comisie specială de anchetă constituită în acest scop. Dacă ministrul
are și calitatea de deputat, cererea se trimite spre examinare Comisiei
juridice, de disciplină și imunități, care va elabora un raport pe care îl
înaintează Camerei.“
177. Titlul capitolului III va avea următorul cuprins:
îCAPITOLUL III
Moțiuni, întrebări, interpelări, informarea deputaților,
petiții și declarații politice“
178. Articolul 149 va avea următorul cuprins:
îArt. 149. — (1) Moțiunea simplă poate fi inițiată de cel puțin 50
de deputați și exprimă poziția acestora într-o anumită problemă de
politică internă sau externă ori, după caz, cu privire la o problemă
care a făcut obiectul unei interpelări.
(2) Până la încheierea dezbaterii unei moțiuni simple, un deputat
care a semnat-o nu mai poate semna alte moțiuni simple în aceeași
problemă.
(3) Inițierea moțiunilor de cenzură are loc în condițiile prevăzute la
art. 78 din Regulamentul ședințelor comune ale Camerei Deputaților și
Senatului.
(4) Președintele Camerei nu va lua în considerare moțiunile simple
care nu îndeplinesc cerințele prevăzute la alin. (1) și nici pe cele care
vizează finalități specifice moțiunii de cenzură.“
179. Alineatul (1) al articolului 150 se abrogă.

180. Alineatul (2) al articolului 150 va avea următorul cuprins:
î(2) Moțiunile simple trebuie să fie motivate și se depun la
președintele de ședință în cursul ședințelor publice.“
181. După articolul 154 se introduce un articol nou, articolul 1541,
cu următorul cuprins:
îArt. 1541. — În cazul în care o moțiune simplă este aprobată,
hotărârea Camerei se va trimite Guvernului, care va ține cont de
poziția exprimată în cuprinsul respectivei moțiuni.“
182. Alineatul (1) al articolului 155 va avea următorul cuprins:
îArt. 155. — (1) Fiecare deputat poate formula întrebări scrise sau
poate adresa întrebări orale Guvernului, miniștrilor ori altor conducători
ai organelor administrației publice, la care solicită răspuns oral,
răspuns scris sau răspuns scris și oral.“
183. Alineatele (2) și (3) ale articolului 156 vor avea următorul
cuprins:
î(2) Dacă deputatul care a adresat o întrebare la care a solicitat și
răspuns oral nu se află în sala de ședințe, membrul Guvernului va
depune răspunsul în scris la secretarul Camerei, care se află la
prezidiu.
(3) În cazuri temeinic justificate, dacă deputatul care a solicitat
răspuns oral nu poate fi prezent în sala de ședințe în ziua în care
secretarul Camerei l-a anunțat că este programat pentru primirea
răspunsului, dar dorește să aibă posibilitatea de a formula eventuale
obiecții la răspunsul dat, poate cere amânarea răspunsului o singură
dată. Cererea deputatului de amânare a răspunsului se depune la
secretarul desemnat al Camerei și se comunică ministrului pentru
relația cu Parlamentul.“
184. După alineatul (2) al articolului 157 se introduce un alineat
nou, alineatul (3), cu următorul cuprins:
î(3) Răspunsurile la întrebările orale se dau în termen de 15 zile
de la data transmiterii lor de către secretarul Camerei Deputaților.“
185. Alineatul (1) al articolului 158 va avea următorul cuprins:
îArt. 158. — (1) Întrebarea orală este expusă sumar, într-un
interval de timp de cel mult două minute. Ministrul competent răspunde
la întrebarea ce i-a fost adresată în cel mult 3 minute. Autorul
întrebării, după audierea răspunsului, poate interveni cu precizări și cu
comentarii, fără a depăși două minute. Ministrul poate exercita dreptul
la replică în același interval de timp. Nici o altă intervenție pe
marginea întrebării respective nu mai poate avea loc.“
186. Alineatul (2) al articolului 159 va avea următorul cuprins:
î(2) Deputații care adresează întrebări scrise vor preciza dacă
doresc un răspuns în scris, un răspuns oral sau un răspuns formulat
atât în scris, cât și oral.“
187. Alineatele (1) și (3) ale articolului 160 vor avea următorul
cuprins:
îArt. 160. — (1) Răspunsurile la întrebările scrise se transmit
deputatului în cel mult 15 zile. Atât întrebările scrise, cât și
răspunsurile aferente se publică pe site-ul Camerei.
..............................................................................................................
(3) Răspunsurile la întrebările prevăzute la alin. (2) se dau în cele
30 de minute care urmează timpului afectat întrebărilor orale. Un
răspuns nu poate depăși 3 minute. Dacă răspunsul la o întrebare dă
naștere unei replici a celui care a adresat întrebarea, timpul pentru
replică este de cel mult 3 minute.“
188. După alineatul (3) al articolului 160 se introduce un alineat
nou, alineatul (4), cu următorul cuprins:
î(4) Răspunsurile în scris la întrebările scrise se predau, de către
reprezentantul autorității care le-a formulat, secretarului desemnat al
Camerei Deputaților să răspundă de problema întrebărilor și
interpelărilor.“
189. Alineatul (2) al articolului 164 va avea următorul cuprins:
î(2) Dezvoltarea interpelărilor are loc în ședința din ziua de luni,
alternativ cu ședințele consacrate întrebărilor. În ziua de luni,
consacrată răspunsurilor la interpelări, dezvoltarea acestora se face
între orele 18,30—19,30. Durata dezvoltării interpelării nu poate depăși
5 minute.“
190. Articolul 165 va avea următorul cuprins:
îArt. 165. — (1) În ședința consacrată dezvoltării interpelării se dă
cuvântul interpelatorului și apoi primului-ministru sau reprezentantului
acestuia, care poate fi ministru sau secretar de stat. Răspunsul la

MONITORUL OFICIAL AL ROMÂNIEI, PARTEA I, Nr. 950/26.X.2005
interpelare nu va dura mai mult de 5 minute. Autorul interpelării poate
interveni cu întrebări suplimentare și cu comentarii, fără a depăși două
minute. Primul-ministru sau reprezentantul acestuia care răspunde
interpelării are la dispoziție două minute pentru exercitarea dreptului la
replică. După aceasta, în legătură cu interpelarea respectivă nu se mai
fac alte intervenții.
(2) Miniștrii interpelați sau secretarii de stat desemnați de aceștia
au obligația să participe la ședința consacrată răspunsurilor la
interpelări.“
191. Titlul paragrafului 4 al capitolului III se abrogă.
192. Articolul 168 va avea următorul cuprins:
îArt. 168. — Interpelările vor fi adresate în ordinea depunerii lor la
secretarul desemnat al Camerei Deputaților. Fiecare interpelare se
expune într-un interval de timp de cel mult 3 minute. Primul-ministru
răspunde la interpelare în cel mult 5 minute. Autorul interpelării, după
audierea răspunsului, poate interveni cu întrebări suplimentare și cu
comentarii, fără a depăși două minute. Primul-ministru are la dispoziție
două minute pentru exercitarea dreptului la replică. După aceasta, în
legătură cu interpelarea respectivă nu mai poate avea loc nici o altă
intervenție.“
193. După articolul 169 se introduce un articol nou, articolul 1691,
cu următorul cuprins:
îArt. 169 1. — (1) La solicitarea unuia sau mai multor grupuri
parlamentare sau a primului-ministru, în plenul Camerei Deputaților se
pot desfășura, o dată pe lună, dezbateri politice, cu participarea
primului-ministru, pe probleme de interes major pentru viața politică,
economică și socială.
(2) Solicitarea se înaintează Biroului permanent în scris, cu
precizarea temei de dezbatere propuse.
(3) Biroul permanent îl informează pe primul-ministru, respectiv
primul-ministru informează Biroul permanent și stabilește data
dezbaterii, care nu poate depăși 6 zile de la înregistrarea solicitării.
(4) Primul-ministru are obligația de a participa la dezbaterea
solicitată.
(5) Același grup parlamentar nu poate solicita o dezbatere politică
decât o singură dată pe sesiune. Primul-ministru poate solicita cel mult
două dezbateri politice pe sesiune.“
194. Alineatul (1) al articolului 171 va avea următorul cuprins:
îArt. 171. — (1) Deputatul poate solicita de la organele
administrației publice centrale și locale alese, printr-o cerere adresată
președintelui Camerei Deputaților sau președintelui comisiei
permanente din care face parte, orice informații sau documente, în
copie certificată, utile pentru desfășurarea activității sale. Cererea poate
fi refuzată în cazul în care aceasta privește secrete de stat de
importanță deosebită. Refuzul se aduce la cunoștință Camerei
Deputaților care va decide în ședință secretă.“
195. Articolul 172 se abrogă.
196. Articolul 174 va avea următorul cuprins:
îArt. 174. — Petițiile se înscriu într-un registru, în ordinea primirii,
consemnându-se numărul de înregistrare, numele, prenumele, domiciliul
petiționarului și obiectul cererii. Forma electronică a registrului va fi
prezentată pe site-ul Camerei Deputaților.“
197. Alineatul (1) al articolului 176 va avea următorul cuprins:
îArt. 176. — (1) Comisia sesizată va decide, în termen de cel mult
10 zile, dacă va trimite petiția unei autorități publice competente sau o
va clasa.“
198. Alineatul (1) al articolului 177 va avea următorul cuprins:
îArt. 177. — (1) Semestrial Comisia pentru cercetarea abuzurilor,
corupției și pentru petiții prezintă Biroului permanent și apoi Camerei,
la începutul fiecărei sesiuni, un raport asupra petițiilor primite și asupra
modului de soluționare a acestora.“
199. Titlul paragrafului 7 al capitolului III va avea următorul
cuprins:
î7. Declarații politice“
200. Alineatele (1) și (2) ale articolului 178 vor avea următorul
cuprins:
îArt. 178. — (1) În fiecare zi de marți primele 90 de minute ale
ședinței vor fi rezervate pentru declarații politice ale deputaților.

15

(2) Împărțirea celor 90 de minute se va face pe grupuri
parlamentare ale majorității, opoziției și pe deputați care nu fac parte
din acestea. În cazul în care timpul afectat nu se epuizează,
președintele de ședință este abilitat să acorde cuvântul în continuare,
respectându-se aceeași regulă.“
201. Articolul 179 va avea următorul cuprins:
îArt. 179. — (1) Înscrierile pentru diverse intervenții asupra unor
probleme de actualitate se fac până în ziua de luni, la ora 20,00, la
secretarul desemnat al Camerei Deputaților, cu excepția cazurilor
neprevăzute.
(2) Înscrierile pentru diverse intervenții consacrate unor aniversări,
comemorări etc. se vor face cu o săptămână înainte, până în ziua de
luni, ora 20,00, la secretarul desemnat în acest scop.“
202. Alineatul (1) al articolului 184 va avea următorul cuprins:
îArt. 184. — (1) În caz de infracțiune flagrantă, deputații pot fi
reținuți și supuși percheziției. Situația va fi adusă de îndată la
cunoștință ministrului justiției. Ministrul justiției îl va informa neîntârziat
pe președintele Camerei Deputaților asupra reținerii și a percheziției.
În cazul în care Camera constată că nu există temei pentru reținere,
va dispune imediat revocarea acestei măsuri.“
203. Articolul 186 va avea următorul cuprins:
îArt. 186. — (1) Calitatea de deputat este incompatibilă cu
exercitarea oricărei funcții publice de autoritate, cu excepția celei de
membru al Guvernului, precum și cu alte funcții stabilite prin lege.
(2) Deputații membri ai Guvernului nu pot deține funcții în Biroul
permanent, în birourile comisiilor, nu pot fi membri în delegațiile
parlamentare și nu pot fi lideri ai grupurilor parlamentare.“
204. Alineatul (1) al articolului 190 va avea următorul cuprins:
îArt. 190. — (1) Deputatul care se află în una dintre
incompatibilitățile prevăzute la art. 186—188 va demisiona din funcțiile
care sunt incompatibile cu mandatul de deputat în termen de 30 de
zile de la data apariției cazului de incompatibilitate.“
205. Articolul 193 va avea următorul cuprins:
îArt. 193. — Schimbările intervenite în activitatea deputatului pe
durata exercitării mandatului se aduc la cunoștință Biroului permanent,
în scris, în cel mult 30 de zile de la data apariției acestora.“
206. După alineatul (2) al articolului 197 se introduce un alineat
nou, alineatul (21), cu următorul cuprins:
î(21) După expirarea mandatului deputații pot păstra legitimația și
însemnul distinctiv, dar nu au dreptul să poarte respectivul însemn.“
207. După alineatul (1) al articolului 199 se introduce un alineat
nou, alineatul (2), cu următorul cuprins:
î(2) Dacă cererea de demisie a fost depusă în ultima zi lucrătoare
a unei sesiuni sau în timpul vacanței parlamentare, deputatul este
considerat demisionat la data depunerii cererii. Cererea trebuie să
conțină legalizarea de semnătură dată în fața notarului sau atestarea
identității părților realizată de avocat.“
208. După alineatul (3) al articolului 202 se introduce un alineat
nou, alineatul (31), cu următorul cuprins:
î(31) Deputații pot obține concedii plătite pentru rezolvarea unor
probleme personale de cel mult 8 zile în cursul unei sesiuni, cu
acordul Biroului permanent. Peste această durată se pot solicita
Biroului permanent concedii fără plată.“
209. Alineatul (2) al articolului 203 va avea următorul cuprins:
î(2) Sancțiunile prevăzute la alin. (1) lit. a), b), c) și d) se aplică
de către președintele de ședință, iar cele prevăzute la alin. (1) lit. e) și
f), de către Cameră, la propunerea Biroului permanent.“
210. Articolul 204 va avea următorul cuprins:
îArt. 204. — La prima abatere de la regulament președintele de
ședință al Camerei îl avertizează pe deputatul în culpă și îl invită să
respecte regulamentul.“
211. Articolul 206 va avea următorul cuprins:
îArt. 206. — (1) Înainte de a chema la ordine un deputat,
președintele de ședință al Camerei îl invită să își retragă sau să
explice cuvântul care a generat incidente și care ar da loc la aplicarea
sancțiunii.
(2) Dacă expresia întrebuințată a fost retrasă sau regretată ori
dacă explicațiile date sunt apreciate de președintele de ședință ca
satisfăcătoare, sancțiunea nu se mai aplică.“

16

MONITORUL OFICIAL AL ROMÂNIEI, PARTEA I, Nr. 950/26.X.2005

212. Articolul 207 va avea următorul cuprins:
îArt. 207. — În cazul în care, după chemarea la ordine, un
deputat continuă să se abată de la regulament, președintele de
ședință îi va retrage cuvântul, iar dacă persistă, îl va elimina din sală.“
213. Articolul 208 va avea următorul cuprins:
îArt. 208. — (1) În cazul unor abateri grave, săvârșite de deputat
în mod repetat, sau al unor abateri deosebit de grave, Camera poate
aplica sancțiunea interzicerii participării deputatului la lucrările ei pe o
perioadă de maximum 15 zile sau poate hotărî, la propunerea Biroului
permanent, excluderea temporară a deputatului în culpă.
(2) Gravitatea abaterilor va fi stabilită de Comisia juridică, de
disciplină și imunități în cel mult 7 zile.“
214. Litera d) a alineatului (2) al articolului 209 se abrogă.
215. Articolul 211 va avea următorul cuprins:
îArt. 211. — (1) Pentru menținerea ordinii în ședințele comisiilor,
președinții de ședință ale acestora pot aplica sancțiunile prevăzute la
art. 203 alin. (1) lit. a), b) și c).
(2) În cazul în care un deputat săvârșește abateri deosebit de
grave, președintele de ședință al comisiei va suspenda ședința și va
aduce cazul la cunoștință vicepreședintelui Camerei în responsabilitatea
căruia se află comisia respectivă, care îl va supune Camerei
Deputaților în vederea aplicării sancțiunilor prevăzute de regulament.“
216. După articolul 211 se introduce un articol nou, articolul 2111,
cu următorul cuprins:
îArt. 2111. — Sancțiunile aplicate de Camera Deputaților se publică
în Monitorul Oficial al României, Partea a II-a, și pe site-ul Camerei
Deputaților.“
217. Alineatul (2) al articolului 212 va avea următorul cuprins:
î(2) Secretarul general și secretarul general adjunct sunt numiți și
eliberați din funcție de către Camera Deputaților, la propunerea Biroului

permanent al Camerei, cu consultarea Comitetului liderilor grupurilor
parlamentare.“
218. Alineatul (1) al articolului 213 va avea următorul cuprins:
îArt. 213. — (1) Camera Deputaților aprobă, prin hotărâre, bugetul
propriu înaintea dezbaterii bugetului de stat și îl înaintează Guvernului
în vederea includerii lui în bugetul de stat.“
219. După articolul 216 se introduc două articole noi, articolele 2161
și 2162, cu următorul cuprins:
îArt. 2161. — (1) În cazul în care se ivesc interpretări diferite
asupra unui text din regulament, Comisia pentru regulament va fi
sesizată de Biroul permanent sau de președintele Camerei Deputaților.
(2) Comisia pentru regulament prezintă Biroului permanent sau
președintelui Camerei, după caz, un punct de vedere privind poziția
comisiei la interpretarea regulamentului.
(3) Punctul de vedere exprimat de Comisia pentru regulament
poate constitui o propunere pentru modificarea sau completarea
ulterioară a regulamentului, care va fi înaintată Biroului permanent.
Art. 2162. — După adoptarea Legii privind Statutul deputatului și
senatorului, prevederile prezentului regulament vor fi modificate în mod
corespunzător.“
Art. II. — Prezentul regulament intră în vigoare de la data publicării
în Monitorul Oficial al României, Partea I. Dispozițiile acestuia se
aplică după 25 de zile calendaristice de la publicare.
Art. III. — Regulamentul Camerei Deputaților, aprobat prin
Hotărârea Camerei Deputaților nr. 8/1994, republicat în Monitorul
Oficial al României, Partea I, nr. 1.030 din 8 noiembrie 2004, cu
modificările și completările ulterioare, precum și cu modificările și
completările aduse prin prezenta hotărâre, va fi republicat în Monitorul
Oficial al României, Partea I, dându-se textelor o nouă numerotare.

Această hotărâre a fost adoptată de Camera Deputaților în ședința din 25 octombrie 2005, cu respectarea prevederilor art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

MIRON TUDOR MITREA
București, 25 octombrie 2005.
Nr. 34.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 950/26.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063624]
ISSN 1453—4495

