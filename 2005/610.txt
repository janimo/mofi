PARTEA

Anul 173 (XVII) — Nr. 610

I

LEGI, DECRETE, HOTĂRÂRI ȘI ALTE ACTE

Joi, 14 iulie 2005

SUMAR

Nr.

Pagina

584.

LEGI ȘI DECRETE
215.

590.

— Lege pentru înființarea comunei Itești prin
reorganizarea comunei Berești-Bistrița, județul
Bacău .........................................................................
— Decret privind promulgarea Legii pentru
înființarea comunei Itești prin reorganizarea
comunei Berești-Bistrița, județul Bacău ...................

Nr.

2
585.
2

´
218.

593.

— Lege privind stimularea absorbției fondurilor
SAPARD prin preluarea riscului de către fondurile
de garantare ..............................................................
— Decret pentru promulgarea Legii privind
stimularea absorbției fondurilor SAPARD prin
preluarea riscului de către fondurile de garantare ....

579.

— Decret pentru eliberarea din funcție a unui
magistrat ...................................................................

60.
4

4

— Decret pentru eliberarea din funcție a unui
magistrat ...................................................................

5

580.

— Decret pentru numirea unui magistrat ...............

5

581.

— Decret privind încetarea raporturilor de serviciu
ale unui chestor de poliție din Ministerul
Administrației și Internelor ........................................

6

583.

— Decret privind acordarea gradului de general
de brigadă cu o stea unui colonel din Ministerul
Apărării Naționale și trecerea acestuia în rezervă
cu noul grad ..............................................................

6

— Decret privind acordarea gradului de general
de brigadă cu o stea unui colonel din Ministerul
Apărării Naționale și trecerea acestuia în rezervă
cu noul grad ..............................................................

7

— Decret privind acordarea gradului de general
de brigadă cu o stea unui colonel din Ministerul
Apărării Naționale și trecerea acestuia în rezervă
cu noul grad ..............................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3

´
578.

Pagina

— Ordin al președintelui Autorității Naționale
Sanitare Veterinare și pentru Siguranța Alimentelor
pentru modificarea și completarea Ordinului
președintelui Autorității Naționale Sanitare
Veterinare și pentru Siguranța Alimentelor nr. 5/2005
privind aprobarea Regulamentului pentru identificarea
și înregistrarea animalelor .......................................

8–12

ACTE ALE CONSILIULUI CONCURENȚEI
88.

— Decizie referitoare la investigația declanșată
prin Ordinul președintelui Consiliului Concurenței
nr. 165 din 21 iunie 2004 cu privire la prevederile
contractului-cadru de închiriere de spații
comerciale, încheiat între Societatea Comercială
îAnchor Grup“ — S.A. și locatarii centrului
comercial Plaza România .......................................

13–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 610/14.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Itești prin reorganizarea comunei Berești-Bistrița, județul Bacău
Parlamentul României adoptă prezenta lege.
Art. 1. — (1) Se înființează comuna Itești, județul
Bacău, având în componență satele Itești, Ciumași,
Dumbrava și Făgețel.
(2) Reședința comunei Itești se stabilește în satul Itești.
Art. 2. — (1) În urma reorganizării prevăzute la art. 1,
comuna Berești-Bistrița are în componență satele BereștiBistrița, Brad, Climești și Pădureni.
(2) Reședința comunei Berești-Bistrița rămâne în satul
Berești-Bistrița.
Art. 3. — (1) Până la constituirea, potrivit legii, a
autorităților administrației publice locale în comuna Itești,
rezolvarea problemelor curente se asigură de 2 delegați
numiți prin ordin al prefectului, cu atribuții de primar și
viceprimar, precum și de un secretar numit de prefect, în
condițiile legii, care vor reprezenta autoritățile locale.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Itești.
Art. 4. — (1) Consiliul județean Bacău și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului
Bacău și cu Consiliul Local al Comunei Berești-Bistrița,
repartizează veniturile și cheltuielile bugetului pe anul 2005
și patrimoniul actual al comunei Berești-Bistrița între
comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Itești se administrează și se gestionează

prin autoritățile administrației publice locale ale acestei noi
comune, iar echilibrarea bugetului local se realizează pe
seama sumelor defalcate din impozitul pe venit, pentru
bugetele locale, în limita prevederilor aprobate pentru anul
2005 pe ansamblul județului Bacău.
(3) Bugetul comunei Itești pe anul 2005 se elaborează
de către delegații prevăzuți la art. 3 alin. (1), cu avizul
Direcției Generale a Finanțelor Publice a Județului Bacău.
(4) Operațiunile de predare-preluare se fac pe bază de
protocol, încheiat între primarul comunei Berești-Bistrița și
delegatul desemnat prin ordin al prefectului, cu atribuții de
primar, al comunei Itești.
Art. 5. — Alegerile pentru autoritățile administrației
publice locale în comuna nou-înființată, potrivit art. 1, se
organizează în termen de cel mult 6 luni de la data intrării
în vigoare a prezentei legi.
Art. 6. — Până la noile alegeri locale, autoritățile
administrației publice locale din comuna Berești-Bistrița,
județul Bacău, funcționează, în condițiile legii, în
componența avută la data intrării în vigoare a prezentei
legi.
Art. 7. — Anexa la Legea nr. 2/1968 privind organizarea
administrativă a teritoriului României, republicată în Buletinul
Oficial al României, Partea I, nr. 54—55 din 27 iulie 1981,
cu modificările ulterioare, se modifică în mod
corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

TEODOR VIOREL MELEȘCANU

București, 5 iulie 2005.
Nr. 215.
PREȘEDINTELE ROMÂNIEI

DECRET
privind promulgarea Legii pentru înființarea comunei Itești
prin reorganizarea comunei Berești-Bistrița, județul Bacău
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru înființarea comunei Itești
prin reorganizarea comunei Berești-Bistrița, județul Bacău, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 iulie 2005.
Nr. 590.
´

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind stimularea absorbției fondurilor SAPARD
prin preluarea riscului de către fondurile de garantare
Parlamentul României adoptă prezenta lege.
Art. 1. — (1) În scopul garantării instrumentelor
financiare pe care instituțiile de credit le pun la dispoziție
producătorilor agricoli, procesatorilor de produse agricole și,
după caz, autorităților publice locale, pentru asigurarea
cofinanțării proiectelor realizate din fonduri SAPARD se
constituie, la dispoziția Ministerului Agriculturii, Pădurilor și
Dezvoltării Rurale, Fondul de garantare a creditelor pentru
realizarea proiectelor din cadrul Programului SAPARD,
denumit în continuare fond.
(2) Fondul se gestionează de către Ministerul
Agriculturii, Pădurilor și Dezvoltării Rurale.
(3) Ministerul Agriculturii, Pădurilor și Dezvoltării Rurale
alocă Fondului de Garantare a Creditului Rural — S.A. și
Fondului Național de Garantare a Creditelor pentru
Întreprinderile Mici și Mijlocii — S.A., denumite în
continuare fonduri de garantare, sume din fond, în scopul
acordării de garanții instituțiilor de credit.
(4) Acordarea sumelor din fond se efectuează pe bază
de convenții încheiate între Ministerul Agriculturii, Pădurilor
și Dezvoltării Rurale și fondurile de garantare.
Art. 2. — Sumele alocate și dobânzile aferente acestora
vor fi prevăzute distinct în evidențele contabile ale
fondurilor de garantare, fiind considerate împrumuturi
subordonate, acordate pe durata derulării creditelor angajate
pentru finanțarea beneficiarilor Programului SAPARD.
Art. 3. — Dobânda încasată de fondurile de garantare,
ca venit financiar din plasarea în depozite bancare a
sumelor alocate de Ministerul Agriculturii, Pădurilor și
Dezvoltării Rurale, conform art. 1, este venit neimpozabil
pentru acestea și va reîntregi suma alocată.
Art. 4. — Sumele alocate și dobânzile aferente acestora
sunt utilizate de fondurile de garantare pentru:
a) constituirea plafonului anual de garantare, cu o
expunere a acestuia de până la 5 ori;
b) acoperirea riscului asumat de fondurile de garantare
din garanțiile acordate pe seama fondului, prin plata
soldului garanției, în cazul contractelor de garantare
executate de instituțiile de credit pentru împrumutații care
nu își îndeplinesc obligațiile asumate prin contractele de
credit;
c) acoperirea comisioanelor datorate fondurilor de
garantare de către persoanele fizice autorizate și asociațiile
familiale constituite conform legii, acestea fiind scutite de la
plata comisionului de garantare. Nivelul comisioanelor de
garantare se aprobă anual, diferențiat, în funcție de tipul de
credit și de tipul de proiect, prin ordin al ministrului
agriculturii, pădurilor și dezvoltării rurale.
Art. 5. — Beneficiarii garanțiilor acordate de fondurile de
garantare sunt:

a) societăți comerciale constituite conform Legii
nr. 31/1990 privind societățile comerciale, republicată;
b) asociații agricole constituite conform Legii nr. 36/1991
privind societățile agricole și alte forme de asociere în
agricultură și Legii cooperației agricole nr. 566/2004;
c) persoane fizice autorizate și asociații de fermieri,
constituite conform legii.
Art. 6. — (1) Creditele acordate beneficiarilor prevăzuți
la art. 5 sunt garantate astfel:
a) până la 70% de Fondul de Garantare a Creditului
Rural — S.A.;
b) până la 70% de Fondul Național de Garantare a
Creditelor pentru Întreprinderile Mici și Mijlocii — S.A.
(2) Dobânda aferentă creditului este garantată de
împrumutat.
Art. 7. — Prin derogare de la prevederile art. 3 din
Legea nr. 346/2004 privind stimularea înființării și dezvoltării
întreprinderilor mici și mijlocii, cu modificările și completările
ulterioare, Fondul Național de Garantare a Creditelor pentru
Întreprinderile Mici și Mijlocii — S.A. acordă garanții pentru
beneficiarii prevăzuți la art. 5 din prezenta lege.
Art. 8. — Comisioanele de garantare datorate de
instituțiile de credit pentru garanțiile emise în favoarea
beneficiarilor prevăzuți la art. 5 sunt venituri ale fondurilor
de garantare.
Art. 9. — În situația în care riscul de neplată înregistrat
depășește nivelul sumelor alocate fondurilor de garantare și
al dobânzilor acumulate, diferența se acoperă din
prevederile bugetare ale Ministerului Agriculturii, Pădurilor și
Dezvoltării Rurale.
Art. 10. — Creanțele fondurilor de garantare rezultate
din contractele de garantare, executate de instituțiile de
credit, au regim de creanță bugetară și sunt executate în
condițiile legislației în vigoare.
Art. 11. — Eventualele sume restituite de instituțiile de
credit fondurilor de garantare, ca urmare a executării
celorlalte garanții prevăzute în contractele de credit și a
acoperirii debitelor înregistrate de acestea, vor reîntregi
sursa din care s-a efectuat plata.
Art. 12. — Sumele rămase după finalizarea Programului
SAPARD și a contractelor de credite garantate de fondurile
de garantare, în baza prezentei legi, se vor vira Ministerului
Agriculturii, Pădurilor și Dezvoltării Rurale, cu excepția
sumelor aferente contractelor de garantare existente în
derulare.
Art. 13. — În termen de 30 de zile de la data intrării în
vigoare a prezentei legi, la propunerea Ministerului
Agriculturii, Pădurilor și Dezvoltării Rurale, Guvernul va
adopta normele metodologice de aplicare a prevederilor
prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 iulie 2005.
Nr. 218.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 610/14.VII.2005
PREȘEDINTELE ROMÂNIEI

DECRET
pentru promulgarea Legii
privind stimularea absorbției fondurilor SAPARD
prin preluarea riscului de către fondurile de garantare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind stimularea absorbției
fondurilor SAPARD prin preluarea riscului de către fondurile de garantare și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 4 iulie 2005.
Nr. 593.
´

PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 63 alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 203
din 8 iunie 2005,
Președintele României

d e c r e t e a z ă:

Articol unic. — Domnul Dragu Stelian, procuror șef Secție urmărire
penală a Parchetului de pe lângă Curtea de Apel Bacău, se eliberează din
funcția de magistrat ca urmare a pensionării.
PREȘEDINTELE ROMÂNIEI

TRAIAN BĂSESCU

București, 4 iulie 2005.
Nr. 578.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

5

PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 63 alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 203
din 8 iunie 2005,
Președintele României

d e c r e t e a z ă:

Articol unic. — Doamna Constantinescu Andreiana, procuror la
Parchetul de pe lângă Înalta Curte de Casație și Justiție, se eliberează
din funcția de magistrat ca urmare a pensionării.
PREȘEDINTELE ROMÂNIEI

TRAIAN BĂSESCU

București, 4 iulie 2005.
Nr. 579.

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 30 alin. (1) din Legea nr. 303/2004 privind statutul magistraților, precum
și ale art. 36 alin. (1) lit. a) din Legea nr. 317/2004 privind Consiliul
Superior al Magistraturii,
având în vedere Hotărârea Consiliului Superior al Magistraturii nr. 218
din 8 iunie 2005,
Președintele României

d e c r e t e a z ă:

Articol unic. — Doamna Țămbălaru Sofia-Pelaghia se numește în
funcția de judecător la Judecătoria Novaci.
PREȘEDINTELE ROMÂNIEI

TRAIAN BĂSESCU

București, 4 iulie 2005.
Nr. 580.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 610/14.VII.2005
PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 360/2002 privind Statutul
polițistului, cu modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 30 iunie 2005, domnului chestor de poliție
Gagiu Vergiliu Anton îi încetează raporturile de serviciu cu Ministerul
Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 4 iulie 2005.
Nr. 581.

PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 55 din 15 iunie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 31 mai 2005, domnului colonel Lescan
Dan Adrian-Ioan i se acordă gradul de general de brigadă cu o stea și
trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 4 iulie 2005.
Nr. 583.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

7

PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 55 din 15 iunie 2005,
având în vedere propunerea ministrului apărării naționale,
Președintele României d e c r e t e a z ă:
Articol unic. — Pe data de 30 iunie 2005, domnului colonel Săcărea
Iuliu Vasile i se acordă gradul de general de brigadă cu o stea și trece în
rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 4 iulie 2005.
Nr. 584.
PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 55 din 15 iunie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 31 iulie 2005, domnului colonel Andrei
Gheorghe Alexandru i se acordă gradul de general de brigadă cu o stea și
trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 4 iulie 2005.
Nr. 585.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 610/14.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru modificarea și completarea
Ordinului președintelui Autorității Naționale Sanitare
Veterinare și pentru Siguranța Alimentelor nr. 5/2005
privind aprobarea Regulamentului pentru identificarea
și înregistrarea animalelor
Văzând Referatul de aprobare nr. 32.804 din 20 iunie 2005 al Direcției
generale sanitare veterinare din cadrul Autorității Naționale Sanitare
Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului
nr. 42/2004 privind organizarea activității sanitar-veterinare și pentru
siguranța alimentelor, aprobată cu modificări prin Legea nr. 215/2004, cu
modificările și completările ulterioare,
în temeiul art. 4 alin. (2) din Hotărârea Guvernului nr. 308/2004 privind
organizarea și funcționarea Autorității Naționale Sanitare Veterinare și pentru
Siguranța Alimentelor și a unităților din subordinea acesteia, cu modificările
și completările ulterioare,
președintele Autorității Naționale Sanitare Veterinare și pentru
Siguranța Alimentelor emite următorul ordin:
Art. 1. — Anexele D, E, F și G la Regulamentul pentru identificarea și
înregistrarea animalelor, aprobat prin Ordinul președintelui Autorității
Naționale Sanitare Veterinare și pentru Siguranța Alimentelor nr. 5/2005,
publicat în Monitorul Oficial al României, Partea I, nr. 237 din 22 martie
2005, se înlocuiesc cu anexele nr. 1, 2, 3 și 4*) la prezentul ordin.
Art. 2. — Autoritatea Națională Sanitară Veterinară și pentru Siguranța
Alimentelor, institutele veterinare centrale și direcțiile sanitar-veterinare și
pentru siguranța alimentelor județene și a municipiului București vor duce la
îndeplinire prevederile prezentului ordin.
Art. 3. — Prezentul ordin va fi publicat în Monitorul Oficial al
României, Partea I, și va intra în vigoare în termen de 10 zile de la
publicare.
Președintele Autorității Naționale Sanitare Veterinare
și pentru Siguranța Alimentelor,
Răzvan Țîru

București, 30 iunie 2005.
Nr. 60.

*) Anexele nr. 1, 2, 3 și 4 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

9
ANEXA Nr. 1
(Anexa D la regulament)

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 610/14.VII.2005
ANEXA Nr. 2
(Anexa E la regulament)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

11
ANEXA Nr. 3
(Anexa F la regulament)

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 610/14.VII.2005
ANEXA Nr. 4
(Anexa G la regulament)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

ACTE

ALE

CONSILIULUI

13

CONCURENȚEI

CONSILIUL CONCURENȚEI

DECIZIA
referitoare la investigația declanșată prin Ordinul președintelui Consiliului Concurenței nr. 165
din 21 iunie 2004 cu privire la prevederile contractului-cadru de închiriere de spații comerciale,
încheiat între Societatea Comercială îAnchor Grup“ — S.A.
și locatarii centrului comercial Plaza România
Plenul Consiliului Concurenței,
I. în baza:
1. Decretului nr. 57/2004 pentru numirea membrilor Plenului Consiliului Concurenței;
2. Legii concurenței nr. 21/1996, cu modificările și completările ulterioare, a regulamentelor și instrucțiunilor date
în aplicarea ei;
3. Ordinului președintelui Consiliului Concurenței nr. 165 din 21 iunie 2004, prin care a fost declanșată
investigația având ca obiect posibila încălcare a art. 5 alin. (1) din Legea concurenței nr. 21/1996, cu modificările și
completările ulterioare, de către Societatea Comercială îAnchor Grup“ — S.A. și locatarii săi, prin contractul-cadru de
închiriere de spații comerciale din centrul comercial Plaza România [art. 4.15 (V)], contract care constituie obiect al unei
cereri de certificare prealabilă a neintervenției Consiliului Concurenței de la prevederile art. 5 alin. (1) din aceeași lege,
cerere depusă de Societatea Comercială îAnchor Grup“ — S.A.;
4. Raportului de investigație prezentat în Plenul Consiliului Concurenței de către raportor, precum și a celorlalte
piese din dosarul cauzei;
5. faptului că au fost îndeplinite atât procedura de transmitere a Raportului de investigație părților implicate pentru
luare la cunoștință și formulare de observații, cât și procedura de citare pentru audierea părților în Plenul Consiliului
Concurenței la data de 16 mai 2005;
6. declarațiilor făcute în timpul audierii din data de 16 mai 2005 de către reprezentanții Societății Comerciale
îAnchor Grup“ — S.A.;
7. faptului că a fost întrunită condiția de cvorum de minimum 5 membri pentru ca Plenul Consiliului Concurenței
să poată delibera și decide în mod valabil,
II. având în vedere că:
1. Prin Adresa înregistrată la Consiliul Concurenței sub nr. RS — 104 din 30 aprilie 2004, Societatea Comercială
îAnchor Grup“ — S.A.1) a solicitat Consiliului Concurenței certificarea prealabilă a neintervenției Consiliului Concurenței de
la prevederile art. 5 alin. (1) din Legea concurenței nr. 21/1996, cu modificările și completările ulterioare, denumită în
continuare lege, în ceea ce privește prevederile contractului-cadru de închiriere de spații comerciale, încheiat între
Societatea Comercială îAnchor Grup“ — S.A. și locatarii centrului comercial Plaza România, denumit în continuare
contract.
2. În urma examinării informațiilor din cererea depusă de Societatea Comercială îAnchor Grup“ — S.A. și a
informațiilor solicitate suplimentar, Consiliul Concurenței a constatat că art. 4.15 (V) din contract intră sub incidența art. 5
alin. (1) din lege și, în consecință, prin Ordinul președintelui Consiliului Concurenței nr. 165/2004 s-a hotărât declanșarea
unei investigații.
3. Contractul este un contract-cadru de închiriere de spații comerciale în centrul comercial Plaza România2),
încheiat între proprietarul Societatea Comercială îAnchor Grup“ — S.A. și o serie de agenți economici care își vor
desfășura activitățile specifice în cadrul respectivului centru comercial.
4. În condițiile prevăzute în contract, proprietarul se obligă să dea în chirie chiriașului, iar chiriașul se obligă să
închirieze de la proprietar spațiul în locație.
5. Durata contractului începe la data intrării în vigoare (data la care a fost semnat de toate părțile) și se termină
după 5 ani de locație, cu excepția cazurilor de reziliere, în temeiul prevederilor acestuia.
6. Clauza din contract supusă în special atenției Consiliului Concurenței prin cererea de neintervenție depusă
este clauza 4.15 (V) cu privire la obligațiile chiriașului, și anume:
îchiriașul se obligă:
(...)
să nu deschidă magazine sub aceeași denumire, să nu comercializeze aceleași mărci sau să desfășoare aceleași
activități, sau să folosească spații cu aceeași destinație ca cele menționate în Anexa 4, pe o rază de 2 km în jurul
Proprietății, fără acordul scris prealabil al Proprietarului. Acordul Proprietarului poate să nu fie dat, la libera apreciere a
acestuia, sau, în cazul în care este dat, poate fi condiționat astfel cum Proprietarul consideră necesar.
Părțile înțeleg că această clauză intră în vigoare la data, sub condiția și în limitele deciziei Consiliului
Concurenței în ceea ce privește valabilitatea acordului între Părți.
Părțile vor depune toate diligențele pentru a efectua actele și/sau modificările la această clauză pe care le-ar
solicita Consiliul Concurenței pentru aprobarea clauzei și care ar fi necesare pentru a produce efecte juridice și/sau
economice în cea mai mare măsură posibilă similare cu cele avute în vedere de Părți la încheierea Contractului de
închiriere.“
1) Sediu social: calea Vitan nr. 55—59, complexul București Mall, et. 2, sectorul 3, București; numărul de înregistrare la registrul comerțului:
J40/10051/1997; codul unic de înregistrare: 10021221.
2) Localizat în București, bd.Timișoara nr. 26, sectorul 6.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 610/14.VII.2005

7. Conform art. 5 alin. (1) din lege, îsunt interzise orice înțelegeri exprese sau tacite între agenți economici ori
asociațiile de agenți economici, orice decizii luate de asociațiile de agenți economici și orice practici concertate, care au
ca obiect sau au ca efect restrângerea, împiedicarea ori denaturarea concurenței pe piața românească sau pe o parte a
acesteia (...)“.
8. Piața relevantă a produsului cuprinde toate produsele sau serviciile care sunt considerate de consumatori ca
interschimbabile sau înlocuibile, datorită caracteristicilor, prețurilor și utilității date acestora.
9. Un punct de vânzare, la fel ca și un produs, are succes doar dacă răspunde nevoilor pieței.
Dacă un produs se cumpără pentru utilitățile pe care le oferă, un punct de vânzare este frecventat mai ales
pentru serviciile pe care le oferă (accesibilitate, posibilități de alegere, spații de parcare, alte diverse servicii); mai rar el
este frecventat pentru el însuși.
10. Un centru comercial tip îmall“, prin anvergura operațiunilor care se desfășoară în acesta și imaginea lui,
reprezintă un centru comercial cu standarde ridicate, printre care:
— calitatea produselor/serviciilor;
— diversitatea produselor/serviciilor;
— accesibilitate (parcare, orar maximal);
— alte diverse servicii (curățenie, pază, aer condiționat, scări rulante etc.).
11. Comisia Uniunii Europene a constatat existența a diferite categorii de comercianți en détail de produse
alimentare sau nealimentare, care se disting după modul de exercitare a punctului de vânzare (cu autoservire, prin
intermediul unui vânzător), diversitatea de familii de produse comercializate, varietatea sortimentelor și mărimea
suprafețelor de vânzare. În acest mod s-a făcut o distincție între micile magazine de cartier, magazinele cu suprafețe
medii (supermarketuri) sau mari (hipermarketuri) și magazinele care practică discontul.
12. Luând în considerare obiectul acordului supus analizei (de închiriere de spații comerciale), precum și tipul
serviciilor prestate de către locatari într-un centru comercial tip îmall“, piața relevantă a produsului se definește ca fiind
constituită din:
— piața serviciilor de închiriere a spațiilor comerciale din cadrul centrelor comerciale tip îmall“3);
— piața serviciilor de comerț cu amănuntul al produselor nealimentare;
— piața serviciilor de comerț cu amănuntul al produselor alimentare4);
— piața serviciilor de alimentație publică;
— alte piețe.
13. Definirea pieței relevante a produsului a rămas deschisă, în funcție de toate activitățile care sunt desfășurate
sau se vor desfășura de către locatari în centrul comercial Plaza România.
14. Piața relevantă geografică cuprinde aria în care sunt localizați agenții economici implicați în comercializarea
produselor incluse în piața produsului, în condiții similare de concurență, și care poate fi delimitată de ariile geografice
învecinate.
14.1. Piața serviciilor de închiriere a spațiilor comerciale din cadrul centrelor comerciale tip îmall“
14.1.1. Piața relevantă geografică se definește în funcție de îzona de captură“ a acestora (zona geografică în
care consumatorii aleg să-și facă cumpărăturile în respectiva unitate comercială).
14.1.2. În condițiile existenței în București a unui număr redus de centre comerciale tip îmall“, îzona de captură“
a acestora este constituită din teritoriul întregului municipiu (datorită numărului mic al acestora raportat la populația
Bucureștiului).
14.1.3. Prin sporirea numărului centrelor comerciale se va asista la un efect de expulzare din preferințele clienților
a centrelor comerciale aflate la distanțe mai mari, în consecință îzona de captură“ va fi redusă la zone mai restrânse
decât întregul teritoriu al municipiului București.
14.1.4. Comisia Europeană a definit piața geografică ca fiind îzona de captură“ din interiorul căreia o unitate
comercială își atrage clienții, iar adesea aceasta este definită ca fiind zona geografică de unde se poate ajunge la
respectiva unitate comercială în mai puțin de 10—30 de minute de mers cu mașina.
În consecință, nu s-a definit ca fiind întregul teritoriu al unei localități.
14.1.5. Pentru prezenta analiză, în condițiile existente în prezent în București, piața relevantă geografică se
definește în sensul cel mai larg, respectiv ca fiind constituită din întregul teritoriu al municipiului București.
14.2. Piața serviciilor de comerț cu amănuntul al produselor nealimentare; piața serviciilor de comerț cu
amănuntul al produselor alimentare; piața serviciilor de alimentație publică, alte piețe
Aceste piețe relevante ale produsului se definesc în funcție de activitățile desfășurate de către locatarii centrului
comercial Plaza România.
14.2.1. Locatarii centrului comercial Plaza România se pot concura în condiții similare:
(i) la nivelul municipiului București, cu locatarii/proprietarii centrelor comerciale active la nivelul întregului municipiu
București, precum și cu agenții economici care prestează servicii similare celor din îmall“ și activează pe întregul teritoriu
al municipiului București (de exemplu cinematografele, fast food-urile);
(ii) la nivelul unei arii distincte a municipiului București (cartier, stradă etc.), cu locatarii/proprietarii spațiilor care
au o îzonă de captură“ a clienților redusă (spații de dimensiuni mici în care se comercializează un asortiment restrâns
de produse, care nu dispun de vad comercial etc.).
3)
4)

Se consideră a fi un centru comercial de tip îmall“ un centru comercial care beneficiază de caracteristicile prezentate anterior.
Piața serviciilor de comerț cu amănuntul al produselor alimentare sau nealimentare se poate subdivide în mai multe piețe în funcție de tipul
acestora, însă o și mai mare divizare a pieței produsului nu este necesară pentru cazul supus analizei. Comisia Uniunii Europene, prin deciziile luate,
a identificat patru mari piețe, acestea fiind constituite din alte subpiețe: produse de larg consum: (1) lichide; (2) drogherii; (3) parfumerie/igienă;
(4) băcănie; (5) parafarmaceutice; (6) produse perisabile în autoservire; produse proaspete tradiționale: (7) mezeluri; (8) pește; (9) fructe și legume;
(10) pâine și patiserie proaspătă; (11) măcelării; bazar: (12) bricolaj; (13) casă; (14) cultură; (15) joc/timp liber/relaxare; (16) grădină; (17) automobile;
electrocasnice/foto/cinema/sunet: (18) electrocasnice mari; (19) electrocasnice mici; (20) foto/cinema; (21) hi-fi/sunet; (22) TV/video; (23) textile,
încălțăminte.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 610/14.VII.2005

15

14.2.2. Pentru prezenta analiză, în condițiile existente în prezent în București, piața relevantă geografică se
definește în sensul cel mai larg, respectiv ca fiind constituită din întregul teritoriu al municipiului București.
15. Structura pieței
15.1. Piața serviciilor de închiriere a spațiilor comerciale din cadrul centrelor comerciale tip îmall“ din București
15.1.1. Centrele comerciale care prin caracteristicile de care dispun pot fi considerate concurente ale centrului
comercial Plaza România sunt București Mall, Unirea Shopping Center, Cora și Carrefour.
15.1.2. Indicatorul avut în vedere pentru calculul cotelor de piață deținute de Societatea Comercială îAnchor Grup“ —
S.A. și concurenții săi este suprafața comercială destinată închirierii.
15.1.3. Plaza România și București Mall5) au deținut în anul 2004, pe piața serviciilor de închiriere a spațiilor
comerciale din cadrul centrelor comerciale tip îmall“ din București, cote de piață de 24,52%, respectiv 19,81%.
Concurenții Plaza România și București Mall au deținut în anul 2004 următoarele cote de piață: Unirea Shopping
Center (20,64%), Carrefour Militari (13,07%), Carrefour Orhideea (12,44%), Carrefour Colentina (1,86%), Cora (7,66%).
15.2. Piața serviciilor de comerț cu amănuntul al produselor nealimentare din București; piața serviciilor de comerț
cu amănuntul al produselor alimentare din București; piața serviciilor de alimentație publică din București; alte piețe
15.2.1. Cotele de piață ale locatarilor centrului comercial Plaza România sunt preponderent mici, datorită
numărului mare de concurenți ai acestora.
15.2.2. O analiză foarte exactă a cotelor de piață deținute de către locatarii cu care au fost încheiate până în
prezent contracte de închiriere în cadrul centrului comercial Plaza România nu este suficientă deoarece nu ar acoperi
restul de locatari care vor închiria spații comerciale.
16. Întrucât pe o rază de 2 km în jurul centrului comercial Plaza România toți locatarii sau potențialii locatari nu
își vor mai desfășura activitățile specifice timp de 5 ani, iar (conform notificării) acest perimetru este o zonă cu o
densitate mare de populație, în care în prezent nu se mai regăsesc alte centre comerciale care închiriază spații
comerciale, clauza supusă analizei va avea următoarele efecte negative din punct de vedere concurențial:
— datorită dimensiunii și caracteristicilor centrului comercial Plaza România, acesta va atrage unele dintre cele
mai importante societăți care închiriază spații comerciale pentru desfășurarea activității specifice; acest aspect, luat în
considerare de către un alt posibil investitor, care dorește să construiască un centru comercial destinat închirierii în
respectiva arie geografică, va constitui o barieră la intrarea pe piața serviciilor de închiriere a spațiilor comerciale.
În acest context, Societatea Comercială îRomania Hipermarche“ — S.A. a anunțat construcția unui nou
hipermagazin Cora în zona Lujerul în anul 2005 (în apropiere de Plaza România);
— va fi restrânsă concurența între societățile comerciale care activează în această zonă și astfel consumatorii
vor fi prejudiciați, întrucât:
• societățile comerciale care vor închiria spații în centrul comercial Plaza România nu își vor mai putea deschide
alte puncte de vânzare pe o rază de 2 km în jurul acestui centru comercial;
• dacă unele societăți care deja desfășoară activități în această arie vor încheia contracte cu Societatea
Comercială îAnchor Grup“ — S.A. vor trebui să închidă respectivele puncte de vânzare;
• va fi redusă concurența intramarcă (pentru societățile care practică prețuri diferite pentru același tip de
produs/serviciu; în cazul în care ulterior încheierii contractului cu Societatea Comercială îAnchor Grup“ — S.A. vor dori să
își extindă activitatea în respectiva arie geografică sau în cazul în care ulterior deschiderii unui punct de vânzare în
respectiva arie geografică vor dori să își extindă activitatea în centrul comercial Plaza România);
— în cazul în care și alte centre comerciale vor include o astfel de clauză în contractele încheiate cu locatarii
lor, se va realiza o împărțire a clienților între acestea și astfel se va reduce concurența între ele.
După cum s-a precizat, se estimează ca în anul 2005 să se deschidă un nou hipermagazin Cora în apropiere de
Plaza România, hipermagazin care va include, asemănător primului hipermagazin, și o galerie de 35—40 de magazine și
restaurante. Prin clauza 4.15 (V) din contract, Societatea Comercială îAnchor Grup“ — S.A. va putea interzice locatarilor
Plaza România de a pătrunde și în acest centru comercial, iar alți agenți economici care vor dori să desfășoare activități
într-un asemenea centru comercial vor trebui să aleagă între Plaza România și Cora.
Existența în cele două centre comerciale a unor agenți economici distincți poate conduce la reducerea
concurenței între acestea prin diverse servicii oferite: parcare, pază, curățenie, ambianță, orar etc.
17. În cadrul ședinței de audiere din data de 16 mai 2005 reprezentanții Societății Comerciale îAnchor Grup“ —
S.A. și-au luat angajamentul de a renunța la clauza prevăzută la art. 4.15 (V) din toate contractele de închiriere de
spații comerciale, încheiate până în prezent cu locatarii centrului comercial Plaza România, iar pentru contractele care vor
fi încheiate în viitor se va renunța la aceasta; la data de 16 mai 20056) acest angajament a fost transmis Consiliului
Concurenței sub formă scrisă.
Angajamentul Societății Comerciale îAnchor Grup“ — S.A. are următorul conținut:
îSubscrisa S.C. ANCHOR GRUP — S.A., cu sediul în București, calea Vitan nr. 55—59, et. 2, sectorul 3, nr. de
înregistrare la registrul comerțului J40/10051/1997, cod unic de înregistrare 10021221, reprezentată de domnul Ali Ergun
Ergen — director general, vă aducem la cunoștință prin prezenta că renunțăm la art. 4.15 (V) din toate contractelecadru de închiriere de spații comerciale din centrul comercial Plaza România, prezente și viitoare. Totodată, vă aducem
la cunoștință prin prezenta că ne obligăm să vă transmitem cât mai curând actele doveditoare privind eliminarea clauzei
respective din contractele de închiriere.
ANCHOR GRUP — S.A.

Ali Ergun Ergen,
director general“
5)
6)

Centru comercial deținut în proprietate de Societatea Comercială îAnchor Grup“ — S.A.
Prin Adresa Societății Comerciale îAnchor Grup“ — S.A. nr. 12.421 din 16 mai 2005, înregistrată la Consiliul Concurenței sub nr. RG — 3.356
din 16 mai 2005.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 610/14.VII.2005

18. Concluzii
18.1. Înainte de a stabili o înțelegere, agenții economici implicați pot solicita Consiliului Concurenței o certificare
prealabilă că nu există temei pentru intervenția sa cu privire la comportamentul concurențial preconizat.
18.2. Nespecificarea în contract a denumirii chiriașului, a activității desfășurate și a produselor/serviciilor
comercializate a implicat luarea în considerare a tuturor acordurilor care au fost încheiate, a tuturor acordurilor care vor
fi încheiate în viitor, precum și a piețelor sau posibilelor piețe pe care acționează sau vor acționa locatarii.
Nespecificarea în contract a datei intrării în vigoare a acestuia (se prevede doar că este încheiat pe o perioadă
de 5 ani) a implicat luarea în considerare și a perioadelor viitoare, ca urmare a contractelor care vor fi încheiate în viitor.
Contractele de închiriere, încheiate sau care vor fi încheiate de Societatea Comercială îAnchor Grup“ — S.A.,
sunt contracte distincte (încheiate cu agenții economici diferiți care acționează pe diferite piețe), iar contractul-cadru
notificat include toate contractele încheiate sau care vor fi încheiate de Societatea Comercială îAnchor Group“ — S.A.
18.3. Ca urmare a investigației declanșate s-a constatat o serie de efecte negative din punct de vedere
concurențial ale clauzei 4.15 (V) din contract.
18.4. Clauza 4.15 (V) din contract va avea ca efect restrângerea, împiedicarea ori denaturarea concurenței pe
piața relevantă definită și în consecință conduce la încălcarea art. 5 alin. (1) din lege.
18.5. Ca urmare a angajamentului Societății Comerciale îAnchor Grup“ — S.A. de a modifica contractele
încheiate până în prezent cu locatarii Plaza România, precum și datorită faptului că în contractele viitoare această clauză
nu va mai fi introdusă, contractul analizat, în forma modificată, nu conduce la încălcarea prevederilor art. 5 alin. (1)
din lege,
în temeiul art. 21 alin. (4) lit. a) din Legea concurenței nr. 21/1996, cu modificările și completările ulterioare,
D E C I D E:

Art. 1. — Se ia act de cererea Societății Comerciale
îAnchor Grup“ — S.A., care are următorul conținut:
îSubscrisa S.C. ANCHOR GRUP — S.A., cu sediul în
București, calea Vitan nr. 55—59, et. 2, sectorul 3, nr. de
înregistrare la registrul comerțului J40/10051/1997, cod unic
de înregistrare 10021221, reprezentată de domnul Ali Ergun
Ergen — director general, vă aducem la cunoștință prin
prezenta că renunțăm la art. 4.15 (V) din toate contractelecadru de închiriere de spații comerciale din centrul
comercial Plaza România, prezente și viitoare. Totodată, vă
aducem la cunoștință prin prezenta că ne obligăm să vă
transmitem cât mai curând actele doveditoare privind
eliminarea clauzei respective din contractele de închiriere.
ANCHOR GRUP — S.A.

Ali Ergun Ergen,
director general“
Art. 2. — Societatea Comercială îAnchor Grup“ — S.A.
așa cum s-a obligat, va modifica până la data de
1 septembrie 2005 toate contractele de închiriere de spații
comerciale, încheiate până în prezent cu locatarii centrului

comercial Plaza România, iar pentru contractele care vor fi
încheiate în viitor se va renunța la clauza prevăzută la
art. 4.15 (V).
Copii de pe aceste înscrisuri vor fi transmise neîntârziat
Consiliului Concurenței.
Art. 3. — Prezenta decizie poate fi atacată, conform
art. 52 alin. (4) din lege, la Curtea de Apel București,
Secția contencios administrativ, în termen de 30 de zile de
la comunicare.
Art. 4. — În conformitate cu art. 62 din lege, prezenta
decizie va fi publicată în Monitorul Oficial al României,
Partea I, pe cheltuiala Societății Comerciale îAnchor Grup“ —
S.A., și pe pagina de Internet a Consiliului Concurenței.
Art. 5. — Prezenta decizie intră în vigoare la data
comunicării sale de către Secretariatul general al Consiliului
Concurenței.
Art. 6. — Secretariatul general va transmite prezenta
decizie:
Societății Comerciale îAnchor Grup“ — S.A.
București, calea Vitan nr. 55—59, et. 2, sectorul 3.

Președintele Consiliului Concurenței,
Mihai Berinde
București, 17 mai 2005.
Nr. 88.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 610/14.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044487]
ISSN 1453—4495

PDF compression, OCR, web-optimization with CVISION's PdfCompressor

