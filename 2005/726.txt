PARTEA

Anul 173 (XVII) — Nr. 726

I

LEGI, DECRETE, HOTĂRÂRI ȘI ALTE ACTE

Miercuri, 10 august 2005

SUMAR
Nr.

Pagina

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al inspectorului de stat, șef al Inspecției
de Stat pentru Controlul Cazanelor, Recipientelor
sub Presiune și Instalațiilor de Ridicat privind
aprobarea aplicării sigiliilor de către inspectorii de
specialitate din cadrul Inspecției de Stat pentru
Controlul Cazanelor, Recipientelor sub Presiune și
Instalațiilor de Ridicat (ISCIR) la instalațiile și
echipamentele neautorizate sau care nu prezintă
siguranță în funcționare, conform Prescripțiilor
tehnice — Colecția ISCIR ........................................

DECIZII

ALE

Pagina

732.

DECIZII ALE CURȚII CONSTITUȚIONALE
Decizia nr. 308 din 14 iunie 2005 referitoare la excepția
de neconstituționalitate a dispozițiilor art. 3 alin. (1)
lit. c) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945 — 22 decembrie 1989 ....................

401.

Nr.

4

CURȚII

— Ordin al ministrului agriculturii, pădurilor și
dezvoltării rurale privind aprobarea Listei
denumirilor de origine controlată (DOC) pentru
vinurile liniștite, admise pentru utilizare în
România, a Listei denumirilor de origine controlată
(DOC) pentru vinurile spumante, admise pentru
utilizare în România, a Listei indicațiilor geografice
pentru vinurile liniștite, admise pentru utilizare în
România, a Listei indicațiilor geografice pentru
vinurile aromatizate, admise pentru utilizare în
România, și a Listei mențiunilor tradiționale ale
vinurilor, admise pentru utilizare în România .........
894/1.088. — Ordin al președintelui Comisiei Naționale
de Prognoză și al ministrului finanțelor publice
privind completarea Listei cuprinzând utilajele
tehnologice, instalațiile, echipamentele, aparatele
de măsură și control, automatizări și produse
software, achiziționate din import, care sunt
exceptate de la plata taxelor vamale, aprobată
prin Ordinul ministrului dezvoltării și prognozei și
al ministrului finanțelor publice nr. 228/1.437/2001

4–7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 308
din 14 iunie 2005

referitoare la excepția de neconstituționalitate a dispozițiilor art. 3 alin. (1) lit. c)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 alin. (1) lit. c) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Confederația Națională a Sindicatelor
Libere din România — Frăția în Dosarul nr. 947/2004 al
Tribunalului București — Secția a V-a civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată, arătând că aceasta

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 726/10.VIII.2005

a mai făcut obiectul unui dosar la Curtea Constituțională și
a fost respinsă, iar în cauza de față nu au intervenit
elemente noi, de natură a impune o schimbare a
jurisprudenței.
C U R T E A,

având în vedere actele și lucrările dosarului, reține
următoarele:
Prin Încheierea din 1 noiembrie 2004, pronunțată în
Dosarul nr. 947/2004, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 3 alin. (1) lit. c) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989. Excepția a fost ridicată de
Confederația Națională a Sindicatelor Libere din
România — Frăția cu prilejul soluționării unei contestații
împotriva dispoziției Primarului General al Municipiului
București prin care s-a respins notificarea privind un imobil
revendicat în conformitate cu prevederile Legii nr. 10/2001.
În motivarea excepției de neconstituționalitate, autorul
acesteia susține, în esență, că prevederile legale criticate
încalcă prevederile art. 21 și 44 din Constituție. Astfel,
textul de lege criticat precizează categoriile de persoane
juridice îndreptățite să beneficieze de măsuri reparatorii în
natură sau prin echivalent. De asemenea, legea conține și
o enumerare limitativă a condițiilor ce trebuie îndeplinite
pentru ca persoana juridică să fie îndreptățită la măsuri
reparatorii, fiind astfel înlăturate de la beneficiile acestei
legi toate persoanele juridice care nu îndeplinesc aceste
condiții. Așadar, se susține că, prin îmodul defectuos de
redactare a textului de lege“, este încălcat principiul
constituțional al accesului liber la justiție, cuprins în art. 21,
precum și dispozițiile constituționale care garantează dreptul
de proprietate privată, cuprinse în art. 44.
Tribunalul București — Secția a V-a civilă apreciază că
excepția de neconstituționalitate nu este întemeiată. În
acest sens, arată că textul de lege criticat nu împiedică
accesul liber la justiție, dat fiind că îorice persoană fizică
sau juridică, nemulțumită de modul de soluționare a cererii
sale are posibilitatea de a se adresa instanței de judecată,
prin exercitarea unei căi de atac prevăzute de lege, cum
de altfel a procedat și autorul excepției de
neconstituționalitate“. Prevederile criticate nu contravin nici
dispozițiilor art. 44 din Constituție, deoarece îeste firesc ca
legiuitorul să fi prevăzut modalitatea în care se poate face
dovada identității între titularul dreptului de proprietate și
cel care pretinde acest drept, iar, pe de altă parte,
dispozițiile art. 3 lit. c) din Legea nr. 10/2001 consacră
soluția și pentru situația în care persoana juridică nu și-a
mai continuat activitatea sau, deși desființată ori interzisă,
nu și-a reluat activitatea după 1989, fiind astfel acoperite
toate situațiile în care, în mod abuziv, au fost preluate
imobile din proprietatea unor persoane juridice“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Președintele Camerei Deputaților apreciază că excepția
de neconstituționalitate nu este întemeiată. Astfel, îart. 3
lit. c) din Legea nr. 10/2001 nu împiedică nici o persoană
juridică să se adreseze justiției [...]. Nici prevederile art. 44
din Constituție nu sunt încălcate, deoarece Legea
nr. 10/2001, în ansamblul ei, reprezintă un act reparator
prin care se restabilesc drepturile de proprietate asupra
unor imobile abuziv preluate în perioada 6 martie 1945 —
22 decembrie 1989, printr-o procedură administrativă
simplificată“.
Guvernul consideră că textele de lege criticate nu
contravin dispozițiilor constituționale invocate. Astfel, se
arată că textul de lege criticat, delimitând sfera de aplicare

a legii, enumeră categoriile de persoane juridice care sunt
îndreptățite la măsuri reparatorii, în natură sau prin
echivalent, și instituie condiții pentru aplicarea acestor
măsuri, așa încât nu aduce nici o atingere principiului
constituțional al accesului liber la justiție.
Avocatul Poporului apreciază că nu poate fi reținută
încălcarea art. 21 din Constituție, deoarece textul de lege
criticat nu împiedică părțile să se adreseze justiției pentru
apărarea drepturilor, a libertăților și a intereselor lor
legitime. Se arată, în acest sens, că Legea nr. 10/2001
conține norme cu caracter special în materia revendicării
imobiliare. Acest fapt însă nu împiedică persoanele
interesate să se prevaleze de dispozițiile legale generale,
în materie, în cazul în care condițiile prevăzute de actul
normativ special nu sunt îndeplinite. Nu poate fi reținută
nici încălcarea art. 44 din Constituție, deoarece, în sensul
jurisprudenței Curții Constituționale, îgarantarea constituțională
a proprietății private este, în mod necesar, subsecventă
existenței unui titlu de proprietate, eliberat cu respectarea
dispozițiilor legale“.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 3 alin. (1) lit. c) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
republicată în Monitorul Oficial al României, Partea I,
nr. 279 din 4 aprilie 2005, dispoziții potrivit cărora:
îSunt îndreptățite, în înțelesul prezentei legi, la măsuri
reparatorii constând în restituire în natură sau, după caz, prin
echivalent [...]:
c) persoanele juridice, proprietari ai imobilelor preluate în
mod abuziv de stat, de organizații cooperatiste sau de orice
alte persoane juridice după data de 6 martie 1945;
îndreptățirea la măsurile reparatorii prevăzute de prezentul
articol este condiționată de continuarea activității ca persoană
juridică până la data intrării în vigoare a prezentei legi sau de
împrejurarea ca activitatea lor să fi fost interzisă sau întreruptă
în perioada 6 martie 1945 — 22 decembrie 1989, iar acestea
să-și fi reluat activitatea după data de 22 decembrie 1989,
dacă, prin hotărâre judecătorească, se constată că sunt
aceeași persoană juridică cu cea desființată sau interzisă,
precum și partidele politice a căror activitate a fost interzisă sau
întreruptă în perioada 6 martie 1945 — 22 decembrie 1989,
dacă și-au reluat activitatea în condițiile legii.“
În susținerea neconstituționalității acestor texte de lege,
autorul excepției invocă încălcarea prevederilor art. 21
și 44 din Constituție, potrivit cărora:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 726/10.VIII.2005
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
reține că art. 3 alin. (1) lit. c) din Legea nr. 10/2001
prevede pentru persoanele juridice posibilitatea de a obține
restituirea imobilelor care fac obiect de reglementare al
Legii nr. 10/2001. Potrivit acestui text, îndreptățirea la
restituire este condiționată, pe de o parte, de continuarea
activității persoanei juridice respective de la data
deposedării până la data intrării în vigoare a Legii
nr. 10/2001 și, pe de altă parte, de reluarea activității, în
condițiile legii, după 22 decembrie 1989, în cazul
persoanelor juridice a căror activitate a fost întreruptă ori
interzisă în perioada 6 martie 1945 — 22 decembrie 1989.
De asemenea, prevederea legală criticată precizează că
vocația la restituire a persoanelor juridice a căror activitate
a fost interzisă în perioada 6 martie 1945 — 22 decembrie
1989 este condiționată de existența unei hotărâri
judecătorești prin care să se constate că persoana juridică
constituită după decembrie 1989 este aceeași persoană
juridică cu cea desființată sau interzisă. Sunt exceptate
partidele politice, în cazul cărora nu este necesară o astfel
de hotărâre judecătorească, fiind suficientă reluarea
activității, în condițiile legii.

3

Curtea
constată
că
aceeași
excepție
de
neconstituționalitate, ridicată de aceeași confederație
sindicală, a mai făcut obiectul controlului de
constituționalitate. Astfel, prin Decizia nr. 165 din 22 martie
2005, publicată în Monitorul Oficial al României, Partea I,
nr. 390 din 9 mai 2005, Curtea a reținut că îtextul de lege
criticat nu încalcă principiul accesului liber la justiție,
prevăzut în art. 21 din Constituție, ci condiționează
exercitarea acestui drept de îndeplinirea anumitor condiții
prevăzute de lege. Potrivit jurisprudenței constante a Curții
Constituționale, de exemplu Decizia Plenului nr. 1 din
8 februarie 1994, publicată în Monitorul Oficial al României,
Partea I, nr. 69 din 16 martie 1994, liberul acces la
justiție semnifică faptul că orice persoană se poate adresa
instanțelor judecătorești pentru apărarea drepturilor, a
libertăților sau a intereselor sale legitime, iar nu faptul că
acest drept nu poate fi supus nici unei condiționări“.
Deoarece nu au intervenit elemente noi, de natură a
impune o schimbare a jurisprudenței, considerentele și
soluția amintite își păstrează valabilitatea și în cauza de
față.
De altfel, asupra măsurilor reparatorii instituite prin lege,
Curtea Constituțională s-a pronunțat deseori, spre exemplu
prin Decizia nr. 483 din 11 decembrie 2003, publicată în
Monitorul Oficial al României, Partea I, nr. 105 din
4 februarie 2004, reținând că îeste dreptul suveran al
legiuitorului de a aprecia întinderea și amploarea măsurilor
pe care le stabilește prin lege, iar sub aspectele practice
pe care le-ar presupune o apreciere asupra oportunității
vreunei măsuri reparatorii, Curtea nu numai că nu s-ar
putea pronunța, dar, în principiu, n-ar putea să completeze
sau să schimbe măsuri legislative existente, devenind astfel
legiuitor pozitiv“.
În ceea ce privește pretinsa încălcare a principiului
constituțional al garantării dreptului de proprietate privată,
prevăzut în art. 44 din Constituție, prin excluderea de la
aplicarea Legii nr. 10/2001 a unor categorii de persoane
juridice, Curtea constată că această susținere nu este
întemeiată. După cum s-au pronuțat atât Curtea
Constituțională, spre exemplu în Decizia nr. 41 din
4 februarie 2003, publicată în Monitorul Oficial al României,
Partea I, nr. 210 din 31 martie 2003, cât și Curtea
Europeană a Drepturilor Omului, în cauza FernándezMolina Gonzáles ș.a. contra Spaniei din 18 octombrie 2002,
dispozițiile privind garantarea și ocrotirea proprietății se
aplică numai titularilor dreptului de proprietate; or, în
prezenta cauză, categoriile de persoane juridice la care se
referă autorul excepției nu și-au stabilit calitatea de
proprietar.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (1) lit. c) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Confederația Națională a Sindicatelor Libere din România — Frăția în Dosarul nr. 947/2004 al Tribunalului București —
Secția a V-a civilă.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Mădălina Ștefania Diaconu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 726/10.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
INSPECȚIA DE STAT PENTRU CONTROLUL CAZANELOR,
RECIPIENTELOR SUB PRESIUNE ȘI INSTALAȚIILOR DE RIDICAT

ORDIN
privind aprobarea aplicării sigiliilor de către inspectorii de specialitate din cadrul Inspecției de Stat
pentru Controlul Cazanelor, Recipientelor sub Presiune și Instalațiilor de Ridicat (ISCIR)
la instalațiile și echipamentele neautorizate sau care nu prezintă siguranță în funcționare,
conform Prescripțiilor tehnice — Colecția ISCIR
Ținând cont de Referatul nr. 11.703 din 4 august 2005, aprobat de inspectorul de stat, șef al Inspecției de Stat
pentru Controlul Cazanelor, Recipientelor sub Presiune și Instalațiilor de Ridicat,
în conformitate cu prevederile Hotărârii Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
în temeiul Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat, modificată și completată prin Hotărârea
Guvernului nr. 182/2005,
în baza Ordinului ministrului economiei și comerțului nr. 143/2005,
inspectorul de stat, șef al Inspecției de Stat pentru Controlul Cazanelor, Recipientelor sub Presiune și
Instalațiilor de Ridicat, emite următorul ordin:
Art. 1. — Începând cu data publicării prezentului ordin
în Monitorul Oficial al României, Partea I, se aprobă
aplicarea sigiliilor de către inspectorii de specialitate din
cadrul Inspecției de Stat pentru Controlul Cazanelor,
Recipientelor sub Presiune și Instalațiilor de Ridicat (ISCIR)
la instalațiile și echipamentele neautorizate sau care nu
prezintă siguranță în funcționare, conform Prescripțiilor
tehnice — Colecția ISCIR.

Art. 2. — Ridicarea sigiliilor aplicate se va face de către
inspectorii de specialitate, ca urmare a solicitării celor
interesați, dacă aceștia fac dovada respectării Prescripțiilor
tehnice — Colecția ISCIR și a celorlalte dispoziții legale în
vigoare.
În orice situație ridicarea sigiliilor se va face numai de
către un inspector de specialitate ISCIR.
Art. 3. — Ruperea sigiliilor constituie infracțiune conform
art. 243 din Codul penal.

Inspectorul de stat, șef al Inspecției de Stat pentru Controlul Cazanelor,
Recipientelor sub Presiune și Instalațiilor de Ridicat,
Alexandru Szilveszter
București, 5 august 2005.
Nr. 401.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Listei denumirilor de origine controlată (DOC) pentru vinurile liniștite,
admise pentru utilizare în România, a Listei denumirilor de origine controlată (DOC)
pentru vinurile spumante, admise pentru utilizare în România, a Listei indicațiilor geografice
pentru vinurile liniștite, admise pentru utilizare în România, a Listei indicațiilor geografice
pentru vinurile aromatizate, admise pentru utilizare în România,
și a Listei mențiunilor tradiționale ale vinurilor, admise pentru utilizare în România
Văzând Referatul de aprobare al Oficiului Național al Denumirilor de Origine pentru Vinuri și Alte Produse
Vitivinicole nr. 542 din 4 mai 2005,
în baza prevederilor art. 23 alin. (1) și ale art. 49 lit. b) și c) din Legea viei și vinului în sistemul organizării
comune a pieței vitivinicole nr. 244/2002 și ale Normelor metodologice de aplicare a Legii viei și vinului în sistemul
organizării comune a pieței vitivinicole nr. 244/2002, aprobate prin Hotărârea Guvernului nr. 1.134/2002,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 726/10.VIII.2005

5

ministrul agriculturii, pădurilor și dezvoltării rurale emite următorul ordin:
Art. 1. — Se aprobă Lista denumirilor de origine
controlată (DOC) pentru vinurile liniștite, admise pentru
utilizare în România, prevăzută în anexa nr. 1.
Art. 2. — Se aprobă Lista denumirilor de origine
controlată (DOC) pentru vinurile spumante, admise pentru
utilizare în România, prevăzută în anexa nr. 2.
Art. 3. — Se aprobă Lista indicațiilor geografice pentru
vinurile liniștite, admise pentru utilizare în România,
prevăzută în anexa nr. 3.
Art. 4. — Se aprobă Lista indicațiilor geografice pentru
vinurile aromatizate, admise pentru utilizare în România,
prevăzută în anexa nr. 4.
Art. 5. — Se aprobă Lista mențiunilor tradiționale ale
vinurilor, admise pentru utilizare în România, prevăzută în
anexa nr. 5.
Art. 6. — Oficiul Național al Denumirilor de Origine
pentru Vinuri și Alte Produse Vitivinicole împreună cu
Oficiul Național al Viei și Vinului, în conformitate cu
prevederile prezentului ordin, vor emite decizii pentru noile
denumiri de origine controlată și vor completa deciziile
existente cu soiurile de viță-de-vie introduse în unele
podgorii și centre viticole, în baza Ordinului ministrului
agriculturii, pădurilor și dezvoltării rurale nr. 594/2004
privind aprobarea Zonării soiurilor de viță-de-vie roditoare
recomandate și autorizate pentru cultură în arealele viticole
din România.
Art. 7. — Oficiul Național al Denumirilor de Origine
pentru Vinuri și Alte Produse Vitivinicole împreună cu

Oficiul Național al Viei și Vinului vor elabora și vor propune
Ministerului Agriculturii, Pădurilor și Dezvoltării Rurale
promovarea unor proiecte de acte normative privind
aprobarea normelor tehnice de producere și comercializare
pentru vinurile liniștite cu indicație geografică și pentru
vinurile aromatizate cu indicație geografică, urmând ca
activitatea de implementare și control să fie exercitată în
exclusivitate de către Inspecția de Stat pentru Controlul
Tehnic Vitivinicol.
Art. 8. — Oficiul Național al Denumirilor de Origine
pentru Vinuri și Alte Produse Vitivinicole împreună cu
Oficiul Național al Viei și Vinului și în colaborare cu
Organizația Națională Interprofesională Vitivinicolă vor
elabora și vor propune Ministerului Agriculturii, Pădurilor și
Dezvoltării Rurale promovarea unor proiecte de acte
normative privind protecția denumirilor de origine controlată
și a indicațiilor geografice pentru produsele vitivinicole.
Art. 9. — Ordinul ministrului agriculturii, pădurilor,
alimentației și mediului nr. 458/2003, publicat în Monitorul
Oficial al României, Partea I, nr. 560 din 5 august 2003, și
Ordinul ministrului agriculturii, pădurilor, alimentației și
mediului nr. 1.011/2003, publicat în Monitorul Oficial al
României, Partea I, nr. 887 din 12 decembrie 2003, se
abrogă.
Art. 10. — Anexele nr. 1—5 fac parte integrantă din
prezentul ordin.
Art. 11. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 2 august 2005.
Nr. 732.
ANEXA Nr. 1
LISTA

denumirilor de origine controlată (DOC) pentru vinurile liniștite,
admise pentru utilizare în România
I. Pentru vinurile originare din Regiunea Viticolă a
Podișului Transilvaniei:
1. Târnave, însoțită sau neînsoțită de una dintre
următoarele subdenumiri:
— Blaj
— Jidvei
— Mediaș
2. Alba Iulia
3. Sebeș — Apold
4. Aiud
5. Lechința
II. Pentru vinurile originare din Regiunea Viticolă a
Dealurilor Moldovei:
6. Cotnari
7. Iași, însoțită sau neînsoțită de una dintre următoarele
subdenumiri:
— Copou
— Bucium
— Uricani
8. Bohotin
9. Huși, însoțită sau neînsoțită de subdenumirea:
— Vutcani

10. Iana
11. Dealu Bujorului
12. Nicorești
13. Panciu
14. Odobești
15. Cotești
III. Pentru vinurile originare din Regiunea Viticolă a
Dealurilor Munteniei și Olteniei:
16. Cernătești — Podgoria
17. Dealu Mare, însoțită sau neînsoțită de una dintre
următoarele subdenumiri:
— Boldești
— Valea Călugărească
— Urlați
— Ceptura
— Tohani
— Breaza
— Merei
— Zorești
18. Pietroasa
19. Ștefănești, însoțită sau neînsoțită de subdenumirea:
— Costești

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 726/10.VIII.2005

20. Sâmburești
21. Drăgășani
22. Banu Mărăcine
23. Segarcea
24. Mehedinți, însoțită sau neînsoțită de una dintre
următoarele subdenumiri:
— Severin
— Corcova
— Golul Drâncei
— Vânju Mare
— Orevița
IV. Pentru vinurile originare din Regiunea Viticolă a
Banatului:
25. Recaș
26. Banat, însoțită sau neînsoțită de una dintre
următoarele subdenumiri:
— Moldova Nouă
— Dealurile Tirolului
— Silagiu

V. Pentru vinurile originare din Regiunea Viticolă a
Crișanei și Maramureșului:
27. Miniș
28. Crișana, însoțită sau neînsoțită de una dintre
următoarele subdenumiri:
— Diosig
— Biharia
— Șimleu Silvaniei
VI. Pentru vinurile originare din Regiunea Viticolă a
Colinelor Dobrogei:
29. Murfatlar, însoțită sau neînsoțită de una dintre
următoarele subdenumiri:
— Medgidia
— Cernavodă
30. Babadag
31. Sarica Niculițel, însoțită sau neînsoțită de subdenumirea:
— Tulcea
VII. Pentru vinurile originare din Regiunea Viticolă a
Teraselor Dunării:
32. Oltina
ANEXA Nr. 2

LISTA

denumirilor de origine controlată (DOC) pentru vinurile spumante,
admise pentru utilizare în România
I. Pentru vinurile originare din Regiunea Viticolă a
Podișului Transilvaniei:
1. Târnave
2. Alba Iulia
3. Sebeș — Apold
II. Pentru vinurile originare din Regiunea Viticolă a
Dealurilor Moldovei:
4. Iași
5. Bucium
6. Huși
7. Panciu

III. Pentru vinurile originare din Regiunea Viticolă a
Dealurilor Munteniei și Olteniei:
8. Dealu Mare
IV. Pentru vinurile originare din Regiunea Viticolă a
Crișanei și Maramureșului:
9. Șimleu Silvaniei
V. Pentru vinurile originare din Regiunea Viticolă a
Colinelor Dobrogei:
10. Murfatlar

ANEXA Nr. 3
LISTA

indicațiilor geografice pentru vinurile liniștite, admise pentru utilizare în România
I. Pentru vinurile din Regiunea Viticolă a Podișului
Transilvaniei:
1. Dealurile Transilvaniei
II. Pentru vinurile din Regiunea Viticolă a Dealurilor
Moldovei:
2. Dealurile Moldovei sau, după caz:
— Dealurile Hârlăului
— Dealurile Iașilor
— Dealurile Hușilor
— Dealurile Tutovei
— Dealurile Covurluiului
— Terasele Siretului
3. Dealurile Vrancei
III. Pentru vinurile din Regiunea Viticolă a Dealurilor
Munteniei și Olteniei:
4. Dealurile Munteniei

5. Dealurile Olteniei
IV. Pentru vinurile din Regiunea Viticolă a Banatului:
6. Viile Carașului
7. Viile Timișului
V. Pentru vinurile din Regiunea Viticolă a Crișanei și
Maramureșului:
8. Dealurile Zarandului
9. Dealurile Crișanei
10. Dealurile Sătmarului
VI. Pentru vinurile originare din Regiunea Viticolă a
Colinelor Dobrogei:
11. Colinele Dobrogei
VII. Pentru vinurile originare din Regiunea Viticolă a
Teraselor Dunării:
12. Terasele Dunării

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 726/10.VIII.2005
ANEXA Nr. 4
LISTA

indicațiilor geografice pentru vinurile aromatizate, admise pentru utilizare în România
1. Bitter Murfatlar
2. Vermut Murfatlar

ANEXA Nr. 5
LISTA

mențiunilor tradiționale ale vinurilor, admise pentru utilizare în România
1. Vin de regiune*)
2. Vin de calitate cu denumire de origine controlată
(DOC), cu următoarele categorii de calitate:
— Cules la maturitatea deplină (DOC—CMD)

—
—
3.
4.

Cules târziu (DOC—CT)
Cules la înnobilarea boabelor (DOC—CIB)
Rezervă**)
Vin de vinotecă***)

*) Vinul de regiune este un vin de masă cu indicație geografică, livrat la export.
**) Rezerva este un vin DOC maturat în baricuri minimum 6 luni și învechit în sticlă minimum 6 luni.
***) Vinul de vinotecă este un vin DOC învechit în sticlă minimum 4 ani, cu buchet format în sticlă în timpul învechirii, și care se
comercializează atât timp cât își păstrează calitățile conferite de această mențiune.

GUVERNUL ROMÂNIEI
COMISIA NAȚIONALĂ DE PROGNOZĂ
Nr. 894 din 15 iulie 2005

MINISTERUL FINANȚELOR PUBLICE
Nr. 1.088 din 1 august 2005

ORDIN
privind completarea Listei cuprinzând utilajele tehnologice, instalațiile, echipamentele,
aparatele de măsură și control, automatizări și produse software, achiziționate din import,
care sunt exceptate de la plata taxelor vamale, aprobată prin Ordinul ministrului dezvoltării
și prognozei și al ministrului finanțelor publice nr. 228/1.437/2001
Având în vedere prevederile art. 12 din Legea nr. 332/2001 privind promovarea investițiilor directe cu impact
semnificativ în economie, ale Hotărârii Guvernului nr. 757/2003 privind organizarea și funcționarea Comisiei Naționale de
Prognoză și ale Hotărârii Guvernului nr. 208/2005 privind organizarea și funcționarea Ministerului Finanțelor Publice și a
Agenției Naționale de Administrare Fiscală,
președintele Comisiei Naționale de Prognoză și ministrul finanțelor publice emit prezentul ordin.
Art. I. — Se aprobă completarea Listei cuprinzând
utilajele tehnologice, instalațiile, echipamentele, aparatele de
măsură și control, automatizări și produse software,
achiziționate din import, care sunt exceptate de la plata
taxelor vamale, aprobată prin Ordinul ministrului dezvoltării
și prognozei și al ministrului finanțelor publice

nr. 228/1.437/2001, publicat în Monitorul Oficial al
României, Partea I, nr. 565 din 11 septembrie 2001, cu
produsele prevăzute în anexa care face parte integrantă
din prezentul ordin.
Art. II. — Prezentul ordin se publică în Monitorul Oficial
al României, Partea I.

Președintele Comisiei Naționale de Prognoză,
Ion Ghizdeanu

Ministrul finanțelor publice,
Ionel Popescu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 726/10.VIII.2005
ANEXĂ*)

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 726/10.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047112]
ISSN 1453—4495

PDF compression, OCR, web-optimization with CVISION's PdfCompressor

