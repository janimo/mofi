PARTEA

Anul 173 (XVII) — Nr. 296

I

LEGI, DECRETE, HOTĂRÂRI ȘI ALTE ACTE

Vineri, 8 aprilie 2005

SUMAR
Nr.

Pagina

Nr.

DECRETE
186.
192.

— Decret privind conferirea unor decorații de
război..........................................................................

1–2

— Decret privind conferirea Ordinului Meritul
Cultural în grad de Comandor.................................

2

230.

ORDONANȚE ALE GUVERNULUI ROMÂNIEI
26.

— Ordonanță de urgență privind abrogarea
dispozițiilor legale referitoare la acordarea
înlesnirilor la plata obligațiilor bugetare restante ....
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

141.

— Ordin al ministrului economiei și comerțului
pentru modificarea Ordinului ministrului economiei
și comerțului nr. 894/2004 privind deschiderea

2–4

249.

Pagina
unor contingente tarifare la importul în România al
unor produse agricole originare din Republica
Macedonia și modul de administrare a acestor
contingente în anul 2005..........................................
— Ordin al ministrului mediului și gospodăririi
apelor pentru aprobarea Procedurii de raportare a
datelor referitoare la substanțele existente conform
Hotărârii Guvernului nr. 2.427/2004 privind
evaluarea și controlul riscului substanțelor
existente .....................................................................
— Ordin al ministrului mediului și gospodăririi
apelor pentru înființarea Centrului național de
coordonare, informare, reactualizare a ghidurilor
privind cele mai bune tehnici disponibile și de
comunicare cu Biroul European pentru Prevenirea
și Controlul Integrat al Poluării și cu Forumul
European de Informare.............................................

DECRETE
PREȘEDINTELE ROMÂNIEI

DECRET
privind conferirea unor decorații de război
În temeiul prevederilor art. 94 lit. a) și ale art. 100 din Constituția
României, republicată, ale art. 4 alin. (1), ale art. 9 lit. A din Legea
nr. 29/2000 privind sistemul național de decorații al României, cu modificările
ulterioare, precum și ale Legii nr. 517/2003 privind conferirea decorațiilor de război,
având în vedere propunerile ministrului apărării naționale,
pentru înalta competență profesională, curajul, spiritul de sacrificiu,
dăruirea și inițiativa dovedite în îndeplinirea misiunilor de luptă încredințate
pe teatrele de operațiuni desfășurate sub mandatul unor organisme sau
coaliții internaționale,
Președintele României

d e c r e t e a z ă:

Art. 1. — Se conferă Ordinul Virtutea Aeronautică în grad de Ofițer, cu
însemn de război, domnului locotenent-comandor Suciu Teofil Eugen.
Art. 2. — Se conferă Ordinul Virtutea Militară în grad de Ofițer, cu
însemn de război:
— domnului căpitan Petrilă Emil Eugen;

4

5–6

6–8

2

MONITORUL OFICIAL AL ROMÂNIEI, PARTEA I, Nr. 296/8.IV.2005
— domnului căpitan Manoliu Florică Cristian;
— domnului căpitan Țăranu Ștefan Iulian.
Art. 3. — Se conferă Ordinul Virtutea Militară în grad de Cavaler, cu
însemn de război, domnului locotenent Zamfirescu Nicolae Cornel.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 1 aprilie 2005.
Nr. 186.
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerile ministrului culturii și cultelor,
în semn de apreciere pentru coordonarea activității științifice
multidisciplinare desfășurate la Uivar, județul Timiș, pentru contribuția
personală avută în pregătirea unor tineri arheologi români, pentru
valorificarea descoperirilor arheologice din Banat prin lucrări științifice și
expoziții,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de
Comandor, categoria H — îCercetarea științifică“, domnului profesor doctor
Wolfram Gottfried Schier de la Universitatea Julius—Maximilians din
Würzburg, Republica Federală Germania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 5 aprilie 2005.
Nr. 192.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind abrogarea dispozițiilor legale referitoare la acordarea înlesnirilor
la plata obligațiilor bugetare restante
În vederea reglementării unor măsuri de disciplinare a contribuabililor, pentru a fi creată o egalitate de tratament
între contribuabili, pentru favorizarea unui mediu de afaceri concurențial și pentru punerea în aplicare a Programului de
guvernare aprobat prin Hotărârea Parlamentului nr. 24/2004,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — La data intrării în vigoare a prezentei
ordonanțe de urgență se abrogă următoarele
dispoziții legale referitoare la acordarea înlesnirilor la
plată:

1. art. 18 și 181 din Legea nr. 137/2002 privind unele
măsuri pentru accelerarea privatizării, publicată în Monitorul
Oficial al României, Partea I, nr. 215 din 28 martie 2002,
cu modificările și completările ulterioare;

MONITORUL OFICIAL AL ROMÂNIEI, PARTEA I, Nr. 296/8.IV.2005
2. art. 13 și 14 din Ordonanța de urgență a Guvernului
nr. 8/2003 privind stimularea procesului de restructurare,
reorganizare și privatizare a unor societăți naționale,
companii naționale și societăți comerciale cu capital
majoritar de stat, precum și a societăților comerciale și
regiilor autonome subordonate autorităților administrației
publice locale, publicată în Monitorul Oficial al României,
Partea I, nr. 144 din 5 martie 2003, cu modificările și
completările ulterioare;
3. art. II din Legea nr. 191/2004 privind aprobarea
Ordonanței Guvernului nr. 36/2004 pentru modificarea și
completarea Legii nr. 137/2002 privind unele măsuri pentru
accelerarea privatizării, publicată în Monitorul Oficial al
României, Partea I, nr. 470 din 26 mai 2004;
4. Ordonanța de urgență a Guvernului nr. 40/2002
pentru recuperarea arieratelor bugetare, publicată în
Monitorul Oficial al României, Partea I, nr. 233 din 8 aprilie 2002,
aprobată cu modificări și completări prin Legea
nr. 491/2002, publicată în Monitorul Oficial al României,
Partea I, nr. 522 din 18 iulie 2002;
5. art. V din secțiunea a 3-a a capitolului II din
Ordonanța Guvernului nr. 86/2003 privind unele
reglementări în domeniul financiar, publicată în Monitorul
Oficial al României, Partea I, nr. 624 din 31 august 2003,
aprobată cu modificări prin Legea nr. 609/2003, cu
modificările ulterioare;
6. art. 24—26 din secțiunea a 6-a a capitolului I din
Ordonanța Guvernului nr. 94/2004 privind reglementarea
unor măsuri financiare, publicată în Monitorul Oficial al
României, Partea I, nr. 803 din 31 august 2004, cu
modificările și completările ulterioare;
7. art. X din Ordonanța Guvernului nr. 29/2004 pentru
reglementarea unor măsuri financiare, publicată în Monitorul
Oficial al României, Partea I, nr. 90 din 31 ianuarie 2004,
aprobată cu modificări și completări prin Legea
nr. 116/2004, publicată în Monitorul Oficial al României,
Partea I, nr. 353 din 22 aprilie 2004;
8. art. 2 lit. b) și d)—f), art. 26, 27, 314, 315, art. 32—331
și art. 37—42 din Ordonanța de urgență a Guvernului
nr. 26/2004 privind unele măsuri pentru finalizarea
privatizării societăților comerciale aflate în portofoliul
Autorității pentru Privatizare și Administrarea Participațiilor
Statului și consolidarea unor privatizări, publicată în
Monitorul Oficial al României, Partea I, nr. 385 din 30
aprilie 2004, aprobată cu modificări și completări prin
Legea nr. 442/2004, publicată în Monitorul Oficial al
României, Partea I, nr. 1.005 din 1 noiembrie 2004;
9. art. 1, 2, art. 4—10 și art. 12—14 din Legea
nr. 190/2004 privind stimularea privatizării și dezvoltării
societăților comerciale din domeniul agriculturii, publicată în
Monitorul Oficial al României, Partea I, nr. 470 din 26 mai
2004, cu modificările și completările ulterioare;
10. art. 41 alin. (2) lit. c) din Ordonanța de urgență a
Guvernului nr. 88/1997 privind privatizarea societăților
comerciale, publicată în Monitorul Oficial al României,
Partea I, nr. 381 din 29 decembrie 1997, aprobată prin
Legea nr. 44/1998, publicată în Monitorul Oficial al
României, Partea I, nr. 88 din 25 februarie 1998, cu
modificările și completările ulterioare;
11. Ordonanța Guvernului nr. 28/1995 privind acordarea
facilităților fiscale pentru funcționarea îFondului RomânoAmerican de Investiții“, publicată în Monitorul Oficial al
României, Partea I, nr. 196 din 29 august 1995, aprobată
prin Legea nr. 98/1995, publicată în Monitorul Oficial al
României, Partea I, nr. 257 din 8 noiembrie 1995, cu
modificările și completările ulterioare;

3

12. art. II din Legea nr. 230/2004 privind aprobarea
Ordonanței Guvernului nr. 38/2004 pentru modificarea
Ordonanței Guvernului nr. 57/2002 privind cercetarea
științifică și dezvoltarea tehnologică, publicată în Monitorul
Oficial al României, Partea I, nr. 506 din 4 iunie 2004, cu
modificările și completările ulterioare;
13. art. 222 din Legea nr. 290/2002 privind organizarea
și funcționarea unităților de cercetare-dezvoltare din
domeniile agriculturii, silviculturii, industriei alimentare și a
Academiei de Științe Agricole și Silvice îGheorghe
Ionescu-Șișești“, publicată în Monitorul Oficial al României,
Partea I, nr. 358 din 29 mai 2002, cu modificările și
completările ulterioare;
14. orice alte dispoziții legale care reglementează
acordarea de înlesniri la plata obligațiilor bugetare restante.
Art. II. — (1) Înlesnirile la plată acordate până la data
intrării în vigoare a prezentei ordonanțe de urgență se vor
derula potrivit dispozițiilor legale în vigoare la data
acordării.
(2) Societățile comerciale la care transferul dreptului de
proprietate a avut loc până la data intrării în vigoare a
prezentei ordonanțe de urgență și/sau care au clauze în
contractul de vânzare-cumpărare de acțiuni, referitoare la
acordarea de înlesniri la plată de către autoritatea implicată
în privatizare, cu creditorii bugetari, vor beneficia de
înlesnirile la plată reglementate de prevederile Legii
nr. 137/2002 privind unele măsuri pentru accelerarea
privatizării, cu modificările și completările ulterioare, și/sau
ale Ordonanței de urgență a Guvernului nr. 26/2004 privind
unele măsuri pentru finalizarea privatizării societăților
comerciale aflate în portofoliul Autorității pentru Privatizare
și Administrarea Participațiilor Statului și consolidarea unor
privatizări, cu modificările și completările ulterioare, după caz.
(3) Societățile comerciale cuprinse în anexele nr. 1 și 3
la Legea nr. 268/2001 privind privatizarea societăților
comerciale ce dețin în administrare terenuri proprietate
publică și privată a statului cu destinație agricolă și
înființarea Agenției Domeniilor Statului, cu modificările și
completările ulterioare, ale căror contracte de vânzarecumpărare de acțiuni s-au încheiat până la data intrării în
vigoare a prezentei ordonanțe de urgență, vor beneficia de
înlesnirile la plată reglementate de Legea nr. 190/2004
privind stimularea privatizării și dezvoltării societăților
comerciale din domeniul agriculturii, cu modificările și
completările ulterioare.
(4) Sumele reprezentând obligații fiscale restante, ce fac
obiectul înlesnirilor la plată acordate potrivit dispozițiilor
legale în materie, pot fi achitate anticipat de către debitori.
Art. III. — (1) Debitorii care au beneficiat de înlesniri la
plata obligațiilor datorate bugetului de stat, bugetului
asigurărilor sociale de stat, bugetului asigurărilor pentru
șomaj, bugetului asigurărilor pentru accidente de muncă și
boli profesionale sau bugetului Fondului național unic de
asigurări sociale de sănătate, după caz, acordate în baza
reglementărilor legale în materie, și care, până la data de
30 aprilie 2005, fac dovada stingerii sumelor cuprinse în
rate, a obligațiilor fiscale curente, cu termene de plată
până la aceeași dată, precum și a îndeplinirii celorlalte
condiții în care înlesnirile au fost aprobate beneficiază de
menținerea înlesnirilor pentru sumele rămase de plată,
începând cu data de 30 aprilie 2005, cu toate efectele
prevăzute de lege.
(2) Pentru plata cu întârziere a ratelor și a obligațiilor
curente de către debitorii care se încadrează în prevederile
alin. (1), organul fiscal competent calculează și comunică
acestora diferența de dobândă și penalitatea de întârziere

4

MONITORUL OFICIAL AL ROMÂNIEI, PARTEA I, Nr. 296/8.IV.2005

aferentă, după caz, care se vor achita conform prevederilor
legale în vigoare.
(3) Prevederile de mai sus se aplică și debitorilor pentru
care au început sau au continuat, după caz, măsurile de
executare silită. În cazul executării silite mobiliare sau
imobiliare, măsurile de executare silită continuă până la
valorificare, iar sumele obținute din valorificare vor stinge
sumele din titlurile executorii pentru care a fost începută
executarea silită, chiar dacă sumele recuperate prin
executare silită se regăsesc în sumele ce fac obiectul
ratelor din înlesniri.
(4) În cazul în care garanția constituită la începutul
acordării înlesnirii la plată s-a utilizat pentru stingerea
creanțelor bugetare, se va constitui o nouă garanție pentru
sumele rămase de plată.

(5) Pentru sumele rămase de plată organele teritoriale
ale Ministerului Finanțelor Publice în a căror rază teritorială
se află domiciliul fiscal al debitorilor vor comunica acestora
graficele de plată refăcute fără a se depăși numărul de
rate aprobate inițial.
(6) Pentru debitorii care au stins anticipat ratele
eșalonate, deși prin graficul de plată erau stabilite termene
și după data de 30 aprilie 2005, precum și pentru debitorii
care au beneficiat de înlesniri la plată ale căror termene
de plată din grafice au expirat până la data intrării în
vigoare a prezentei ordonanțe de urgență sau expiră până
la data de 30 aprilie 2005, înlesnirea la plată se consideră
respectată la data la care toate condițiile au fost sau vor fi
îndeplinite, dar nu mai târziu de data de 30 aprilie 2005,
inclusiv în situația în care nu au fost constituite în termen
garanțiile sau nu a fost anunțată înstrăinarea de active.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
București, 31 martie 2005.
Nr. 26.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
pentru modificarea Ordinului ministrului economiei și comerțului nr. 894/2004
privind deschiderea unor contingente tarifare la importul în România al unor produse agricole
originare din Republica Macedonia și modul de administrare a acestor contingente în anul 2005
Luând în considerare prevederile Acordului de comerț liber dintre România și Republica Macedonia, ratificat prin
Legea nr. 396/2003,
în temeiul prevederilor art. 5 alin. (6) din Hotărârea Guvernului nr. 738/2003 privind organizarea și funcționarea
Ministerului Economiei și Comerțului, cu modificările și completările ulterioare,
ținând seama de prevederile Ordinului ministrului economiei și comerțului nr. 894/2004 privind deschiderea unor
contingente tarifare la importul în România al unor produse agricole originare din Republica Macedonia și modul de
administrare a acestor contingente în anul 2005, publicat în Monitorul Oficial al României, Partea I, nr. 1.272 din
30 decembrie 2004,
ministrul economiei și comerțului emite următorul ordin:
Art. I. — Se modifică de la 2% la 20% procentul maxim
de alocare pentru tutunuri brute sau neprelucrate aferente
grupei tarifare 24.01, înscris la numărul curent 7 din anexa
nr. 1 la Ordinul ministrului economiei și comerțului
nr. 894/2004 privind deschiderea unor contingente tarifare

la importul în România al unor produse agricole originare
din Republica Macedonia și modul de administrare a
acestor contingente în anul 2005.
Art. II. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 4 aprilie 2005.
Nr. 141.

MONITORUL OFICIAL AL ROMÂNIEI, PARTEA I, Nr. 296/8.IV.2005

5

MINISTERUL MEDIULUI ȘI GOSPODĂRIRII APELOR

ORDIN
pentru aprobarea Procedurii de raportare a datelor referitoare la substanțele existente conform
Hotărârii Guvernului nr. 2.427/2004 privind evaluarea și controlul riscului substanțelor existente
În baza prevederilor art. 6 alin. (1) și ale art. 7 alin. (1) din Hotărârea Guvernului nr. 2.427/2004 privind
evaluarea și controlul riscului substanțelor existente,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Procedura de raportare a datelor
referitoare la substanțele existente conform Hotărârii
Guvernului nr. 2.427/2004 privind evaluarea și controlul
riscului substanțelor existente, prezentată în anexa care
face parte integrantă din prezentul ordin.
Art. 2. — Autoritățile publice centrale cu atribuții în
domeniu, agenții economici producători și importatori vor
aplica procedura de raportare a datelor menționată la art. 1.

Art. 3. — Nerespectarea prevederilor prezentului ordin
se sancționează conform art. 21 din Hotărârea Guvernului
nr. 2.427/2004.
Art. 4. — Prezentul ordin va fi publicat în Monitorul
Oficial al României, Partea I.
Art. 5. — Prezentul ordin va intra în vigoare la 15 zile
de la publicarea în Monitorul Oficial al României, Partea I.

p. Ministrul mediului și gospodăririi apelor,
Constantin Popescu,
secretar de stat
București, 18 martie 2005.
Nr. 230.
ANEXĂ

PROCEDURĂ
de raportare a datelor referitoare la substanțele existente conform Hotărârii Guvernului nr. 2.427/2004
privind evaluarea și controlul riscului substanțelor existente
Scop
Art. 1. — Prezenta procedură stabilește modul în care se
efectuează colectarea informațiilor de bază cu privire la
substanțele existente, necesare Ministerului Mediului și
Gospodăririi Apelor, autoritatea competentă în procesul de
evaluare și control al riscurilor pe care aceste substanțe le
prezintă pentru sănătatea populației și pentru mediu, denumită
în continuare autoritate competentă.
Domeniu de aplicare
Art. 2. — (1) Prezenta procedură se aplică substanțelor
existente fabricate sau importate în cantități ce depășesc
10 tone/an.
(2) Obligația de a furniza informații cu privire la aceste
substanțe cade în sarcina producătorilor și importatorilor de
substanțe existente, aflate în inventarul european al
substanțelor existente puse pe piață (IESCE-EINECS), aprobat
prin Ordinul ministrului industriei și resurselor nr. 227/2002.
Procedura de raportare
Transmiterea inițială a informațiilor de bază

Art. 3. — (1) Agenții economici producători și importatori
care fabrică și, respectiv, importă o substanță existentă, aflată
în inventarul IESCE—EINECS, ca atare sau într-un preparat,
în cantități ce depășesc 10 tone/an, cel puțin o dată în ultimii
3 ani anteriori intrării în vigoare a Hotărârii Guvernului
nr. 2.427/2004, raportează Agenției Naționale pentru
Substanțe și Preparate Chimice Periculoase (ANSPCP) un
pachet inițial de date, conform art. 6 alin. (1) și art. 7
alin. (1) din Hotărârea Guvernului nr. 2.427/2004.
(2) Raportarea cuprinde două grupe de informații:
a) cu caracter general, conform art. 6 alin. (1) lit. a)—d) și
art. 7 alin. (1) din Hotărârea Guvernului nr. 2.427/2004, cu
privire la identificarea substanței existente (denumire, coduri
numerice, precum CAS, EINECS), clasificare, utilizări, cantitate
totală fabricată sau importată pe an. Aceste informații se
raportează de către fiecare agent economic producător sau
importator care a fabricat sau a importat o substanță
existentă, conform alin. (1);

b) informații detaliate, conform art. 6 alin. (1) lit. e)—j) din
Hotărârea Guvernului nr. 2.427/2004, pentru substanțe
existente, fabricate sau importate în cantități ce depășesc
1.000 tone/an, referitoare la proprietăți fizico-chimice, căi de
pătrundere și distribuție în mediu, toxicitate acută și toxicitate
cronică (carcinogenitate, mutagenitate, toxicitate pentru
reproducere), ecotoxicitate. Pentru această categorie de
informații agenții economici producători și importatori
raportează informațiile disponibile, făcând eforturi rezonabile
pentru a le obține, dar fără a avea obligația de a realiza
teste suplimentare acolo unde aceste informații lipsesc. Modul
individual de raportare a acestor informații de detaliu de către
fiecare agent economic producător sau importator nu mai este
obligatoriu ca în cazul informațiilor de ordin general, prevăzut
la lit. a). Agenții economici se pot asocia și în cadrul acestor
grupuri de asociere pot utiliza împreună informațiile și pentru
a contribui împreună la costurile pentru obținerea acestora.
Informațiile se pot solicita furnizorului de substanțe existente,
asociației industriale din care agentul economic producător
sau importator poate face parte ori prin consultarea unor
baze de date tehnice sau comerciale.
(3) La transmiterea datelor către ANSPCP, agenții
economici producători și importatori vor preciza datele care au
caracter confidențial, iar acestea vor fi tratate în consecință,
conform art. 20 din Hotărârea Guvernului nr. 2.427/2004.
Datele confidențiale vor fi dezvăluite numai autorităților
responsabile, cu atribuții în aplicarea Hotărârii Guvernului
nr. 2.427/2004, conform art. 3 lit. k) și art. 4 din aceeași
hotărâre, sau în caz de procedură legală.
Perioadele de raportare

Art. 4. — (1) Raportarea informațiilor de bază, într-o primă
fază, prevăzută la art. 3, către ANSPCP, de către agenții
comerciali producători și importatori se face pe ultimii 3 ani,
respectiv anii 2002, 2003 și 2004, astfel:
a) pentru cantități de substanță existentă fabricată sau
importată, ce depășesc 1.000 tone/an (volume mari),
raportarea pachetului inițial de date prevăzut la art. 3 va

6

MONITORUL OFICIAL AL ROMÂNIEI, PARTEA I, Nr. 296/8.IV.2005

conține informațiile specificate la art. 6 alin. (1) din Hotărârea
Guvernului nr. 2.427/2004. Raportarea se va face astfel:
pentru informațiile cu caracter general, conform art. 3 alin. (2)
lit. a), informațiile vor fi trimise la ANSPCP, până la data de
30 decembrie 2005; pentru informațiile detaliate, conform
art. 3 alin. (2) lit. b), informațiile vor fi trimise la ANSPCP
până la data de 30 septembrie 2006;
b) pentru cantități de substanță existentă fabricată sau
importată, ce depășesc 10 tone/an, dar nu mai mari de 1.000
tone/an (volume mici), raportarea pachetului inițial de date cu
informații cu caracter general, conform art. 3 alin. (2) lit. a) și
care conțin informațiile specificate la art. 7 alin. (1) din
Hotărârea Guvernului nr. 2.427/2004, se va face până la data
de 30 septembrie 2006.
(2) În etapele următoare fazei inițiale de raportare 2002—
2004, raportările pentru anii 2005, 2006 și anii care vor urma
se vor face astfel:
a) informațiile cu caracter general, pentru substanțe
existente fabricate sau importate în volume mari, conform
art. 6 alin. (1) lit. a)—d) din Hotărârea Guvernului
nr. 2.427/2004, precum și pentru substanțe existente fabricate
sau importate în volume mici, conform art. 7 alin. (1) din
Hotărârea Guvernului nr. 2.427/2004, se vor transmite
ANSPCP în primul trimestru al anului ce urmează perioadei
de raportare (de exemplu: pentru anul 2005, în primul
trimestru al anului 2006, pentru anul 2006, în primul trimestru
al anului 2007 și așa mai departe);
b) informațiile detaliate, pentru substanțe existente
fabricate sau importate în volume mari, conform art. 6
alin. (1) lit. e)—j) din Hotărârea Guvernului nr. 2.427/2004, se
vor transmite ANSPCP până la sfârșitul anului ce urmează
perioadei de raportare (de exemplu: pentru anul 2005, până
la 30 decembrie 2006, pentru anul 2006, până la
30 decembrie 2007 și așa mai departe).
Lista substanțelor fabricate sau importate în volume mari

Art. 5. — (1) Pe baza informațiilor transmise ANSPCP de
către agenții economici producători și importatori, cu privire la
cantitatea de substanțe existente fabricate sau importate în
perioada inițială 2002—2004, autoritatea competentă va
elabora o listă națională cu îSubstanțele existente fabricate
sau importate în cantități ce depășesc 1.000 tone/an (volume
mari)“. Lista va cuprinde două părți: a) îLista națională a
substanțelor existente fabricate sau importate în cantități
peste 1.000 tone/an (volume mari) care se regăsesc pe îLista
substanțelor existente fabricate sau importate în Comunitatea
Europeană în cantități ce depășesc 1.000 tone/an (volume
mari)“ și b) îLista națională a substanțelor existente fabricate
sau importate în cantități peste 1.000 tone/an (volume mari),

altele decât substanțele existente fabricate sau importate în
Comunitatea Europeană în cantități ce depășesc
1.000 tone/an (volume mari)“.
(2) Lista substanțelor existente fabricate sau importate în
Comunitatea Europeană în cantități ce depășesc
1.000 tone/an (volume mari) constituie anexa nr. 1 la
Regulamentul Consiliului 793/93/EEC privind evaluarea și
controlul riscurilor substanțelor existente. Această listă se va
face publică, pentru a fi pusă la dispoziție celor interesați, pe
pagina web a autorității competente.
(3) Listele naționale ale substanțelor existente fabricate
sau importate în volume mari, conform alin. (1), se vor
elabora și se vor pune la dispoziție celor interesați pe pagina
web a autorității competente, până la data de 30 iunie 2006.
(4) Autoritatea competentă va actualiza listele naționale
prevăzute la alin. (1) din 3 în 3 ani.
Lista substanțelor fabricate sau importate în volume mici

Art. 6. — (1) Pe baza informațiilor transmise ANSPCP de
către agenții economici producători și importatori, cu privire la
cantitatea de substanțe existente fabricate sau importate în
perioada inițială 2002—2004, autoritatea competentă va
elabora o listă națională cu îSubstanțele existente fabricate
sau importate în cantități ce depășesc 10 tone/an, dar nu mai
mari de 1.000 tone/an (volume mici)“, pe care o va pune la
dispoziție celor interesați pe pagina web a sa, până la data
de 30 iunie 2007.
(2) Autoritatea competentă va actualiza lista națională
prevăzută la alin. (1) din 3 în 3 ani.
Transmiterea de informații ulterioare privind substanțele
deja raportate
Actualizarea informațiilor

Art. 7. — Agenții economici producători și importatori vor
transmite ANSPCP, după caz, conform art. 10 din Hotărârea
Guvernului nr. 2.427/2004, date actualizate cu privire la
utilizări noi ale substanței, care pot avea drept consecință
schimbări importante în expunerea populației sau mediului la
substanța în cauză, precum și informațiile noi despre
proprietățile sau efectele substanței ce pot conduce la
schimbarea opiniei autorității competente și a Comitetului
interministerial științific consultativ pentru evaluarea toxicității
și ecotoxicității substanțelor chimice periculoase, referitoare la
riscul potențial al acesteia. Aceste date actualizate se vor
transmite începând cu data aderării României la Uniunea
Europeană.

MINISTERUL MEDIULUI ȘI GOSPODĂRIRII APELOR

ORDIN
pentru înființarea Centrului național de coordonare, informare, reactualizare a ghidurilor
privind cele mai bune tehnici disponibile și de comunicare cu Biroul European
pentru Prevenirea și Controlul Integrat al Poluării și cu Forumul European de Informare
În temeiul art. 3 alin. (1) lit. e) din Ordonanța de urgență a Guvernului nr. 34/2002 privind prevenirea, reducerea
și controlul integrat al poluării, aprobată cu modificări prin Legea nr. 645/2002,
în baza art. 5 alin. (8) coroborat cu art. 10 alin. (1) din Hotărârea Guvernului nr. 408/2004 privind organizarea și
funcționarea Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se înființează în cadrul autorității centrale
pentru protecția mediului Centrul național de coordonare,
informare, reactualizare a ghidurilor privind cele mai bune
tehnici disponibile și de comunicare cu Biroul European

pentru Prevenirea și Controlul Integrat al Poluării și cu
Forumul European de Informare, denumit în continuare
Centrul IPPC.

7

MONITORUL OFICIAL AL ROMÂNIEI, PARTEA I, Nr. 296/8.IV.2005
Art. 2. — Regulamentul-cadru de organizare și
funcționare a Centrului IPPC este prevăzut în anexa nr. 1
care face parte integrantă din prezentul ordin.
Art. 3. — Structura organizatorică a Centrului IPPC este
prevăzută în anexa nr. 2 care face parte integrantă din
prezentul ordin.

Art. 4. — Direcția evaluare impact, controlul poluării și
managementul riscului va duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la data publicării.

Ministrul mediului și gospodăririi apelor,
Sulfina Barbu
București, 26 martie 2005.
Nr. 249.
ANEXA Nr. 1

R E G U L A M E N T-C A D R U
de organizare și funcționare a Centrului național de coordonare, informare, reactualizare a ghidurilor
privind cele mai bune tehnici disponibile și de comunicare cu Biroul European pentru Prevenirea
și Controlul Integrat al Poluării și cu Forumul European de Informare
I. Dispoziții generale
Art. 1. — (1) Centrul național de coordonare, informare,
reactualizare a ghidurilor privind cele mai bune tehnici
disponibile și de comunicare cu Biroul European pentru
Prevenirea și Controlul Integrat al Poluării și cu Forumul
European de Informare, denumit în continuare Centrul IPPC,
este un organism de coordonare independent, fără
personalitate juridică, a cărui activitate se desfășoară în
cadrul autorității publice centrale pentru protecția mediului.
(2) Centrul IPPC își desfășoară activitatea în sediul
autorității publice centrale pentru protecția mediului din
Bd. Libertății nr. 12, municipiul București.
Art. 2. — Activitatea Centrului IPPC vizează următoarele
domenii:
a) procesul de elaborare și promovare a ghidurilor
naționale privind cele mai bune tehnici disponibile pentru
domeniile de activitate specificate în anexa nr. 1 la Ordonanța
de urgență a Guvernului nr. 34/2002 privind prevenirea,
reducerea și controlul integrat al poluării, aprobată cu
modificări prin Legea nr. 645/2002;
b) diseminarea informațiilor privind cele mai bune tehnici
disponibile;
c) comunicarea cu Biroul European pentru Prevenirea și
Controlul Integrat al Poluării și cu Forumul European de
Informare.
II. Atribuții
Art. 3. — Atribuțiile Centrului IPPC:
a) asigură suport tehnic pentru aplicarea prevederilor
Ordonanței de urgență a Guvernului nr. 34/2002, aprobată cu
modificări prin Legea nr. 645/2002, și promovează principiile
prevenirii și controlului integrat al poluării;
b) identifică tehnicile utilizate în prezent la nivel național și
internațional, care asigură cele mai bune performanțe din
punct de vedere al protecției mediului;
c) realizează, în cadrul grupurilor tehnice de lucru, analiza
comparativă a documentelor de referință pentru cele mai bune
tehnici disponibile (BREF) elaborate de țările membre ale
Uniunii Europene cu cele ale tehnicilor existente la nivel
național, în scopul elaborării BREF-urilor naționale;
d) elaborează ghiduri naționale privind cele mai bune
tehnici disponibile, prin intermediul grupurilor tehnice de lucru
organizate pe domenii de activitate;
e) asigură schimbul de informații la nivel național între
Centrul IPPC și publicul interesat, în ceea ce privește cele
mai bune tehnici disponibile corespunzătoare activităților
industriale prevăzute în anexa nr. 1 la Ordonanța de urgență
a Guvernului nr. 34/2002, aprobată cu modificări prin Legea
nr. 645/2002;
f) asigură schimbul de informații din domeniul său de
activitate între autoritatea publică centrală pentru protecția

mediului și celelalte organisme similare din statele membre ale
Uniunii Europene și cu Biroul European IPPC de la Sevilla.
III. Organizare și funcționare
Art. 4. — Centrul IPPC este alcătuit din:
• coordonator;
• comitet tehnic;
• secretariat;
• compartiment de informatizare;
• grupuri tehnice de lucru (GTL) organizate pe categorii de
activități, conform anexei nr. 1 la Ordonanța de urgență a
Guvernului nr. 34/2002, aprobată cu modificări prin Legea
nr. 645/2002.
Art. 5. _ Coordonatorul Centrului IPPC este numit prin
ordin al conducătorului autorității publice centrale de protecție
a mediului, la propunerea secretarului de stat pe probleme de
mediu, și are următoarele atribuții:
a) conduce întreaga activitate a Centrului IPPC;
b) informează conducătorul autorității centrale pentru
protecția mediului asupra evoluției activității Centrului IPPC;
c) reprezintă Centrul IPPC în relațiile cu terții;
d) supune spre aprobare secretarului de stat pentru
protecția mediului programul anual de activitate al Centrului
IPPC până la data de 31 ianuarie a fiecărui an.
Art. 6. — (1) Comitetul tehnic este alcătuit din
reprezentanți numiți de direcțiile tehnice din cadrul autorității
publice centrale și teritoriale pentru protecția mediului,
reprezentanți ai Administrației Naționale îApele Române“ și ai
altor autorități publice centrale cu responsabilități în
implementarea prevederilor Ordonanței de urgență a
Guvernului nr. 34/2002, aprobată cu modificări prin Legea
nr. 645/2002.
(2) Comitetul tehnic se reunește sub conducerea
coordonatorului, conform programului anual aprobat potrivit
art. 5 lit. d).
Art. 7. — (1) Comitetul tehnic avizează proiectele
ghidurilor de referință pentru cele mai bune tehnici disponibile.
(2) Comitetul tehnic analizează și avizează raportul anual
de activitate al Centrului IPPC.
(3) Comitetul tehnic adoptă regulamentul specific de
organizare și funcționare în prima sa reuniune.
Art. 8. — (1) Secretariatul Centrului IPPC este format din
3 persoane din cadrul autorității publice centrale pentru
protecția mediului.
(2) Secretariatul Centrului IPPC are următoarele
responsabilități:
a) asigură activitatea de secretariat în cadrul ședințelor
semestriale și, ori de câte ori este necesar, la nivelul GTL;
b) convoacă membrii GTL la ședințe, cu cel puțin 5 zile
înainte de datele fixate ale acestora, prin fax, în format
electronic sau prin telefon;
c) cu 5 zile înainte de data fixată a ședinței, secretariatul
transmite membrilor GTL documentele supuse dezbaterii în
cadrul ședințelor de lucru, în format electronic;

8

MONITORUL OFICIAL AL ROMÂNIEI, PARTEA I, Nr. 296/8.IV.2005

d) pe baza rapoartelor anuale ale fiecărui GTL, întocmește
raportul anual privind activitatea Centrului IPPC;
e) pe baza propunerilor programelor anuale ale GTL,
întocmește proiectul programului anual de activitate al
Centrului IPPC, pe care îl transmite spre avizare comitetului
tehnic;
f) asigură schimbul de informații la nivelul GTL și accesul
la informații specifice.
Art. 9. — (1) Compartimentul de informatizare asigură
activitatea de publicare pe site-ul autorității publice centrale
pentru protecția mediului a rezultatelor activității Centrului
IPPC, a proiectelor de ghiduri de referință pentru cele mai
bune tehnici disponibile, precum și a ghidurilor finale.
(2) Compartimentul de informatizare realizează rețeaua de
mesagerie electronică interactivă între membrii GTL și între
aceștia și secretariatul Centrului IPPC.
Art. 10. — Atribuțiile și responsabilitățile GTL:
a) fiecare GTL este alcătuit din reprezentanți ai autorității
publice centrale și locale pentru protecția mediului, ai unităților
economice IPPC reprezentative, ai asociațiilor profesionale
sau patronale, ai institutelor de cercetare în domeniul
tehnologiei și mediului, precum și din reprezentanți ai
instituțiilor de învățământ superior, ai organizațiilor
nonguvernamentale și, după caz, ai altor instituții publice cu
responsabilități în domeniu;
b) coordonatorul GTL se alege din cadrul membrilor
pentru fiecare grup prin vot cu majoritate simplă din totalul
membrilor GTL;

c) GTL se întrunesc în ședințe semestriale, conform
calendarului aprobat în cadrul comitetului tehnic și ori de câte
ori este necesar;
d) GTL analizează documentele transmise de unitățile
economice reprezentative ale categoriilor de activități din
anexa nr. 1 la Ordonanța de urgență a Guvernului
nr. 34/2002, aprobată cu modificări prin Legea nr. 645/2002,
în vederea stabilirii compatibilității tehnicilor utilizate în prezent
la nivel național cu cele prevăzute de documentele de
referință la nivel european, pentru fiecare activitate listată în
anexa menționată;
e) GTL elaborează propunerile de proiecte pentru
documentele de referință pentru cele mai bune tehnici
disponibile la nivel național și le supune spre avizare
comitetului tehnic;
f) între ședințele de lucru semestriale, membrii GTL
realizează schimbul de informații prin rețeaua de mesagerie
electronică interactivă, creată conform art. 9 alin. (2);
g) membrii GTL acordă suport tehnic agențiilor regionale
de protecție a mediului în procesul de emitere a autorizațiilor
integrate de mediu, precum și în crearea bazei de date
specifice fiecărui domeniu;
h) regulamentul specific fiecărui GTL se va elabora la
prima ședință după constituire și va fi aprobat de comitetul
tehnic la prima reuniune a acestuia, care se va desfășura
după ședința GTL.
ANEXA Nr. 2

STRUCTURA ORGANIZATORICĂ

a Centrului național de coordonare, informare, reactualizare a ghidurilor privind cele mai bune tehnici disponibile
și de comunicare cu Biroul European pentru Prevenirea și Controlul Integrat al Poluării
și cu Forumul European de Informare (Centrul IPPC)
CENTRUL IPPC
GRUPURI TEHNICE DE LUCRU
1....n
COORDONATOR

COMPARTIMENT
DE INFORMATIZARE

• Reprezentanți ai autorității
centrale și locale de
protecție a mediului
• Reprezentanți ai altor
instituții publice cu
responsabilități în
domeniu

• Reprezentanți ai
patronatelor
• Reprezentanți ai unităților
economice reprezentative

• Reprezentanți ai
organizațiilor nonguvernamentale și
asociațiilor profesionale

• Specialiști din institute de
cercetare în domeniul
tehnologiei și mediului
• Specialiști din instituții de
învățământ superior

COMITET TEHNIC

SECRETARIAT

n = numărul grupurilor de lucru, specific fiecărui domeniu pentru care se elaborează ghid de referință.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 296/8.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015494]
ISSN 1453—4495

