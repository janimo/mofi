Anul 173 (XVII) — Nr. 1.128

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 14 decembrie 2005

SUMAR

Nr.

Pagina
LEGI ȘI DECRETE

alocate pentru activități nonprofit de interes
general .......................................................................

350. — Lege privind regimul finanțărilor nerambursabile
din fonduri publice alocate pentru activități
nonprofit de interes general .....................................

6

DECIZII ALE CURȚII CONSTITUȚIONALE
1–6

1.172. — Decret pentru promulgarea Legii privind regimul
finanțărilor nerambursabile din fonduri publice

LEGI

Pagina

ȘI

Decizia nr. 598 din 8 noiembrie 2005 referitoare la
excepția de neconstituționalitate a dispozițiilor
art. 2781 alin. 1 și 2 din Codul de procedură
penală.........................................................................

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind regimul finanțărilor nerambursabile din fonduri publice alocate pentru activități nonprofit
de interes general
Parlamentul României adoptă prezenta lege.
CAPITOLUL I

SECȚIUNEA a 2-a

Dispoziții generale

Definiții

SECȚIUNEA 1
Scop

Art. 1. — Prezenta lege are ca scop stabilirea
principiilor, cadrului general și a procedurii pentru atribuirea
contractelor de finanțare nerambursabilă din fonduri publice,
precum și căile de atac al actului sau deciziei autorităților
finanțatoare care aplică procedura de atribuire a
contractelor de finanțare nerambursabilă.

Art. 2. — În înțelesul prezentei legi, termenii și
expresiile de mai jos au următoarea semnificație:
a) activitate generatoare de profit — activitate care
produce un profit în mod direct pentru o persoană fizică
sau juridică;
b) autoritate finanțatoare — orice autoritate publică,
astfel cum este definită aceasta în Constituția României,
inclusiv autoritatea judecătorească, precum și orice instituție
publică de interes general, regional sau local, care are
calitatea de ordonator principal de credite, în condițiile legii;

2

MONITORUL OFICIAL AL ROMÂNIEI, PARTEA I, Nr. 1.128/14.XII.2005

c) beneficiar — solicitantul căruia i se atribuie contractul
de finanțare nerambursabilă în urma aplicării procedurii
selecției publice de proiecte;
d) cheltuieli eligibile — cheltuieli care pot fi luate în
considerare pentru finanțarea nerambursabilă;
e) contract de finanțare nerambursabilă — contract
încheiat, în condițiile legii, între o autoritate publică,
denumită în continuare autoritate finanțatoare, și un
beneficiar;
f) finanțare nerambursabilă — alocație financiară directă
din fonduri publice, în vederea desfășurării de către
persoane fizice sau persoane juridice fără scop patrimonial
a unor activități nonprofit care să contribuie la realizarea
unor acțiuni sau programe de interes public general,
regional sau local;
g) fonduri publice — sume alocate din bugetul de stat,
bugetul asigurărilor sociale de stat, bugetul asigurărilor
sociale de sănătate, bugetele fondurilor speciale, bugetul
Trezoreriei Statului, bugetele locale, bugetele instituțiilor
publice finanțate din venituri extrabugetare, ajutoare
financiare externe acordate României sau instituțiilor publice
și credite externe contractate ori garantate de către stat
sau de autorități ale administrației publice locale, precum și
împrumuturi interne contractate de autorități ale
administrației publice locale;
h) solicitant — orice persoană fizică sau juridică fără
scop patrimonial care depune o propunere de proiect.
SECȚIUNEA a 3-a

posibilă evaluarea propunerilor și a specificațiilor tehnice și
financiare pentru atribuirea contractului de finanțare
nerambursabilă;
c) transparența, respectiv punerea la dispoziție tuturor
celor interesați a informațiilor referitoare la aplicarea
procedurii pentru atribuirea contractului de finanțare
nerambursabilă;
d) tratamentul egal, respectiv aplicarea în mod
nediscriminatoriu a criteriilor de selecție și a criteriilor
pentru atribuirea contractului de finanțare nerambursabilă,
astfel încât orice persoană fizică sau juridică ce desfășoară
activități nonprofit să aibă șanse egale de a i se atribui
contractul respectiv;
e) excluderea cumulului, în sensul că aceeași activitate
urmărind realizarea unui interes general, regional sau local
nu poate beneficia de atribuirea mai multor contracte de
finanțare nerambursabilă de la aceeași autoritate
finanțatoare;
f) neretroactivitatea, respectiv excluderea posibilității
destinării fondurilor nerambursabile unei activități a cărei
executare a fost deja începută sau finalizată la data
încheierii contractului de finanțare;
g) confinanțarea, în sensul că finanțările nerambursabile
trebuie însoțite de o contribuție de minimum 10% din
valoarea totală a finanțării din partea beneficiarului.
CAPITOLUL II
Proceduri de atribuire a contractelor de finanțare
nerambursabilă

Domeniu de aplicare

Art. 3. — (1) Pentru a putea participa la procedura
privind atribuirea contractului de finanțare nerambursabilă,
solicitanții trebuie să fie persoane fizice sau persoane
juridice fără scop patrimonial — asociații ori fundații
constituite conform legii — sau culte religioase recunoscute
conform legii.
(2) Prevederile prezentei legi se aplică pentru atribuirea
oricărui contract de finanțare nerambursabilă din fondurile
publice, cu excepția celor finanțate din fonduri externe
nerambursabile.
(3) Regimul juridic instituit prin prezenta lege pentru
finanțările nerambursabile nu este aplicabil fondurilor
speciale de intervenție în caz de calamitate și de sprijinire
a persoanelor fizice sinistrate și nu aduce atingere
procedurilor stabilite prin legi speciale.
(4) Finanțările nerambursabile nu se acordă pentru
activități generatoare de profit și nici pentru activități din
domeniile reglementate de Legea nr. 182/2002 privind
protecția informațiilor clasificate, cu modificările ulterioare.
(5) Potrivit dispozițiilor prezentei legi, nu se acordă
finanțări nerambursabile pentru activități ce presupun
dezvoltarea infrastructurii solicitantului, cu excepția cazului
în care aceasta reprezintă o componentă indispensabilă
proiectului.
SECȚIUNEA a 4-a
Principii de atribuire a contractelor de finanțare nerambursabilă

Art. 4. — Principiile care stau la baza atribuirii
contractelor de finanțare nerambursabilă sunt:
a) libera concurență, respectiv asigurarea condițiilor
pentru ca persoana fizică sau juridică ce desfășoară
activități nonprofit să aibă dreptul de a deveni, în condițiile
legii, beneficiar;
b) eficacitatea utilizării fondurilor publice, respectiv
folosirea sistemului concurențial și a criteriilor care să facă

SECȚIUNEA 1
Dispoziții și reguli generale

Art. 5. — Atribuirea contractelor de finanțare
nerambursabilă se face exclusiv pe baza selecției publice
de proiecte, procedură care permite atribuirea unui contract
de finanțare nerambursabilă din fonduri publice, prin
selectarea acestuia de către o comisie, cu respectarea
principiilor prevăzute la art. 4.
Art. 6. — Procedura de selecție de proiecte cuprinde
următoarele etape:
a) publicarea programului anual pentru acordarea
finanțărilor nerambursabile;
b) publicarea anunțului de participare;
c) înscrierea candidaților;
d) transmiterea documentației;
e) prezentarea propunerilor de proiecte;
f) verificarea eligibilității, înregistrării și a îndeplinirii
criteriilor referitoare la capacitatea tehnică și financiară;
g) evaluarea propunerilor de proiecte;
h) comunicarea rezultatelor;
i) încheierea contractului sau contractelor de finanțare
nerambursabilă;
j) publicarea anunțului de atribuire a contractului sau
contractelor de finanțare nerambursabilă.
Art. 7. — Proiectele vor cuprinde informații despre
scopul, obiectivele specifice, activitățile, costurile asociate și
rezultatele urmărite, evaluabile pe baza unor indicatori
preciși, a căror alegere este justificată.
Art. 8. — Evaluarea în sistem competitiv a proiectelor
se va face în conformitate cu criteriile generale de
evaluare prevăzute în prezenta lege, precum și cu criteriile
specifice de evaluare care vor fi elaborate de fiecare
autoritate finanțatoare.
Art. 9. — Orice persoană fizică sau persoană juridică
fără scop patrimonial care desfășoară activități nonprofit

MONITORUL OFICIAL AL ROMÂNIEI, PARTEA I, Nr. 1.128/14.XII.2005
menite să sprijine realizarea unor obiective de interes
public general, regional sau local are dreptul de a
participa, în condițiile prezentei legi, la procedura pentru
atribuirea contractului de finanțare nerambursabilă.
Art. 10. — Atribuirea de contracte de finanțare
nerambursabilă se va face în limita fondurilor publice
alocate programelor aprobate anual în bugetele autorităților
finanțatoare.
Art. 11. — Procedurile de planificare și executare a
plafoanelor fondurilor destinate finanțării nerambursabile,
procedurile de atribuire a contractelor de finanțare
nerambursabilă, contractele de finanțare nerambursabilă
încheiate de autoritatea finanțatoare cu beneficiarii, precum
și rapoartele de execuție bugetară privind finanțările
nerambursabile constituie informații de interes public,
potrivit dispozițiilor Legii nr. 544/2001 privind liberul acces
la informațiile de interes public.
Art. 12. — (1) Pentru aceeași activitate nonprofit un
beneficiar nu poate contracta decât o singură finanțare
nerambursabilă de la aceeași autoritate finanțatoare în
decursul unui an fiscal.
(2) În cazul în care un beneficiar contractează, în cursul
aceluiași an calendaristic, mai mult de o finanțare
nerambursabilă de la aceeași autoritate finanțatoare, nivelul
finanțării nu poate depăși o treime din totalul fondurilor
publice alocate programelor aprobate anual în bugetul
autorității finanțatoare respective.
(3) În vederea participării la o procedură de selecție,
solicitanții sunt obligați să prezinte autorității finanțatoare o
declarație pe propria răspundere care să dovedească
încadrarea în prevederile alin. (1) și (2).
Art. 13. — Cheltuielile eligibile vor putea fi plătite în
baza unui contract de finanțare nerambursabilă numai în
măsura în care sunt justificate și oportune și au fost
contractate în perioada executării contractului.
Art. 14. — (1) Numărul de participanți la procedura de
selecție de proiecte nu este limitat.
(2) Autoritatea finanțatoare trebuie să repete procedura
de selecție de proiecte în cazul în care există un singur
participant.
(3) În cazul în care în urma repetării procedurii numai
un participant a depus propunerea de proiect, autoritatea
finanțatoare are dreptul de a atribui contractul de finanțare
nerambursabilă acestuia, în condițiile legii.
SECȚIUNEA a 2-a
Transparență și publicitate

Art. 15. — (1) Autoritățile finanțatoare stabilesc un
program anual propriu pentru acordarea de finanțări
nerambursabile, în condițiile prezentei legi, care se publică
în Monitorul Oficial al României, Partea a VI-a, în cel mult
30 de zile de la aprobarea bugetului propriu al autorității
finanțatoare.
(2) Programul anual poate cuprinde una sau mai multe
sesiuni de selecție a proiectelor.
(3) Publicarea în Monitorul Oficial al României, Partea
a VI-a, a programului anual pentru acordarea de finanțări
nerambursabile nu creează autorității finanțatoare obligația
de a efectua respectiva procedură de selecție.
Art. 16. — (1) Autoritatea finanțatoare are obligația de a
face cunoscută în mod public intenția de a atribui contracte
de finanțare. Anunțul de participare se publică în Monitorul
Oficial al României, Partea a VI-a, într-un cotidian central
și pe site-ul autorității finanțatoare de interes general sau
regional, respectiv în cel puțin două cotidiene locale și pe
site-ul autorității finanțatoare locale.

3

(2) În scopul asigurării unei transparențe maxime,
autoritatea finanțatoare va face cunoscut anunțul de
participare și prin alte mijloace de informare locale,
naționale sau internaționale, după caz. Anunțul de
participare trebuie să menționeze numărul și data apariției
Monitorului Oficial al României, Partea a VI-a, în
conformitate cu prevederile alin. (1), și nu va cuprinde
decât informațiile publicate în Monitorul Oficial al României,
Partea a VI-a.
Art. 17. — Autoritatea finanțatoare de interes general
sau regional are obligația de a transmite spre publicare în
Monitorul Oficial al României, Partea a VI-a, un anunț de
atribuire a contractului de finanțare nerambursabilă, nu mai
târziu de 30 de zile de la data încheierii contractului.
Art. 18. — (1) La finalul exercițiului bugetar, autoritatea
finanțatoare are obligația întocmirii unui raport cu privire la
contractele de finanțare nerambursabilă încheiate în cursul
anului fiscal, care va cuprinde programele finanțate,
beneficiarii și rezultatele contractului.
(2) Raportul va fi publicat în Monitorul Oficial al
României, Partea a VI-a, precum și pe site-ul propriu al
autorității finanțatoare de interes general sau regional.
Art. 19. — (1) Regia Autonomă îMonitorul Oficial“ are
obligația de a publica în Monitorul Oficial al României, Partea
a VI-a, anunțurile și raportul prevăzute la art. 15—18, în
termen de cel mult 12 zile de la data înregistrării acestora.
(2) În cazul în care, din motive de urgență, autoritatea
finanțatoare accelerează aplicarea procedurii de selecție
publică de proiecte potrivit prevederilor art. 20 alin. (2),
Regia Autonomă îMonitorul Oficial“ are obligația de a
publica anunțul de participare în termen de cel mult 5 zile
de la data înregistrării acestuia.
SECȚIUNEA a 3-a
Data limită pentru depunerea propunerilor de proiecte

Art. 20. — (1) Autoritatea finanțatoare are obligația de a
stabili și de a include în anunțul de participare data limită
pentru depunerea propunerilor. Aceasta nu trebuie să fie
mai devreme de 30 de zile de la data publicării anunțului
de participare.
(2) În cazul în care, din motive de urgență, respectarea
termenului prevăzut la alin. (1) ar cauza prejudicii autorității
finanțatoare, aceasta are dreptul de a accelera aplicarea
procedurii de selecție de proiecte prin reducerea numărului
de zile, dar nu la mai puțin de 15 zile.
(3) În cazul prevăzut la alin. (2), autoritatea finanțatoare
are obligația de a include în anunțul de participare motivele
reducerii termenului prevăzut la alin. (1).
(4) Autoritatea finanțatoare are dreptul de a prelungi
termenul de depunere a propunerilor de proiect, cu condiția
comunicării în scris a noii date limită de depunere a
propunerilor de proiect, cu cel puțin 6 zile înainte de
expirarea termenului inițial, către toți solicitanții care au
primit, în condițiile prezentei legi, un exemplar al
documentației pentru elaborarea și prezentarea proiectului.
SECȚIUNEA a 4-a
Eligibilitate, înregistrare, capacitate tehnică
și capacitate financiară

Art. 21. — (1) Este exclus dintr-o procedură pentru
atribuirea contractului de finanțare nerambursabilă, respectiv

4

MONITORUL OFICIAL AL ROMÂNIEI, PARTEA I, Nr. 1.128/14.XII.2005

nu este eligibil solicitantul care se află în oricare dintre
următoarele situații:
a) nu și-a îndeplinit obligațiile de plată exigibile a
impozitelor și taxelor către stat, precum și a contribuției
pentru asigurările sociale de stat;
b) furnizează informații false în documentele prezentate;
c) a comis o gravă greșeală în materie profesională sau
nu și-a îndeplinit obligațiile asumate printr-un alt contract
de finanțare nerambursabilă, în măsura în care autoritatea
finanțatoare poate aduce ca dovadă mijloace probante în
acest sens;
d) face obiectul unei proceduri de dizolvare sau de
lichidare ori se află deja în stare de dizolvare sau de
lichidare, în conformitate cu prevederile legale în vigoare;
e) nu prezintă declarația menționată la art. 12 alin. (3).
(2) Autoritatea finanțatoare are dreptul de a cere
solicitanților prezentarea de documente care dovedesc
eligibilitatea în sensul prevederilor alin. (1), precum și
documente edificatoare care să dovedească o formă de
înregistrare ca persoană juridică sau de înregistrare/
atestare ori apartenență din punct de vedere profesional, în
conformitate cu prevederile legale din România.
(3) În cazul solicitanților persoane fizice având cetățenia
străină sau persoane juridice străine fără scop patrimonial,
autoritatea finanțatoare are obligația de a lua în
considerare documentele considerate ca fiind suficiente
pentru dovedirea eligibilității în țara în care solicitantul este
rezident.
(4) Dispozițiile privind capacitatea tehnică și economicofinanciară, prevăzute la art. 32 și 33 din Ordonanța de
urgență a Guvernului nr. 60/2001 privind achizițiile publice,
publicată în Monitorul Oficial al României, Partea I,
nr. 241 din 11 mai 2001, aprobată cu modificări și
completări prin Legea nr. 212/2002, cu modificările și
completările ulterioare, se aplică în mod corespunzător.
SECȚIUNEA a 5-a
Documentația pentru elaborarea și prezentarea
propunerii de proiect

Art. 22. — (1) Autoritatea finanțatoare are obligația de a
asigura întocmirea documentației pentru elaborarea și
prezentarea propunerii de proiect, care trebuie să cuprindă
cel puțin:
a) informații generale privind autoritatea finanțatoare;
b) cerințele minime de calificare solicitate de autoritatea
finanțatoare și documentele care urmează să fie prezentate
de solicitant pentru îndeplinirea cerințelor respective;
c) termenii de referință;
d) instrucțiuni privind datele limită care trebuie
respectate și formalitățile care trebuie îndeplinite;
e) instrucțiuni privind modul de elaborare și de
prezentare a propunerii tehnice și financiare;
f) informații privind criteriile aplicate pentru atribuirea
contractului de finanțare nerambursabilă.
(2) Termenii de referință conțin caracteristici ale
proiectului referitoare la scopul, obiectivele specifice,
activitățile care urmează a fi desfășurate, criteriile de
evaluare a rezultatelor.
Art. 23. — (1) Orice persoană fizică sau persoană
juridică fără scop patrimonial care a obținut, în condițiile
prezentei legi, un exemplar al documentației pentru
elaborarea și prezentarea propunerii de proiect are dreptul
de a solicita și de a primi clarificări din partea autorității
finanțatoare.
(2) Autoritatea finanțatoare are obligația de a transmite
răspuns la orice solicitare de clarificări, dar numai la acele

solicitări primite cu cel puțin 6 zile înainte de data limită
pentru depunerea propunerilor de proiect.
(3) Autoritatea finanțatoare are obligația de a transmite
răspunsul la solicitările de clarificări cu cel puțin 4 zile
înainte de data limită pentru depunerea propunerilor de
proiect.
(4) Autoritatea finanțatoare are dreptul de a completa
din proprie inițiativă, în vederea clarificării, documentația
pentru elaborarea și prezentarea ofertei și este obligată să
comunice în scris tuturor solicitanților orice astfel de
completare. Transmiterea comunicării trebuie să respecte
intervalul de timp prevăzut la alin. (3).
SECȚIUNEA a 6-a
Elaborarea, prezentarea și evaluarea propunerii de proiect

Art. 24. — (1) Solicitantul are obligația de a elabora
propunerea de proiect, în conformitate cu prevederile
documentației pentru elaborarea și prezentarea proiectului.
(2) Propunerea tehnică se elaborează în concordanță cu
cerințele cuprinse în termenii de referință, în așa fel încât
să asigure furnizarea tuturor informațiilor necesare pentru
evaluarea tehnică.
(3) Propunerea financiară se elaborează în așa fel încât
să asigure furnizarea tuturor informațiilor necesare în
vederea evaluării financiare.
Art. 25. — (1) Propunerea de proiect are caracter ferm
și obligatoriu din punct de vedere al conținutului și trebuie
să fie semnată, pe propria răspundere, de către solicitant
sau de către o persoană împuternicită legal de acesta.
Bugetul rămâne ferm pe toată durata de îndeplinire a
contractului de finanțare nerambursabilă.
(2) Solicitantul are obligația de a exprima prețul în lei
din propunerea financiară.
Art. 26. — Depunerea, modificarea sau retragerea
propunerii de proiect se face cu aplicarea corespunzătoare
a prevederilor art. 42, 43, 45 și art. 48—50 din Ordonanța
de urgență a Guvernului nr. 60/2001, aprobată cu
modificări și completări prin Legea nr. 212/2002, cu
modificările și completările ulterioare.
Art. 27. — Autoritatea finanțatoare are obligația de a
constitui, pentru atribuirea fiecărui contract de finanțare
nerambursabilă, o comisie de evaluare, în condițiile art. 51
alin. (1) și (2), art. 53 și 54 din Ordonanța de urgență a
Guvernului nr. 60/2001, aprobată cu modificări și completări
prin Legea nr. 212/2002, cu modificările și completările
ulterioare.
Art. 28. — Evaluarea propunerilor de proiect se face cu
aplicarea în mod corespunzător a prevederilor cap. VI
secțiunea a 4-a din Ordonanța de urgență a Guvernului
nr. 60/2001, aprobată cu modificări și completări prin Legea
nr. 212/2002, cu modificările și completările ulterioare.
SECȚIUNEA a 7-a
Criterii pentru atribuirea contractului de finanțare
nerambursabilă

Art. 29. — (1) Criteriile de selecție pentru atribuirea
contractelor de finanțare nerambursabilă trebuie să facă
posibilă evaluarea, pe baze competitive și concurențiale, a
capacității solicitanților de a finaliza activitatea propusă
pentru finanțare.
(2) Criteriile de atribuire a contractului de finanțare
nerambursabilă trebuie să facă posibilă evaluarea calității
propunerilor și a specificațiilor tehnice și financiare, urmând
să fie publicate în anunțul de participare.

MONITORUL OFICIAL AL ROMÂNIEI, PARTEA I, Nr. 1.128/14.XII.2005
Art. 30. — Autoritatea finanțatoare are obligația să
precizeze în anunțul de participare și în documentația
pentru elaborarea și prezentarea propunerii de proiect
criteriile pe baza cărora se atribuie contractul și care,
odată stabilite, nu pot fi schimbate pe toată durata de
aplicare a procedurii de atribuire a contractului de finanțare
nerambursabilă.
Art. 31. — (1) Proiectul sau proiectele stabilite ca fiind
câștigătoare sunt acelea care întrunesc punctajul cel mai
mare, rezultat din aplicarea unui algoritm de calcul, fiind
cele mai avantajoase din punct de vedere tehnico-financiar.
(2) Algoritmul de calcul prevăzut la alin. (1) se
stabilește prin luarea în considerare, alături de buget, a
unor variate criterii de evaluare a propunerii, în funcție de
specificul fiecărui contract de finanțare nerambursabilă.
Aceste criterii trebuie să fie definite clar de fiecare
autoritate finanțatoare, prin elaborarea unor norme specifice
care să aibă legătură concretă cu specificul contractului și
care, după ce au fost stabilite, să nu poată fi schimbate
pe toată durata de aplicare a procedurii pentru atribuirea
contractului de finanțare nerambursabilă.
(3) Autoritatea finanțatoare este obligată să precizeze în
documentația pentru elaborarea și prezentarea ofertei
criteriile de evaluare a propunerii de proiect prevăzute la
alin. (2), în ordinea importanței lor pentru evaluarea
propunerii, precum și algoritmul de calcul detaliat care va fi
aplicat.
SECȚIUNEA a 8-a
Forme de comunicare

Art. 32. — (1) Orice comunicare, solicitare, informare,
notificare și altele asemenea prevăzute în prezenta lege
trebuie să se transmită sub formă de document scris.
(2) Orice document scris trebuie înregistrat în momentul
transmiterii și al primirii.
(3) Orice document scris trebuie confirmat de primire,
cu excepția documentelor care confirmă primirea.
(4) Documentele scrise pot fi transmise prin una dintre
următoarele forme:
a) scrisoare prin poștă;
b) telegramă;
c) telex;
d) telefax;
e) electronică.
Art. 33. — (1) Autoritatea finanțatoare sau, după caz,
solicitantul care a transmis documentele prin una dintre
formele prevăzute la art. 32 alin. (4) lit. b)—d) are obligația
de a transmite documentele respective în cel mult 24 de
ore și sub formă de scrisoare prin poștă.
(2) În cazul în care documentele scrise se transmit în
formă electronică, acestora le sunt aplicabile prevederile
legale referitoare la semnătura electronică, astfel încât să
îndeplinească condițiile de probă și de validitate ale unui
act juridic.
Art. 34. — Autoritatea finanțatoare are obligația de a nu
face nici o discriminare între solicitanți din punctul de
vedere al formei în care aceștia transmit sau primesc
documente, decizii sau alte comunicări.
SECȚIUNEA a 9-a
Anularea aplicării procedurii pentru atribuirea contractului
de finanțare nerambursabilă

Art. 35. — Autoritatea finanțatoare are dreptul de a
anula aplicarea procedurii pentru atribuirea contractului de

5

finanțare nerambursabilă în condițiile prevăzute la cap. VI
secțiunea a 7-a din Ordonanța de urgență a Guvernului
nr. 60/2001, aprobată cu modificări și completări prin
Legea nr. 212/2002, cu modificările și completările
ulterioare.
CAPITOLUL III
Încheierea, îndeplinirea și finalizarea contractului de
finanțare nerambursabilă
Art. 36. — (1) Încheierea și îndeplinirea contractului de
finanțare nerambursabilă se fac cu respectarea dispozițiilor
art. 71 și 74 din Ordonanța de urgență a Guvernului
nr. 60/2001, aprobată cu modificări și completări prin Legea
nr. 212/2002, cu modificările și completările ulterioare.
(2) La încheierea contractului de finanțare
nerambursabilă, beneficiarul este obligat să semneze o
declarație de imparțialitate al cărei conținut este prevăzut
în anexă.
Art. 37. — (1) Autoritatea finanțatoare și beneficiarul pot
stabili în contractul de finanțare nerambursabilă ca plățile
către beneficiar să se facă în tranșe, în raport cu faza
proiectului și cheltuielile aferente, în funcție de evaluarea
posibilelor riscuri financiare, durata și evoluția în timp a
activității finanțate ori de costurile interne de organizare și
funcționare ale beneficiarului.
(2) Autoritatea finanțatoare nu va elibera beneficiarului
ultima tranșă a finanțării nerambursabile mai înainte de
validarea raportului final de activitate și a raportului
financiar, pe care beneficiarul este obligat să le depună la
sediul autorității finanțatoare în termen de cel mult 30 de
zile de la terminarea activității.
(3) Validarea se va face în termen de cel mult 30 de
zile de la depunerea de către beneficiar a raportului final
de activitate și a raportului financiar.
(4) Autoritatea finanțatoare își rezervă dreptul de a face
verificări atât în perioada derulării contractului de finanțare
nerambursabilă, cât și ulterior validării celor două rapoarte,
în scopul completării dosarului finanțării nerambursabile, dar
nu mai târziu de 3 luni de la expirarea termenului prevăzut
la alin. (3).
(5) Dispozițiile art. 75, 76, art. 77 alin. (1), art. 78 și 79
din Ordonanța de urgență a Guvernului nr. 60/2001,
aprobată cu modificări și completări prin Legea
nr. 212/2002, cu modificările și completările ulterioare, se
aplică în mod corespunzător și contractelor de finanțare
nerambursabilă din fonduri publice.
Art. 38. — (1) Atunci când, pentru îndeplinirea
obligațiilor contractuale, beneficiarul achiziționează, din
fonduri publice nerambursabile, produse, lucrări sau servicii,
procedura de achiziție este cea prevăzută de Ordonanța de
urgență a Guvernului nr. 60/2001, aprobată cu modificări și
completări prin Legea nr. 212/2002, cu modificările și
completările ulterioare.
(2) Contractele de finanțare nerambursabile vor
prevedea, sub sancțiunea nulității, calitatea Curții de
Conturi de a exercita controlul financiar asupra derulării
activității nonprofit finanțate din fondurile publice.
CAPITOLUL IV
Căi de atac
Art. 39. — Actele sau deciziile care determină ori sunt
rezultatul încălcării prevederilor prezentei legi pot fi atacate
în temeiul dispozițiilor art. 80—83, art. 85—91 și ale
art. 93—96 din Ordonanța de urgență a Guvernului
nr. 60/2001, aprobată cu modificări și completări prin Legea
nr. 212/2002, cu modificările și completările ulterioare.

6

MONITORUL OFICIAL AL ROMÂNIEI, PARTEA I, Nr. 1.128/14.XII.2005
CAPITOLUL V
Contravenții și sancțiuni

CAPITOLUL VI
Dispoziții tranzitorii și finale

Art. 40. — Dispozițiile art. 98—101 din Ordonanța de
urgență a Guvernului nr. 60/2001, aprobată cu modificări și
completări prin Legea nr. 212/2002, cu modificările și
completările ulterioare, se aplică în mod corespunzător și
în cazul contractelor de finanțare nerambursabilă din
fonduri publice.

Art. 41. — Dispozițiile prezentei legi se completează în
mod corespunzător cu dispozițiile Ordonanței de urgență a
Guvernului nr. 60/2001, aprobată cu modificări și completări
prin Legea nr. 212/2002, cu modificările și completările
ulterioare.
Art. 42. — Prezenta lege intră în vigoare la 30 de zile
de la data publicării în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

LUCIAN AUGUSTIN BOLCAȘ

NICOLAE VĂCĂROIU

București, 2 decembrie 2005.
Nr. 350.
ANEXĂ
DECLARAȚIA DE IMPARȚIALITATE

Reprezintă conflict de interese orice situație care îl
împiedică pe beneficiar în orice moment să acționeze în
conformitate cu obiectivele autorității finanțatoare, precum și
situația în care executarea obiectivă și imparțială a funcțiilor
oricărei persoane implicate în implementarea proiectului
poate fi compromisă din motive familiale, politice,
economice sau orice alte interese comune cu o altă
persoană.

Subsemnatul, ca persoană fizică sau ca persoană cu
drept de reprezentare a organizației solicitante în ceea ce
privește implementarea proiectului, mă oblig să iau toate
măsurile preventive necesare pentru a evita orice conflict
de interese, așa cum este acesta definit mai sus, și, de
asemenea, mă oblig să informez autoritatea finanțatoare
despre orice situație ce generează sau ar putea genera un
asemenea conflict.

Numele și prenumele:
Funcția:
Semnătura și ștampila:

PREȘEDINTELE ROMÂNIEI

DECRET
pentru promulgarea Legii privind regimul finanțărilor
nerambursabile din fonduri publice alocate
pentru activități nonprofit de interes general
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind regimul finanțărilor
nerambursabile din fonduri publice alocate pentru activități nonprofit de
interes general și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 30 noiembrie 2005.
Nr. 1.172.

MONITORUL OFICIAL AL ROMÂNIEI, PARTEA I, Nr. 1.128/14.XII.2005

DECIZII

ALE

CURȚII

7

CONSTITUȚIONALE

CURTEA CONSTITUȚIONALĂ

D E C I Z I A Nr. 598
din 8 noiembrie 2005

referitoare la excepția de neconstituționalitate a dispozițiilor art. 2781 alin. 1 și 2
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1 și 2 din Codul de procedură
penală, excepție ridicată de Adrian Almășan în Dosarul
nr. 1.746/2005 al Judecătoriei Deva.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent referă Curții că partea Direcția
Generală a Finanțelor Publice a Județului Hunedoara a
depus la dosar un punct de vedere, prin care solicită
respingerea excepției de neconstituționalitate ca
inadmisibilă.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține
următoarele:
Prin Încheierea din 17 iunie 2005, pronunțată în Dosarul
nr. 1.746/2005, Judecătoria Deva a sesizat Curtea
Constituțională cu excepția de neconstituționalitate a
dispozițiilor art. 2781 alin. 1 și 2 din Codul de procedură
penală, excepție ridicată de Adrian Almășan în dosarul
menționat.
În motivarea excepției de neconstituționalitate autorul
acesteia arată că textul de lege criticat încalcă dispozițiile
art. 21 din Constituție privind accesul liber la justiție.
Judecătoria Deva apreciază că excepția de neconstituționalitate este neîntemeiată, întrucât prin reglementarea
instituției plângerii contra actelor procurorului îs-a încercat
și s-a realizat tocmai garantarea accesului liber la justiție“.
Se mai arată, cât privește termenul de soluționare a
plângerii reglementat de art. 2781 din Codul de procedură
penală, că îacesta este redus, respectându-se în acest fel
dispoziția constituțională“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Guvernul, arătând că excepția invocată în cauză nu
este motivată în fapt, autorul acesteia limitându-se la a
reproduce formal două principii stabilite de art. 21 alin. (3)
din Constituție, fără a arăta, în concret, în ce constă
încălcarea acestora, consideră că excepția de
neconstituționalitate este neîntemeiată, întrucât prevederile
legale criticate răspund exigențelor constituționale care
consacră liberul acces la justiție. Se mai arată că, în ceea
ce privește îinterpretarea și aplicarea în concret a
dispozițiilor legale menționate, [...] aceste aspecte nu pot
face obiectul controlului de constituționalitate, [...] ele
constituind atributul exclusiv al instanței de judecată
sesizate cu judecarea plângerii“.
Avocatul Poporului apreciază că art. 2781 alin. 1 și 2
din Codul de procedură penală nu încalcă liberul acces la
justiție, ci, dimpotrivă, asigură realizarea acestui drept în
acord cu prevederile art. 21 din Constituție. De asemenea,
instituirea, prin aceste dispoziții legale, a unor termene
înlăuntrul cărora persoana interesată poate face plângere în
fața instanțelor judecătorești, împotriva ordonanțelor sau
rezoluțiilor procurorului de netrimitere în judecată, dă
expresie regulii constituționale privind soluționarea cauzelor
într-un termen rezonabil. În concluzie, Avocatul Poporului,
făcând referire și la jurisprudența Curții Constituționale în
materie, consideră că excepția este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 278 1 alin. 1 și 2, potrivit cărora, îDupă
respingerea plângerii făcute conform art. 275—278 împotriva
rezoluției de neîncepere a urmăririi penale sau a ordonanței ori,
după caz, a rezoluției de clasare, de scoatere de sub urmărire
penală sau de încetare a urmăririi penale, date de procuror,
persoana vătămată, precum și orice alte persoane ale căror
interese legitime sunt vătămate pot face plângere în termen de
20 de zile de la data comunicării de către procuror a modului de
rezolvare, potrivit art. 277 și 278, la instanța căreia i-ar reveni,
potrivit legii, competența să judece cauza în primă instanță.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Curtea

8

MONITORUL OFICIAL AL ROMÂNIEI, PARTEA I, Nr. 1.128/14.XII.2005

Supremă de Justiție ori procurorul ierarhic superior nu a
soluționat plângerea în termenul de 20 de zile prevăzut în
art. 277, termenul de 20 de zile prevăzut în alin. 1 curge de la
data expirării termenului de 20 de zile“.
Prevederile constituționale pretins încălcate sunt cele
cuprinse în art. 21 privind accesul liber la justiție.
Examinând excepția astfel cum a fost formulată, Curtea
constată că s-a mai pronunțat asupra constituționalității
art. 2781 alin. 1 din Codul de procedură penală, în raport
de dispozițiile art. 21 din Legea fundamentală, privind
accesul liber la justiție, în acest sens fiind, de exemplu,
Decizia nr. 452 din 28 octombrie 2004, publicată în
Monitorul Oficial al României, Partea I, nr. 1.043 din
11 noiembrie 2004, și Decizia nr. 27 din 25 ianuarie 2005,
publicată în Monitorul Oficial al României, Partea I, nr. 154
din 22 februarie 2005. Cu acele prilejuri, respingând
excepția de neconstituționalitate ca neîntemeiată, Curtea a
reținut că dispozițiile alin. 1 al art. 2781 din Codul de
procedură penală, care reglementează tocmai posibilitatea
formulării plângerii la instanța de judecată împotriva
îrezoluției de neîncepere a urmăririi penale sau a ordonanței
ori, după caz, a rezoluției de clasare, de scoatere de sub
urmărire penală sau de încetare a urmăririi penale, date de

procuror“, nu îngrădesc liberul acces la justiție, ci,
dimpotrivă, asigură realizarea acestui drept în conformitate
cu prevederile art. 21 din Constituție. Întrucât nu au
intervenit elemente noi de natură a schimba jurisprudența
Curții, atât soluția, cât și considerentele de principiu
cuprinse în deciziile menționate sunt valabile și în prezenta
cauză.
În ceea ce privește dispozițiile alin. 2 al art. 2781 din
Codul de procedură penală, criticate de asemenea de
autorul excepției, acestea reglementează dreptul persoanei
vătămate de a formula plângere direct la instanța de
judecată în cazul în care procurorul nu se conformează
prevederilor art. 277 din Codul de procedură penală,
potrivit cărora îprocurorul este obligat să rezolve plângerea în
termen de cel mult 20 de zile de la primire și să comunice de
îndată persoanei care a făcut plângerea modul în care a fost
rezolvată“, precum și termenul de formulare a plângerii în
această situație. Contrar susținerilor autorului excepției,
Curtea reține că aceste prevederi legale reprezintă o
concretizare a normelor constituționale ce consacră dreptul
la un proces echitabil, fiind instituite tocmai în vederea
respectării exigenței termenului rezonabil, impusă de art. 21
alin. (3) din Constituție.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 și 2 din Codul de procedură penală,
excepție ridicată de Adrian Almășan în Dosarul nr. 1.746/2005 al Judecătoriei Deva.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.128/14.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067141]
ISSN 1453—4495

