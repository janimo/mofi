PARTEA

Anul 173 (XVII) — Nr. 1.033

I

Marți, 22 noiembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

327. — Lege privind aprobarea Ordonanței de urgență
a Guvernului nr. 38/2005 pentru modificarea și
completarea Ordonanței de urgență a Guvernului
nr. 150/2002 privind organizarea și funcționarea
sistemului de asigurări sociale de sănătate............

2–3

1.080. — Decret pentru promulgarea Legii privind
aprobarea Ordonanței de urgență a Guvernului
nr. 38/2005 pentru modificarea și completarea
Ordonanței de urgență a Guvernului nr. 150/2002
privind organizarea și funcționarea sistemului de
asigurări sociale de sănătate ...................................

3

DECIZII ALE CURȚII CONSTITUȚIONALE
Decizia nr. 559 din 25 octombrie 2005 referitoare la
excepția de neconstituționalitate a dispozițiilor
art. 20, art. 22 și art. 78 alin. (1) din Legea
nr. 164/2001 privind pensiile militare de stat .........

4–6

ACTE ALE CASEI NAȚIONALE DE ASIGURĂRI
DE SĂNĂTATE
222. — Ordin privind aprobarea Statutului Casei Naționale
de Asigurări de Sănătate ........................................

6–16

2

MONITORUL OFICIAL AL ROMÂNIEI, PARTEA I, Nr. 1.033/22.XI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 38/2005
pentru modificarea și completarea Ordonanței de urgență a Guvernului nr. 150/2002
privind organizarea și funcționarea sistemului de asigurări sociale de sănătate
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 38 din 12 mai 2005 pentru modificarea și
completarea Ordonanței de urgență a Guvernului
nr. 150/2002 privind organizarea și funcționarea sistemului
de asigurări sociale de sănătate, publicată în Monitorul
Oficial al României, Partea I, nr. 425 din 19 mai 2005, cu
următoarele modificări și completări:
1. La articolul I, după punctul 2 se introduce un nou
punct, punctul 21, cu următorul cuprins:
î2 1 . La articolul 11 alineatul (2), după litera d) se
introduce o nouă literă, litera d1), cu următorul cuprins:
«d1) să beneficieze de dreptul de a li se rambursa cotaparte ce ar trebui suportată de CNAS a cheltuielilor
efectuate cu investigațiile recomandate sau cu
medicamentele prescrise în baza unei rețete emise legal,
în conformitate cu prevederile contractului-cadru, în situația
în care investigațiile respective sau medicamentele
recomandate nu se aflau disponibile în unitatea sanitară în
care se aflau internați sau în farmaciile din localitatea de
domiciliu aflate în relație contractuală cu casele județene
de asigurări de sănătate, respectiv a municipiului București,
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor,
Construcțiilor și Turismului;»“.
2. La articolul I punctul 3, alineatul (1) al articolului 26
va avea următorul cuprins:
îArt. 26. — (1) Valoarea medicamentelor prescrise
pentru tratamentul afecțiunilor persoanelor prevăzute la
art. 6 alin. (1) lit. a) și g) se suportă integral din fond, cu
excepția OTC-urilor, care se vor compensa la nivelul
prețului de decontare.“
3. La articolul I, după punctul 4 se introduce un nou
punct, punctul 41, cu următorul cuprins:
î41. La articolul 53, după alineatul (4) se introduce un
alineat nou, alineatul (41), cu următorul cuprins:
«(4 1 ) Persoanele precizate la art. 6 alin. (1) lit. b)
datorează contribuția începând cu data la care persoana în
întreținerea căreia au fost nu se mai află în evidența casei
de asigurări de sănătate ca persoană asigurată.»“
4. La articolul I punctul 5, litera a) a alineatului (1) al
articolului 54 va avea următorul cuprins:
îa) de către bugetul de stat, pentru persoanele
prevăzute la art. 6 alin. (1) lit. e) și alin. (2) lit. a), c)
și e);“.

5. La articolul I, punctul 6 va avea următorul cuprins:
î6. Alineatele (1) și (3) ale articolului 60 vor avea
următorul cuprins:
«Art. 60. — (1) CNAS este instituție publică, autonomă,
de interes național, cu personalitate juridică, care
administrează și gestionează sistemul de asigurări sociale
de sănătate în vederea aplicării politicilor și programelor în
domeniul sanitar ale Ministerului Sănătății și are sediul în
municipiul București, calea Călărași nr. 248, sectorul 3.
............................................................................................
(3) CNAS funcționează pe baza statutului propriu, avizat
de consiliul de administrație și aprobat prin ordin comun al
ministrului sănătății și al președintelui CNAS. Casele de
asigurări funcționează pe baza statutului propriu, care
respectă prevederile statutului-cadru, avizat de consiliul de
administrație al CNAS și aprobat prin decizie a
președintelui CNAS.»“
6. La articolul I punctul 7, alineatul (1) al articolului 71
va avea următorul cuprins:
îArt. 71. — (1) Președintele consiliului de administrație
este președintele CNAS. Președintele CNAS este numit de
primul-ministru dintre membrii consiliului de administrație, la
propunerea ministrului sănătății.“
7. La articolul I, după punctul 7 se introduce un nou
punct, punctul 71, cu următorul cuprins:
î7 1. La articolul 72, alineatul (2 1) va avea următorul
cuprins:
«(21) În condițiile în care la prima convocare a unei
ședințe a consiliului de administrație nu se întrunește
cvorumul prevăzut la alin. (1), președintele CNAS, în
calitate de președinte al consiliului de administrație, are
dreptul să convoace o nouă ședință în termen de
maximum 7 zile, în cadrul căreia deciziile vor fi luate cu
votul a cel puțin două treimi din numărul membrilor
prezenți.»“
8. La articolul I punctul 8, literele b) și u) ale alineatului (1)
al articolului 76 vor avea următorul cuprins:
îb) avizează propriul regulament de organizare și
funcționare, care se aprobă prin decizie a președintelui;
............................................................................................
u) avizează organigrama CNAS și organigramele caselor
de asigurări teritoriale, care se aprobă prin decizie a
președintelui;“.

MONITORUL OFICIAL AL ROMÂNIEI, PARTEA I, Nr. 1.033/22.XI.2005
9. La articolul I, după punctul 8 se introduc două noi
puncte, punctele 9 și 10, cu următorul cuprins:
î9. Alineatul (1) al articolului 81 va avea următorul
cuprins:
«Art. 81. — (1) Directorii generali ai caselor de asigurări
sunt numiți pe bază de concurs, prin decizie a
președintelui CNAS sau, după caz, prin ordin al ministrului
transporturilor, construcțiilor și turismului, respectiv în
condițiile prevăzute de Ordonanța Guvernului nr. 56/1998,
aprobată cu modificări și completări prin Legea

3

nr. 458/2001. Între CNAS și directorii generali ai caselor de
asigurări se încheie un contract de management. Directorul
general devine membru de drept al consiliului de
administrație al casei de asigurări și președintele acestuia.»
10. După articolul 109 se introduce un nou articol,
articolul 110, cu următorul cuprins:
«Art. 110. — Prevederile privind contribuția datorată
pentru persoanele prevăzute la art. 6 alin. (1) lit. e),
precum și dispozițiile art. 11 alin. (2) lit. d1) intră în vigoare
la 1 ianuarie 2006.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 10 noiembrie 2005.
Nr. 327.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 38/2005
pentru modificarea și completarea Ordonanței de urgență
a Guvernului nr. 150/2002 privind organizarea și funcționarea
sistemului de asigurări sociale de sănătate
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 38/2005 pentru modificarea și completarea
Ordonanței de urgență a Guvernului nr. 150/2002 privind organizarea și
funcționarea sistemului de asigurări sociale de sănătate și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 9 noiembrie 2005.
Nr. 1.080.

4

MONITORUL OFICIAL AL ROMÂNIEI, PARTEA I, Nr. 1.033/22.XI.2005

DECIZII

ALE

CURȚII

CONSTITUȚIONALE

D E C I Z I A Nr. 559
din 25 octombrie 2005

referitoare la excepția de neconstituționalitate a dispozițiilor art. 20, art. 22 și art. 78 alin. (1)
din Legea nr. 164/2001 privind pensiile militare de stat
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 20, art. 22 și art. 78 alin. (1) din Legea
nr. 164/2001 privind pensiile militare de stat, excepție
ridicată de Titu Tărcan în Dosarul nr. 1.704/2005 al Curții
de Apel Brașov — Secția conflicte de muncă și asigurări
sociale.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată. În acest sens
arată că legiuitorul este în drept să reglementeze diferit
dispoziții aplicabile unor situații diferite. Apreciază că
prevederile de lege criticate se aplică în mod egal, fără
privilegii sau discriminări, anumitor categorii de cetățeni,
astfel încât nu încalcă dispozițiile art. 16 alin. (1) din
Constituție și nici pe cele privind asigurarea unui nivel de
trai decent și a calității vieții.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2005, pronunțată în Dosarul
nr. 1.704/2005, Curtea de Apel Brașov — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 20, art. 22 și art. 78 din Legea nr. 164/2001
privind pensiile militare de stat, excepție ridicată de Titu
Tărcan într-o cauză ce are ca obiect contestația la decizia
de pensionare.
În motivarea excepției autorul acesteia susține că
dispozițiile legale criticate sunt neconstituționale pentru
următoarele motive: art. 20 prevede recunoașterea
reciprocă între sistemul pensiilor militare de stat și sistemul
public de pensii a vechimii în serviciu numai în vederea
acordării dreptului la pensie, iar nu și pentru stabilirea
pensiei în raport cu întreaga vechime, inclusiv a sporurilor
cuvenite pentru vechimea ce o depășește pe cea minimă
necesară; art. 22 stabilește în mod discriminatoriu pensia
militară de serviciu în procent de 60—64% din solda lunară,
iar alte legi, pentru alte categorii de cetățeni, prevăd pensii
speciale de 80% din salariul net; art. 78 prevede acordarea
sporului de 3—9% pentru contribuția la pensia suplimentară

numai în favoarea cadrelor militare în activitate, iar nu și
pentru cei care la data pensionării nu mai au această
calitate.
Curtea de Apel Brașov — Secția conflicte de muncă și
asigurări sociale apreciază că excepția ridicată este
neîntemeiată, deoarece prin textele legale criticate sunt
prevăzute situații juridice diferite ce atrag un tratament
juridic diferențiat, iar componentele dreptului la pensie sunt,
potrivit art. 47 alin. (2) din Constituție, stabilite prin lege,
astfel încât legiuitorul poate reglementa în mod diferit
acordarea pensiilor în fiecare sistem de pensionare, ținând
seama și de situația economică a țării și de resursele
financiare existente la un moment dat.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată, întrucât dispozițiile legale criticate nu contravin
principiului egalității în drepturi. Data pensionării, anterioară
sau ulterioară intrării în vigoare a noii reglementări legale
în materie, generează situații juridice diferite, care impun și
justifică un tratament juridic diferențiat. Arată că, potrivit
prevederilor art. 47 alin. (2) din Constituție, componentele
dreptului la pensie, ca tipul pensiei, condițiile de acordare a
diferitelor tipuri de pensie, modul de calcul și plata
acesteia, sunt stabilite de lege. Astfel, legiuitorul este în
drept să modifice și să completeze reglementările legale ori
de câte ori consideră că situația economică a țării,
resursele financiare existente permit sau impun anumite
modificări, dar orice reglementare nouă se aplică numai de
la data intrării sale în vigoare.
Avocatul Poporului apreciază că dispozițiile legale
criticate sunt constituționale. Consideră că acestea se
aplică în mod egal tuturor persoanelor aflate în situații
prevăzute în ipoteza normelor juridice respective. Arată că
legiuitorul este în drept, în considerarea unor situații
deosebite, să adopte, prin legi speciale, reglementări
diferite pentru anumite categorii socioprofesionale, ceea ce
nu reprezintă nici privilegii și nici discriminări, ci se justifică
obiectiv și rezonabil, prin situația diferită în care se află
acele categorii de cetățeni. Apreciază că dispozițiile legale
criticate sunt în deplină concordanță și cu prevederile
constituționale referitoare la nivelul de trai și calitatea vieții.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

MONITORUL OFICIAL AL ROMÂNIEI, PARTEA I, Nr. 1.033/22.XI.2005
judecătorul-raportor, concluziile procurorului, dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Conform
actului
de
sesizare,
excepția
de
neconstituționalitate are ca obiect dispozițiile art. 20, art. 22
și art. 78 din Legea nr. 164/2001 privind pensiile militare
de stat. Curtea constată că, în realitate, critica de
neconstituționalitate vizează numai alin. (1) al art. 78, astfel
încât obiectul excepției îl constituie prevederile art. 20,
art. 22 și art. 78 alin. (1) din Legea nr. 164/2001,
republicată în Monitorul Oficial al României, Partea I,
nr. 748 din 14 octombrie 2002, care au următorul cuprins:
— Art. 20: î(1) Între sistemul pensiilor militare de stat și
sistemul public de pensii se recunosc reciproc perioadele de
vechime în serviciu, respectiv stagiile de cotizare, în vederea
deschiderii dreptului la pensie și a altor drepturi de asigurări
sociale.
(2) În situația prevăzută la alin. (1) pensia militară de stat se
stabilește doar pentru perioadele de vechime în serviciu.
(3) Perioadele de vechime în serviciu prevăzute la art. 17,
care sunt recunoscute ca perioade de contribuție în sistemul
public de pensii, se au în vedere la stabilirea pensiei în unul
dintre cele două sisteme.“;
— Art. 22: îPensia de serviciu pentru limită de vârstă și
pensia anticipată se determină în procente din baza de calcul,
astfel:
a) pentru activitatea desfășurată în condiții normale, 60%;
b) pentru activitatea desfășurată în condiții deosebite, 62%;
c) pentru activitatea desfășurată în condiții speciale, 64%.“;
— Art. 78 alin. (1): îPentru cadrele militare în activitate
care se pensionează în condițiile prezentei legi și care au
contribuit la fondul de pensie suplimentară se acordă la
stabilirea pensiei, în condițiile art. 22—24, un spor procentual de:
a) 3% pentru o vechime a contribuției între 5—15 ani;
b) 6% pentru o vechime a contribuției între 15—25 de ani;
c) 9% pentru o vechime a contribuției peste 25 de ani.“
Autorul excepției susține că dispozițiile legale criticate
încalcă prevederile art. 16 alin. (1) și (2), art. 47 alin. (1)
și art. 135 alin. (2) lit. f) din Constituție, care au următorul
cuprins:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 47 alin. (1): îStatul este obligat să ia măsuri de
dezvoltare economică și de protecție socială, de natură să
asigure cetățenilor un nivel de trai decent.“;
— Art. 135 alin. (2) lit. f): îStatul trebuie să asigure: [...]
f) crearea condițiilor necesare pentru creșterea calității
vieții.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează să fie respinsă pentru următoarele
considerente:
Dispozițiile Legii nr. 164/2001 nu instituie privilegii sau
discriminări între cetățenii aflați în situații identice. Astfel,
potrivit art. 3, îDe prevederile prezentei legi beneficiază
cadrele militare în activitate, în rezervă sau în retragere,
denumite în continuare cadre militare, precum și urmașii
acestora“.

5

Conform art. 10 din aceeași lege îSistemul pensiilor
militare de stat cuprinde:
a) pensia de serviciu;
b) pensia de invaliditate;
c) pensia de urmaș.“,
iar art. 11 prevede că îPensia de serviciu poate fi:
a) pentru limită de vârstă;
b) anticipată;
c) anticipată parțială“.
Este evident că persoanele care urmează să
beneficieze de una sau de alta dintre cele trei categorii de
pensii de serviciu se află în situații obiectiv diferite, în
raport cu care este justificat și tratamentul juridic diferențiat.
Pensiile militare de serviciu, fiind mai avantajoase decât
alte categorii de pensii, conform opțiunii legiuitorului, se
acordă persoanelor care rămân în activitate militară până
la pensionare, dar nu sunt excluse nici fostele cadre
militare, având în vedere dispozițiile art. 15 din Legea
nr. 164/2001, conform cărora îCadrele militare care la data
trecerii în rezervă nu îndeplinesc condițiile de acordare a unei
pensii, dar au o vechime în serviciul militar de cel puțin 15 ani
pentru bărbați și 10 ani pentru femei, beneficiază de pensie
militară de stat la împlinirea vârstelor standard prevăzute în
Legea nr. 19/2000, proporțional cu numărul anilor de serviciu
militar“.
Acordarea unor sporuri la vechimea în muncă sau în
funcție, ținându-se seama de condițiile speciale în care își
desfășoară activitatea diferite categorii de persoane,
reducerea vârstei standard de pensionare sunt măsuri la
aprecierea liberă a legiuitorului, fără ca tratamentul juridic
diferențiat, prevăzut pentru categorii de persoane aflate în
situații realmente diferite, să poată fi considerat privilegiu
pentru unii și discriminare pentru alții.
De asemenea, legiuitorul este în drept ca, prin legi
speciale, să stabilească condiții și criterii diferite de
acordare a pensiei, precum și mod de calcul diferit al
acesteia, pentru anumite categorii socioprofesionale, ținând
seama de situația obiectiv deosebită în care se află
acestea, care justifică în mod rezonabil instituirea unui
tratament juridic diferențiat. Reglementarea diferită a
exercitării dreptului la pensie pentru diferite categorii socioprofesionale, prin acte normative diferite, nu reprezintă o
problemă de constituționalitate.
Potrivit noii concepții a legiuitorului în reglementarea
pensiei și a altor drepturi de asigurări sociale, nu se mai
practică metoda compensărilor între diferite sisteme de
asigurări sociale. Astfel, atât Legea nr. 19/2000 privind
sistemul public de pensii și alte drepturi de asigurări
sociale, cât și Legea nr. 164/2001 privind pensiile militare
de stat prevăd recunoașterea reciprocă între aceste
sisteme a stagiului de cotizare, respectiv a perioadelor de
vechime în serviciu, dar numai în vederea deschiderii
dreptului la pensie ori a altor drepturi de asigurări sociale.
În continuare, orice persoană care are vechime în ambele
sisteme beneficiază de pensie sau de alte drepturi în
fiecare sistem, în raport cu stagiul de cotizare ori vechimea
realizată în sistemul respectiv. În mod firesc și logic nu se
pot valorifica anii de vechime dintr-un sistem pentru
obținerea de sporuri în celălalt sistem.

6

MONITORUL OFICIAL AL ROMÂNIEI, PARTEA I, Nr. 1.033/22.XI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 20, art. 22 și art. 78 alin. (1) din Legea
nr. 164/2001 privind pensiile militare de stat, excepție ridicată de Titu Tărcan în Dosarul nr. 1.704/2005 al Curții de Apel
Brașov — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
privind aprobarea Statutului Casei Naționale de Asigurări de Sănătate
Având în vedere Hotărârea Consiliului de administrație al Casei Naționale de Asigurări de Sănătate nr. 17 din
31 octombrie 2005 privind avizarea Statutului Casei Naționale de Asigurări de Sănătate,
în temeiul dispozițiilor art. 60 alin. (3) și ale art. 77 alin. (2) din Ordonanța de urgență a Guvernului nr. 150/2002
privind organizarea și funcționarea sistemului de asigurări sociale de sănătate, cu modificările și completările ulterioare,
președintele Casei Naționale de Asigurări de Sănătate emite următorul ordin:
Art. 1. — Se aprobă Statutul Casei Naționale de
Asigurări de Sănătate, prevăzut în anexa care face parte
integrantă din prezentul

ordin.

Art. 2. — Prezentul ordin va fi publicat în Monitorul
Oficial al României, Partea I.
Art. 3. — Începând cu data prezentului ordin orice
dispoziție contrară își încetează aplicabilitatea.

Președintele Casei Naționale de Asigurări de Sănătate,
Cristian Vlădescu
București, 4 noiembrie 2005.
Nr. 222.
ANEXĂ

STATUTUL
Casei Naționale de Asigurări de Sănătate
CAPITOLUL I
Dispoziții generale
Art. 1. — (1) Casa Națională de Asigurări de Sănătate,
denumită în continuare CNAS, este instituție publică
autonomă de interes național, cu personalitate juridică, care
administrează și gestionează sistemul de asigurări sociale
de sănătate din România, în vederea aplicării politicilor și
programelor Guvernului în domeniul sanitar.
(2) CNAS are sediul în municipiul București, Calea
Călărașilor nr. 248, sectorul 3, are siglă proprie, conform
anexei care face parte integrantă din prezentul statut, și
funcționează în baza prevederilor Ordonanței de urgență a

Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările
și completările ulterioare, și ale prezentului statut.
Art. 2. — (1) Casele de asigurări de sănătate județene
și a municipiului București, Casa Asigurărilor de Sănătate
a Ministerului Transporturilor, Construcțiilor și Turismului și
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești, denumite în
continuare case de asigurări de sănătate, sunt instituții
publice cu personalitate juridică, cu bugete proprii, în
subordinea CNAS.
(2) Casele de asigurări de sănătate se organizează și
funcționează potrivit statutelor proprii, care respectă

MONITORUL OFICIAL AL ROMÂNIEI, PARTEA I, Nr. 1.033/22.XI.2005
prevederile statutului-cadru aprobat în condițiile legii și ale
prezentului statut.
Art. 3. — (1) Casa Asigurărilor de Sănătate a
Ministerului Transporturilor, Construcțiilor și Turismului și
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești se
organizează și funcționează în baza prevederilor Ordonanței
de urgență a Guvernului nr. 150/2002, cu modificările și
completările ulterioare, și ale statutelor proprii.
(2) Statutele Casei Asigurărilor de Sănătate a
Ministerului Transporturilor, Construcțiilor și Turismului și
Casei Asigurărilor de Sănătate a Apărării, Ordinii Publice,
Siguranței Naționale și Autorității Judecătorești se
elaborează și se aprobă de către acestea, în baza
statutului-cadru, asigurându-se păstrarea specificului
activității acestor structuri ale sistemului de asigurări sociale
de sănătate.
Art. 4. — Sistemul de asigurări sociale de sănătate este
obligatoriu și funcționează ca un sistem unitar, respectând
principiile instituite de Ordonanța de urgență a Guvernului
nr. 150/2002, cu modificările și completările ulterioare.
CAPITOLUL II
Atribuțiile Casei Naționale de Asigurări de Sănătate
Art. 5. — (1) CNAS are următoarele atribuții:
1. administrează și gestionează Fondul național unic de
asigurări sociale de sănătate, împreună cu casele de
asigurări de sănătate, care sunt instituții subordonate CNAS
conform Ordonanței de urgență a Guvernului nr. 150/2002,
cu modificările și completările ulterioare, și prezintă
Ministerului Sănătății rapoarte trimestriale și anuale, în
condițiile legii;
2. propune Ministerului Sănătății proiecte de acte
normative care au incidență asupra constituirii și utilizării
Fondului național unic de asigurări sociale de sănătate;
3. elaborează, implementează și gestionează procedurile
și formularele unitare, avizate de Ministerul Sănătății,
pentru administrarea sistemului de asigurări sociale de
sănătate;
4. elaborează și actualizează Registrul unic de evidență
al asiguraților, pe baza datelor transmise de casele de
asigurări de sănătate;
5. elaborează și publică raportul de activitate anual și
planul de activitate pentru anul următor;
6. reglementează în mod unitar un sistem de asigurări
pentru răspundere civilă în domeniul medical pentru
furnizorii de servicii medicale care sunt în relații
contractuale cu casele de asigurări de sănătate în sistemul
de asigurări sociale de sănătate;
7. asigură organizarea sistemului informatic și
informațional unic integrat pentru înregistrarea asiguraților și
pentru gestionarea și administrarea Fondului național unic
de asigurări sociale de sănătate. Indicatorii folosiți în
raportarea datelor în sistemul de asigurări sociale de
sănătate sunt unitari și se aprobă în condițiile legii;

7

8. răspunde pentru activitățile proprii sistemului de
asigurări sociale de sănătate în fața asiguraților,
Parlamentului, Guvernului și Ministerului Sănătății;
9. elaborează strategia sistemului de asigurări sociale
de sănătate cu privire la colectarea Fondului național unic
de asigurări sociale de sănătate, potrivit competențelor
stabilite prin lege, precum și cu privire la utilizarea și
administrarea acestuia în condițiile legii;
10. participă la stabilirea obiectivelor programelor de
sănătate publică, în colaborare cu Ministerul Sănătății,
Colegiul Medicilor din România, reprezentanți ai asiguraților,
spitalelor și clinicilor universitare, ai unităților de cercetare,
ai organizațiilor neguvernamentale, ai sindicatelor și
patronatelor, ai ministerelor și instituțiilor centrale cu rețea
sanitară proprie;
11. elaborează metodologia de acreditare a furnizorilor
de servicii medicale, împreună cu Ministerul Sănătății,
structurile naționale ale Colegiului Medicilor din România,
Colegiului Farmaciștilor din România, Colegiului Medicilor
Dentiști din România și ale Ordinului Asistenților Medicali
și Moașelor din România și participă la acreditarea
furnizorilor de servicii medicale, de dispozitive medicale și
de medicamente, care pot fi admiși să lucreze în sistemul
de asigurări sociale de sănătate;
12. elaborează, pe baza consultării cu Colegiul Medicilor
din România, Colegiul Farmaciștilor din România, Colegiul
Medicilor Dentiști din România și cu Ordinul Asistenților
Medicali și Moașelor din România, proiectul contractuluicadru privind condițiile acordării asistenței medicale în
cadrul sistemului de asigurări sociale de sănătate, până la
data de 31 octombrie a anului în curs pentru anul următor.
Proiectul contractului-cadru se avizează de Ministerul
Sănătății, cu consultarea obligatorie a ministerelor și
instituțiilor centrale cu rețea sanitară proprie, și se aprobă
prin hotărâre a Guvernului;
13. elaborează norme metodologice de aplicare a
contractului-cadru, până la data de 15 decembrie a anului
în curs pentru anul următor, cu consultarea Colegiului
Medicilor din România, Colegiului Farmaciștilor din
România, Colegiului Medicilor Dentiști din România și
Ordinului Asistenților Medicali și Moașelor din România,
care se aprobă prin ordin al ministrului sănătății și al
președintelui CNAS;
14. avizează normele proprii de aplicare a contractuluicadru, elaborate de Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și de Casa Asigurărilor de Sănătate a
Ministerului Transporturilor, Construcțiilor și Turismului;
15. negociază criteriile privind calitatea asistenței
medicale acordate asiguraților din sistemul de asigurări
sociale de sănătate, elaborate de Colegiul Medicilor din
România;
16. elaborează anual, împreună cu Ministerul Sănătății
și cu consultarea Colegiului Farmaciștilor din România, lista
cu medicamente de care beneficiază asigurații, cu sau fără

8

MONITORUL OFICIAL AL ROMÂNIEI, PARTEA I, Nr. 1.033/22.XI.2005

contribuție personală, care se aprobă prin hotărâre a
Guvernului;
17. analizează proiectele bugetelor de venituri și
cheltuieli ale caselor de asigurări de sănătate propuse de
acestea;
18. elaborează metodologia și stabilește modalitatea de
gestionare și de distribuire a cardului de asigurat;
19. elaborează și propune Ministerului Sănătății
strategiile necesare și acționează pentru îndeplinirea
condițiilor de aderare impuse de Uniunea Europeană ca
parte integrantă a politicii guvernamentale în domeniul
asigurărilor sociale de sănătate;
20. realizează prognoze, strategii, studii și analize
privind dezvoltarea, funcționarea, eficacitatea și
performanțele sistemului de asigurări sociale de sănătate
din România, în vederea perfecționării acestuia;
21. îndrumă metodologic și controlează modul de
aplicare a dispozițiilor legale de către casele de asigurări
de sănătate;
22. negociază și contractează cu instituții abilitate de
lege colectarea și prelucrarea datelor privind unele servicii
medicale furnizate asiguraților, în vederea contractării și
decontării acestora de către casele de asigurări de
sănătate;
23. acordă gratuit informații, consultanță și asistență în
domeniul asigurărilor sociale de sănătate persoanelor
asigurate, angajatorilor și furnizorilor de servicii medicale;
24. participă la licitațiile naționale organizate de
Ministerul Sănătății în vederea achiziției de medicamente și
materiale sanitare specifice pentru realizarea programelor
de sănătate;
25. încheie și derulează contracte de achiziții publice
pentru medicamente și materiale sanitare specifice realizării
programelor de sănătate, precum și contracte de furnizare
de servicii medicale de dializă în cadrul programului-pilot;
26. administrează bunurile mobile și imobile, precum și
baza materială din patrimoniul propriu, în condițiile legii;
27. monitorizează și controlează modalitatea de
eliberare a medicamentelor, conform prevederilor
Ordonanței de urgență a Guvernului nr. 150/2002, cu
modificările și completările ulterioare;
28. organizează, împreună cu comisiile de specialitate
ale Colegiului Medicilor din România, Colegiului
Farmaciștilor din România, Colegiului Medicilor Dentiști din
România și ale Ordinului Asistenților Medicali și Moașelor
din România, controlul activității medicale furnizate
asiguraților, conform criteriilor prevăzute la art. 30 și 31 din
Ordonanța de urgență a Guvernului nr. 150/2002, cu
modificările și completările ulterioare, și stabilește măsurile,
precum și aplicarea sancțiunilor, potrivit legii;
29. organizează, împreună cu Colegiul Medicilor din
România și cu Ordinul Asistenților Medicali și Moașelor din
România, Comisia centrală de arbitraj și elaborează,
împreună cu acestea, regulamentul de activitate al arbitrilor

din Comisia centrală de arbitraj, cu avizul Ministerului
Justiției;
30. aprobă anual bugetele de venituri și cheltuieli ale
caselor de asigurări de sănătate în condițiile legii și, după
caz, cu avizul ministerelor și al instituțiilor centrale cu
rețele sanitare proprii, corespunzătoare unui plan de
activități, precum și obiectivele de investiții, la propunerea
acestora;
31. asigură evidența statistică necesară în activitatea
specifică sistemului de asigurări sociale de sănătate și
colaborează cu instituții care au atribuții în domeniul
statisticii;
32. efectuează, direct sau prin intermediari specializați,
sondaje în vederea evaluării gradului de satisfacere a
asiguraților și de evaluare a interesului manifestat de
aceștia față de calitatea serviciilor medicale și asigură
controlul măsurilor stabilite în gestionarea fondurilor pentru
realizarea funcționării sistemului de asigurări sociale de
sănătate într-un mod coerent și unitar;
33. încheie convenții de cooperare și derulează
programe finanțate de organisme internaționale având ca
specific asigurările de sănătate;
34. cooperează cu partenerii sociali (patronate,
sindicate, societate civilă) și cu celelalte instituții cu atribuții
în asigurarea și promovarea sănătății;
35. asigură informarea cel puțin o dată pe an a fiecărui
asigurat, prin casele de asigurări de sănătate, asupra
serviciilor de care beneficiază, nivelului de contribuție și
modului de plată, dar și asupra drepturilor și obligațiilor
sale, precum și asupra mijloacelor de păstrare a sănătății,
de reducere și de evitare a cauzelor de îmbolnăvire și
asupra pericolelor la care se expun în cazul consumului de
droguri, alcool și tutun;
36. monitorizează și controlează modul de executare a
contractelor încheiate între casele de asigurări de sănătate,
ca instituții aflate în subordinea CNAS potrivit Ordonanței
de urgență a Guvernului nr. 150/2002, cu modificările și
completările ulterioare, și furnizorii de servicii medicale;
37. monitorizează funcționarea organelor de conducere
ale caselor de asigurări de sănătate, astfel cum sunt
reglementate prin Ordonanța de urgență a Guvernului
nr. 150/2002, cu modificările și completările ulterioare, și
stabilește atribuțiile acestora;
38. asigură logistica funcționării unitare și coordonate a
sistemului de asigurări sociale de sănătate;
39. folosește mijloacele adecvate de mediatizare pentru
reprezentarea, informarea și susținerea intereselor
asiguraților pe care îi reprezintă;
40. exercită, prin casele de asigurări de sănătate,
controlul raportării indicatorilor, trimestrial, de către unitățile
sanitare care derulează subprogramele de sănătate
finanțate din bugetul Fondului național unic de asigurări
sociale de sănătate și elaborează norme metodologice
privind finanțarea, raportarea și controlul indicatorilor
specifici prevăzuți în programele, respectiv subprogramele

MONITORUL OFICIAL AL ROMÂNIEI, PARTEA I, Nr. 1.033/22.XI.2005
de sănătate, care se aprobă prin ordin al ministrului
sănătății și al președintelui CNAS;
41. asigură aplicarea unitară a modalităților de acordare
a asistenței medicale cetățenilor statelor cu care România
a încheiat acorduri;
42. organizează pregătirea și perfecționarea profesională
a personalului propriu și al caselor de asigurări de
sănătate în cadrul unui sistem de evaluare și perfecționare
continuă a acestora, în condițiile legii, și asigură logistica și
baza materială acestei activități de pregătire și formare
profesională a personalului;
43. inițiază, negociază și încheie cu instituții similare
documente de cooperare internațională în domeniul său de
activitate;
44. alte atribuții prevăzute de actele normative în
domeniul asigurărilor sociale de sănătate.
(2) Realizarea atribuțiilor ce revin CNAS, potrivit
prevederilor Ordonanței de urgență a Guvernului
nr. 150/2002, cu modificările și completările ulterioare, este
supusă controlului în condițiile legii.
Art. 6. — CNAS și casele de asigurări de sănătate
funcționează având la bază un sistem informatic și
informațional unic integrat pentru înregistrarea asiguraților și
pentru gestionarea și administrarea Fondului național unic
de asigurări sociale de sănătate.
Art. 7. — CNAS elaborează norme privind modul de
încasare și de urmărire a contribuțiilor datorate la Fondul
național unic de asigurări sociale de sănătate pentru
persoanele fizice, potrivit limitei de competență stabilite de
lege, precum și norme tehnice privind constituirea și
utilizarea fondului pentru acordarea de stimulente
personalului din cadrul CNAS și caselor de asigurări de
sănătate, în condițiile stabilite de lege.
Art. 8. — (1) CNAS va putea angaja consultanți de
specialitate în condițiile legii, pe diverse domenii de
specialitate, în funcție de necesități, pentru îndeplinirea
atribuțiilor prevăzute de Ordonanța de urgență a Guvernului
nr. 150/2002, cu modificările și completările ulterioare, și în
prezentul statut.
(2) Pe lângă CNAS funcționează consilii de experți
pentru elaborarea proiectelor de acte normative, cu
consultarea obligatorie a ministerelor și instituțiilor centrale
cu rețele sanitare proprii, precum și pentru implementarea
programelor, respectiv subprogramelor de sănătate,
finanțate din Fondul național unic de asigurări sociale de
sănătate.
CAPITOLUL III
Organele de conducere ale Casei Naționale de Asigurări
de Sănătate
Art. 9. — (1) Organele de conducere ale CNAS sunt:
a) adunarea reprezentanților;
b) consiliul de administrație;
c) președintele;
d) 2 vicepreședinți;
e) directorul general.

9

(2) Durata mandatului organelor de conducere este de
4 ani.
SECȚIUNEA 1
Atribuțiile și funcționarea adunării reprezentanților

Art. 10. — Adunarea reprezentanților CNAS are
următoarele atribuții:
1. propune modificarea Statutului CNAS;
2. îi alege și îi revocă pe cei 2 membri în consiliul de
administrație;
3. analizează repartizarea bugetului aprobat de către cei
în drept și recomandă ordonatorului principal de credite cu
delegație luarea măsurilor necesare pentru modificarea
acestuia în condițiile legii;
4. analizează modul de utilizare a Fondului național unic
de asigurări sociale de sănătate, costurile sistemului,
serviciile acordate și tarifele practicate la contractarea
pachetului de servicii de bază și recomandă măsurile
legale pentru folosirea cu eficiență a fondurilor și
respectarea drepturilor asiguraților;
5. aprobă propriul regulament de organizare și
funcționare, la propunerea președintelui CNAS.
Art. 11. — (1) În exercitarea atribuțiilor ce îi revin
potrivit legii și prezentului statut, Adunarea reprezentanților
CNAS adoptă hotărâri.
(2) Hotărârile se pot adopta în prezența a două treimi
din numărul membrilor Adunării reprezentanților CNAS, cu
votul favorabil al majorității membrilor prezenți.
SECȚIUNEA a 2-a
Atribuțiile și funcționarea consiliului de administrație

Art. 12. — (1) Principalul rol al Consiliului de
administrație al CNAS este de a elabora și a realiza
strategia națională în domeniul asigurărilor sociale de
sănătate.
(2) Consiliul de administrație are următoarele atribuții:
1. elaborează și realizează strategia națională în
domeniul asigurărilor sociale de sănătate;
2. avizează statutul propriu al CNAS, care se aprobă
prin ordin al președintelui CNAS;
3. avizează statutul-cadru al caselor de asigurări de
sănătate, pe baza căruia acestea își elaborează statutele
proprii, care se aprobă prin ordin al președintelui CNAS;
4. avizează propriul regulament de organizare și
funcționare, care se aprobă prin ordin al președintelui
CNAS;
5. stabilește atribuțiile vicepreședinților, la propunerea
președintelui;
6. avizează strategia sistemului de asigurări sociale de
sănătate cu privire la colectarea Fondului național unic de
asigurări sociale de sănătate, potrivit competențelor stabilite
de lege, și utilizarea acestuia;
7. avizează proiectul bugetului Fondului național unic de
asigurări sociale de sănătate și îl supune spre aprobare
ordonatorului principal de credite în condițiile legii;

10

MONITORUL OFICIAL AL ROMÂNIEI, PARTEA I, Nr. 1.033/22.XI.2005

8. avizează, în condițiile legii, repartizarea pe case de
asigurări de sănătate a bugetului Fondului național unic de
asigurări sociale de sănătate;
9. avizează utilizarea fondului de rezervă, potrivit
destinațiilor stabilite prin legile bugetare anuale;
10. aprobă programul de investiții al CNAS și al caselor
de asigurări de sănătate;
11. aprobă încheierea de convenții de cooperare și
finanțare de programe cu organisme internaționale;
12. analizează semestrial stadiul derulării contractelor și
împrumuturilor;
13. avizează rapoartele de gestiune anuale, prezentate
de președintele CNAS, contul de încheiere a exercițiului
bugetar, precum și raportul anual de activitate;
14. avizează, în baza raportului Curții de Conturi,
bilanțul contabil și descărcarea gestiunii anului precedent
pentru CNAS și pentru casele de asigurări de sănătate;
15. avizează proiectul contractului-cadru și al normelor
metodologice de aplicare a acestuia;
16. avizează lista medicamentelor de care beneficiază
asigurații, cu sau fără contribuție personală;
17. avizează criteriile privind calitatea asistenței
medicale acordate asiguraților;
18. aprobă criteriile de recrutare și modalitățile de
formare a personalului din sistemul de asigurări sociale de
sănătate;
19. aprobă planul anual de activitate pentru îndeplinirea
programului de asigurări sociale de sănătate;
20. aprobă trimestrial raportul de activitate al CNAS și
al caselor de asigurări de sănătate;
21. avizează organigrama CNAS și organigrama-cadru a
caselor de asigurări de sănătate, care se aprobă prin ordin
al președintelui CNAS;
22. analizează structura și modul de funcționare ale
caselor de asigurări de sănătate; stabilește măsuri de
îmbunătățire a rezultatelor activității acestora;
23. verifică dacă structurile actuale de asigurări de
sănătate aparținând ministerelor și instituțiilor publice
centrale cu rețele sanitare proprii își adaptează organizarea
și funcționarea la prevederile Ordonanței de urgență a
Guvernului nr. 150/2002, cu modificările și completările
ulterioare, cu păstrarea specificului activității acestora;
24. avizează normele de încasare și urmărire a
contribuțiilor pentru persoanele fizice, care se aprobă prin
ordin al președintelui CNAS;
25. îndeplinește alte atribuții prevăzute în actele
normative în vigoare.
(3) În exercitarea atribuțiilor ce îi revin potrivit legii și
prezentului statut, Consiliul de administrație al CNAS
adoptă hotărâri.
Art. 13. — (1) Consiliul de administrație al CNAS se
întrunește lunar și ia hotărâri valabile în prezența a cel
puțin 13 membri și cu votul a cel puțin două treimi din
numărul membrilor prezenți.

(2) În condițiile în care la prima convocare a unei
ședințe a consiliului de administrație nu se îndeplinește
cvorumul prevăzut la alin. (1), președintele CNAS, în
calitate de președinte al consiliului de administrație, are
dreptul să convoace o nouă ședință în termen de
maximum 7 zile, în cadrul căreia hotărârile sunt luate cu
votul a cel puțin două treimi din numărul membrilor
prezenți.
Art. 14. — (1) Consiliul de administrație al CNAS se
întrunește în ședințe ordinare, iar convocarea acestuia se
face de către președintele CNAS.
(2) Consiliul de administrație se poate întruni și în
ședințe extraordinare, la solicitarea președintelui sau a cel
puțin unei treimi din numărul membrilor acestuia.
Art. 15. — Consiliul de administrație al CNAS își alege
prin vot secret 2 vicepreședinți.
Art. 16. — (1) Membrii Consiliului de administrație al
CNAS și ai consiliilor de administrație ale caselor de
asigurări de sănătate beneficiază de o indemnizație lunară
în condițiile prezenței efective la ședințele consiliului de
administrație.
(2) Cuantumul indemnizației membrilor Consiliului de
administrație al CNAS și ai consiliilor de administrație ale
caselor de asigurări de sănătate este de 20% din
indemnizația președintelui CNAS, respectiv din salariul
președintelui — director general al casei de asigurări de
sănătate respective.
(3) Indemnizația prevăzută la alin. (1) pentru membrii
consiliului de administrație se acordă proporțional, în funcție
de numărul ședințelor care au loc în cadrul unei luni și de
numărul ședințelor la care participă efectiv.
SECȚIUNEA a 3-a
Atribuțiile președintelui

Art. 17. — (1) Președintele Consiliului de administrație
al CNAS este președintele CNAS și are rang de secretar
de stat.
(2) Președintele CNAS este ordonator principal de
credite pentru administrarea și gestionarea bugetului
Fondului național unic de asigurări sociale de sănătate.
(3) În exercitarea atribuțiilor ce îi revin, precum și
pentru punerea în aplicare a hotărârilor consiliului de
administrație, președintele CNAS emite ordine care devin
executorii după ce sunt aduse la cunoștință persoanelor
interesate. Ordinele cu caracter normativ se publică în
Monitorul Oficial al României, Partea I.
Art. 18. — Președintele CNAS are următoarele atribuții:
1. prezidează ședințele Adunării reprezentanților CNAS;
2. asigură supravegherea și controlul funcționării
sistemului de asigurări sociale de sănătate;
3. organizează și conduce structurile executive ale
CNAS;
4. asigură coerența și eficiența gestiunii financiare a
Fondului național unic de asigurări sociale de sănătate;
5. aprobă bugetele proprii de venituri și cheltuieli ale
CNAS și ale caselor de asigurări de sănătate în condițiile

MONITORUL OFICIAL AL ROMÂNIEI, PARTEA I, Nr. 1.033/22.XI.2005
legii și, după caz, cu avizul ministerelor și al instituțiilor
publice centrale cu rețele sanitare proprii;
6. repartizează creditele bugetare aprobate pentru
bugetul propriu al CNAS și pentru bugetele caselor de
asigurări de sănătate subordonate, potrivit legii;
7. exercită prerogativele prevăzute de lege în calitate de
ordonator principal de credite;
8. conduce și coordonează realizarea parteneriatului
pentru proiectarea, construirea și operarea sistemului
informatic unic integrat al asigurărilor de sănătate din
România;
9. aprobă normele, regulamentele și procedurile
administrative specifice îndeplinirii atribuțiilor CNAS;
10. organizează și coordonează activitatea de audit
public intern în sistemul de asigurări sociale de sănătate,
potrivit atribuțiilor CNAS și ale caselor de asigurări de
sănătate subordonate;
11. numește, sancționează și eliberează din funcție, în
condițiile legii, personalul CNAS;
12. numește în funcție, prin ordin, pe președinții —
directori generali ai caselor de asigurări de sănătate, pe
bază de concurs sau cu delegație, îi sancționează și îi
eliberează din funcție în condițiile legii;
13. răspunde de ducerea la îndeplinire a hotărârilor
Consiliului de administrație al CNAS;
14. reprezintă CNAS în relațiile cu terții;
15. numește arbitrii din partea CNAS în Comisia
centrală de arbitraj;
16. propune criterii privind înființarea de oficii teritoriale
de către casele de asigurări de sănătate, la nivelul
orașelor, municipiilor, respectiv al sectoarelor municipiului
București, care se aprobă prin ordin al ministrului sănătății;
17. aprobă contractarea de consultanță, în condițiile și
în situațiile prevăzute de actele normative în vigoare;
18. promovează imaginea CNAS și a sistemului de
asigurări sociale de sănătate;
19. stabilește organizarea concursului și criteriile de
selecție pentru ocuparea postului de director general al
CNAS, cu avizul consiliului de administrație;
20. aprobă statele de funcții ale CNAS și ale caselor de
asigurări de sănătate în urma definitivării bugetului Fondului
național unic de asigurări sociale de sănătate și în baza
organigramelor avizate de Consiliul de administrație al
CNAS, în condițiile legii, și aprobă normele specifice de
personal pentru CNAS și casele de asigurări de sănătate;
21. aprobă prin ordin Regulamentul de organizare și
funcționare și Regulamentul intern ale CNAS;
22. aprobă numărul maxim de posturi pentru funcții
publice/personal contractual și redistribuirea numărului de
posturi pentru CNAS și casele de asigurări de sănătate,
conform organigramelor avizate de Consiliul de
administrație al CNAS, în condițiile legii;
23. aprobă, în condițiile legii, acordarea de premii și de
stimulente pentru funcționarii publici și personalul
contractual din cadrul CNAS, care au realizat sau au

11

participat direct la obținerea unor rezultate în activitate
apreciate ca valoroase;
24. organizează și urmărește încasarea sumelor
cuvenite Fondului național unic de asigurări sociale de
sănătate, pentru care are această competență legală,
potrivit procedurilor instituite de normele legale în vigoare;
25. aprobă normele metodologice pentru constituirea și
utilizarea fondului pentru acordarea de stimulente
personalului din cadrul CNAS și al caselor de asigurări de
sănătate, în condițiile legii;
26. aprobă modificările structurilor organizatorice ale
CNAS și ale caselor de asigurări de sănătate, conform
organigramelor;
27. aprobă necesarul de fonduri și programele de
perfecționare profesională pentru personalul CNAS și al
caselor de asigurări de sănătate;
28. aprobă prin ordin Statutul CNAS;
29. aprobă statutul-cadru al caselor de asigurări de
sănătate, pe baza căruia acestea își elaborează statutele
proprii;
30. aprobă organigrama CNAS și organigramele caselor
de asigurări de sănătate;
31. aprobă prin ordin Regulamentul de organizare și
funcționare al Consiliului de administrație al CNAS;
32. aprobă normele de încasare și urmărire a
contribuțiilor pentru persoanele fizice;
33. îndeplinește alte atribuții prevăzute de actele
normative în vigoare.
Art. 19. — Pe perioada absenței sale, președintele
CNAS îl poate mandata, prin ordin, pe unul dintre cei
2 vicepreședinți pentru a prelua atribuțiile președintelui în
cadrul Consiliului de administrație al CNAS.
Art. 20. — Președintele CNAS poate delega prin ordin
și alte atribuții, inclusiv de reprezentare, vicepreședinților,
directorului general, membrilor consiliului de administrație
sau oricărei alte persoane din cadrul CNAS.
Art. 21. — Mandatul președintelui CNAS încetează la
expirarea acestuia, prin demisie, prin revocare de către
primul-ministru direct sau la propunerea ministrului sănătății
ori prin deces.
SECȚIUNEA a 4-a
Atribuțiile vicepreședinților

Art. 22. — Vicepreședinții Consiliului de administrație al
CNAS îndeplinesc și funcția de vicepreședinte al CNAS.
Art. 23. — Vicepreședinții CNAS au următoarele
atribuții:
1. urmăresc punerea în aplicare a hotărârilor consiliului
de administrație încredințate de către președinte;
2. preiau atribuțiile președintelui în condițiile art. 19;
3. asigură comunicarea cu asociațiile patronale și cu
confederațiile sindicale reprezentative la nivel național,
precum și cu Adunarea reprezentanților CNAS;

12

MONITORUL OFICIAL AL ROMÂNIEI, PARTEA I, Nr. 1.033/22.XI.2005

4. asigură îndeplinirea condițiilor legale și ale prezentului
statut cu privire la constituirea și funcționarea consiliilor de
administrație ale caselor de asigurări de sănătate;
5. îndrumă și controlează activitatea consiliilor de
administrație ale caselor de asigurări de sănătate sub
aspectul legalității activității și al respectării prevederilor
prezentului statut și informează periodic președintele CNAS
și Consiliul de administrație al CNAS asupra celor
constatate;
6. coordonează elaborarea de convenții de cooperare și
finanțare de programe cu organisme internaționale;
7. coordonează elaborarea planului anual de activitate și
a programului anual pentru îndeplinirea acestuia;
8. coordonează unitar relațiile cu reprezentanții
confederațiilor sindicale și ai asociațiilor patronale de la
nivelul consiliilor de administrație ale caselor de asigurări
de sănătate;
9. asigură comunicarea și relațiile cu structurile
internaționale similare CNAS;
10. organizează dezbateri cu partenerii sociali asupra
contractului-cadru și normelor metodologice aferente;
11. participă la efectuarea de analize privind
funcționarea și performanțele CNAS;
12. coordonează și participă la elaborarea strategiilor și
politicilor CNAS.
Art. 24. — Mandatele vicepreședinților încetează la
expirarea acestora, prin demisie, prin deces sau prin
revocare de către consiliul de administrație, cu votul a cel
puțin două treimi din numărul membrilor acestuia, ori prin
revocarea ca membru al consiliului de administrație de
către cei care i-au desemnat, precum și în celelalte condiții
prevăzute de legislația muncii.
SECȚIUNEA a 5-a
Atribuțiile directorului general

Art. 25. — Directorul general al CNAS are următoarele
atribuții:
1. asigură conducerea executivă a CNAS;
2. coordonează și răspunde de activitatea întregului
aparat de execuție al CNAS;
3. stabilește competențele și răspunderile conducătorilor
de compartimente din cadrul CNAS;
4. analizează periodic activitatea structurilor din
subordine, modul de realizare a sarcinilor și obiectivelor și
dispune măsuri obiective pentru îmbunătățirea acestora;
5. stabilește și dispune structurilor din subordine
măsurile necesare realizării și aplicării dispozițiilor legale în
vigoare;
6. coordonează activitatea de evaluare a performanțelor
profesionale ale personalului din cadrul structurilor
subordonate, conform actelor normative în materie;
7. asigură ducerea la îndeplinire a ordinelor
președintelui CNAS;
8. participă ca invitat permanent la ședințele Consiliului
de administrație al CNAS și propune introducerea de

materiale pe ordinea de zi a Consiliului de administrație al
CNAS;
9. participă la elaborarea și modificarea proiectelor de
acte normative propuse de CNAS;
10. avizează propunerile privind necesarul de fonduri și
programele de perfecționare profesională pentru personalul
CNAS și al caselor de asigurări de sănătate;
11. aprobă fișa postului pentru personalul de conducere
din subordine;
12. avizează și supune spre aprobare președintelui
CNAS propunerile de modificare a structurilor organizatorice
ale CNAS și ale caselor de asigurări de sănătate, în
conformitate cu organigramele aprobate;
13. aprobă delegarea de competență pentru personalul
din subordine;
14. avizează și supune spre aprobare președintelui
CNAS statele de funcții ale CNAS și ale caselor de
asigurări de sănătate, în baza organigramelor avizate de
Consiliul de administrație al CNAS;
15. avizează și supune spre aprobare președintelui
CNAS normele specifice de personal la nivelul CNAS și al
caselor de asigurări de sănătate;
16. emite decizii în exercitarea atribuțiilor ce îi revin,
precum și pentru punerea în aplicare a ordinelor
președintelui CNAS;
17. participă la elaborarea politicilor și strategiilor CNAS;
18. organizează și urmărește programele de achiziții și
lucrări de investiții publice;
19. colaborează împreună cu conducătorii caselor de
asigurări de sănătate la dezvoltarea, implementarea și
monitorizarea strategiilor CNAS;
20. coordonează elaborarea procedurilor necesare
organizării concursurilor pentru încadrarea și promovarea
personalului din cadrul CNAS și al caselor de asigurări de
sănătate;
21. participă la promovarea imaginii CNAS;
22. asigură aplicarea Regulamentului intern al CNAS;
23. coordonează elaborarea și prezentarea raportului
anual de activitate;
24. îndeplinește alte atribuții prevăzute în actele
normative în vigoare.
CAPITOLUL IV
Atribuțiile și funcționarea organelor de conducere
ale caselor de asigurări de sănătate
Art. 26. — Atribuțiile consiliilor de administrație ale
caselor de asigurări de sănătate sunt stabilite prin statutele
proprii, adoptate în baza statutului-cadru.
Art. 27. — (1) Atribuțiile președintelui — director general
al casei de asigurări de sănătate sunt stabilite prin statutulcadru, avându-se în vedere un plan de management
pentru asigurarea funcționării sistemului de asigurări sociale
de sănătate la nivel local.
(2) Președinții — directori generali ai caselor de
asigurări de sănătate, în calitate de manager al sistemului

MONITORUL OFICIAL AL ROMÂNIEI, PARTEA I, Nr. 1.033/22.XI.2005
la nivel local, realizează planul de management urmărind
execuția obiectivelor și indicatorilor de performanță cuprinși
în contractele de management al sistemului la nivel local.
CAPITOLUL V
Relațiile CNAS cu casele de asigurări de sănătate
Art. 28. — (1) Sistemul de asigurări sociale de sănătate
este un sistem național unitar, coordonat de CNAS în
calitatea sa de administrator al Fondului național unic de
asigurări sociale de sănătate.
(2) Sistemul național de asigurări sociale de sănătate
este organizat prin casele de asigurări de sănătate care
funcționează în subordinea CNAS, asigurând funcționarea
sistemului de asigurări sociale de sănătate la nivel local, în
baza unui plan de management realizat de președintele —
director general al casei de asigurări de sănătate.
Art. 29. — (1) În calitate de ordonator principal de
credite, președintele CNAS aprobă bugetele proprii de
venituri și cheltuieli ale caselor de asigurări de sănătate, la
propunerea conducătorilor acestora, în calitate de ordonator
de credite, în conformitate cu dispozițiile art. 20—22 din
Legea nr. 500/2002 privind finanțele publice, cu modificările
ulterioare.
(2) Bugetul Fondului național unic de asigurări sociale
de sănătate se aprobă de Parlament, la propunerea
Guvernului, ca anexă la legea bugetului de stat.
CAPITOLUL VI
Relațiile cu asigurații
Art. 30. — CNAS și casele de asigurări de sănătate,
prin structurile specifice, acordă consultanță și asistență
gratuită asiguraților în ceea ce privește sistemul de
asigurări sociale de sănătate.
Art. 31. — În cadrul sistemului de asigurări sociale de
sănătate asigurații beneficiază de un pachet de servicii de
bază și au următoarele drepturi:
1. să aleagă medicul de familie, medicul specialist din
ambulatoriu, unitatea spitalicească ce le va acorda servicii
medicale, precum și casa de asigurări de sănătate la care
se asigură;
2. să fie înscriși pe lista unui medic de familie pe care
îl solicită, în condițiile legii, suportând cheltuielile de
transport dacă opțiunea este pentru un medic din altă
localitate;
3. să își schimbe medicul de familie ales numai după
expirarea a cel puțin 3 luni de la data înscrierii pe listele
acestuia;
4. să beneficieze de servicii medicale, medicamente,
materiale sanitare și dispozitive medicale în mod
nediscriminatoriu, în condițiile legii;
5. să li se efectueze cel puțin un control profilactic în
fiecare an, în funcție de sex și de grupa de vârstă căreia
îi aparțin;

13

6. să beneficieze de servicii de asistență medicală
preventivă și de promovare a sănătății, inclusiv pentru
depistarea precoce a bolilor;
7. să beneficieze de servicii medicale în ambulatorii și
în spitale acreditate;
8. să beneficieze de servicii medicale de urgență;
9. să beneficieze de unele servicii de asistență
stomatologică;
10. să beneficieze de tratament fizioterapeutic și de
recuperare;
11. să beneficieze de dispozitive medicale și de alte
materiale specifice;
12. să beneficieze de servicii și îngrijiri medicale la
domiciliu.
Art. 32. — Persoanele care nu fac dovada calității de
asigurat beneficiază de servicii medicale numai în cadrul
unui pachet minimal de servicii medicale stabilit în
condițiile legii.
Art. 33. — Fiecare asigurat are dreptul de a fi informat
cel puțin o dată pe an, prin casele de asigurări de
sănătate, asupra serviciilor de care beneficiază, nivelului de
contribuție și modalității de plată, precum și asupra
drepturilor și obligațiilor sale.
Art. 34. — În scopul prevenirii îmbolnăvirilor, al
depistării precoce a bolii și al păstrării sănătății, asigurații
vor fi informați permanent de către casele de asigurări de
sănătate asupra mijloacelor de păstrare a sănătății, de
reducere și de evitare a cauzelor de îmbolnăvire și asupra
pericolelor la care se expun în cazul consumului de
droguri, alcool și tutun.
Art. 35. — (1) Asigurații în vârstă de peste 18 ani au
dreptul la un control medical în fiecare an pentru
prevenirea bolilor cu consecințe majore în ceea ce privește
morbiditatea și mortalitatea.
(2) Neefectuarea în mod nejustificat de către asigurați a
controalelor medicale periodice preventive poate atrage
obligația de a suporta, după caz, unele costuri ale
tratamentului curativ și de recuperare pentru afecțiunea
nedepistată în timp. Prin contractul-cadru se stabilesc
situațiile în care aceste costuri se suportă de asigurați,
precum și stimulentele pentru asigurații care efectuează
controalele medicale periodice preventive.
Art. 36. — (1) Asigurații au dreptul la servicii medicale
pentru vindecarea bolii, pentru prevenirea complicațiilor ei,
pentru recuperarea sau cel puțin pentru ameliorarea
suferinței, după caz.
(2) Tratamentul medical se aplică de către medici sau
asistenți medicali și de alt personal sanitar acreditat, la
indicația și sub supravegherea medicului.
Art. 37. — Asigurarea calității pachetului de servicii de
bază pentru asigurați revine CNAS, prin respectarea
următoarelor măsuri:
1. acceptarea încheierii de contracte numai cu furnizori
de servicii medicale acreditați conform legii, precum și cu

14

MONITORUL OFICIAL AL ROMÂNIEI, PARTEA I, Nr. 1.033/22.XI.2005

medicii, asistenții medicali și cu alte categorii de personal
acreditat;
2. existența unui sistem informațional corespunzător
asigurării unei evidențe primare privind diagnosticul și
terapia aplicată;
3. respectarea de către furnizorii de servicii medicale a
criteriilor de calitate a asistenței medicale și stomatologice,
elaborate de Colegiul Medicilor din România și de Ordinul
Asistenților Medicali și Moașelor din România;
4. utilizarea pentru tratamentul afecțiunilor numai a
medicamentelor prevăzute în Nomenclatorul de produse
medicamentoase de uz uman;
5. utilizarea materialelor sanitare și a dispozitivelor
medicale autorizate, conform legii.
Art. 38. — (1) Cetățenii statelor membre ale Uniunii
Europene, precum și cetățenii statelor cu care România a
încheiat acorduri, înțelegeri, convenții sau protocoale
internaționale cu prevederi în domeniul sănătății beneficiază
de acoperirea serviciilor medicale acordate pe teritoriul
României, în condițiile prevăzute de acordurile, înțelegerile,
convențiile sau protocoalele încheiate între România și țara
respectivă.
(2) Cetățenii români aflați pe teritoriul acestor state
beneficiază, în contrapartidă, de aceleași drepturi.
Art. 39. — (1) CNAS este obligată să folosească, direct
sau prin terți acreditați, orice mijloc de informare în masă
pentru reprezentarea, informarea și susținerea intereselor
asiguraților.
(2) În vederea informării trimestriale a asiguraților,
CNAS va edita și va publica materiale specifice și un
raport anual de activitate.
CAPITOLUL VII
Managementul raporturilor de muncă
și al raporturilor de serviciu
Art. 40. — (1) Salariații CNAS și ai caselor de asigurări
de sănătate sunt funcționari publici, conform Legii
nr. 188/1999 privind Statutul funcționarilor publici,
republicată, cu modificările și completările ulterioare, cu
excepția personalului care efectuează activități în cadrul
cabinetului demnitarului, de secretariat-administrative,
protocol, gospodărire, întreținere-reparații și de deservire,
precum și alte funcții care reprezintă personal contractual.
(2) Evaluarea și promovarea personalului numit în funcții
publice din cadrul sistemului de asigurări sociale de
sănătate se fac cu respectarea dispozițiilor Legii
nr. 188/1999, republicată, cu modificările și completările
ulterioare. Pentru personalul contractual evaluarea și
promovarea se realizează potrivit dispozițiilor legale
aplicabile acestei categorii de angajați ai CNAS și ai
caselor de asigurări de sănătate.
Art. 41. — (1) Funcția de președinte — director general
al casei de asigurări de sănătate, manager al sistemului la
nivel local, definită pe baza noilor obiective și criterii de
performanță ca cerințe specifice ale postului, se ocupă prin

concurs organizat în condițiile legii, în vederea eficientizării
activității sistemului la nivel local.
(2) Metodologia privind selecționarea managerilor și
încheierea contractelor de management va fi elaborată și
aprobată prin ordin al președintelui CNAS.
CAPITOLUL VIII
Incompatibilități
Art. 42. — (1) Membrii Consiliului de administrație al
CNAS și ai consiliilor de administrație ale caselor de
asigurări de sănătate, precum și personalul angajat al
acestor instituții, indiferent de nivel, nu pot deține funcții
de conducere în cadrul Ministerului Sănătății, direcțiilor de
sănătate publică, unităților sanitare, cabinetelor medicale,
funcții alese sau numite în cadrul Colegiului Medicilor din
România, colegiilor județene ale medicilor, respectiv al
municipiului București, Colegiului Farmaciștilor din România,
colegiilor județene ale farmaciștilor, respectiv al municipiului
București, Colegiului Medicilor Dentiști din România,
colegiilor județene ale medicilor dentiști, respectiv al
municipiului București, organizațiilor centrale și locale ale
Ordinului Asistenților Medicali din România sau funcții în
cadrul societăților comerciale cu profil de asigurări,
farmaceutic ori de aparatură medicală.
(2) Membrii Consiliului de administrație al CNAS și ai
consiliilor de administrație ale caselor de asigurări de
sănătate, care, fie personal, fie prin soț, soție, afini sau
rude până la gradul al doilea inclusiv, au un interes
patrimonial în problema supusă dezbaterii consiliului de
administrație, nu pot participa la dezbaterile consiliului de
administrație și nici la adoptarea hotărârilor.
Art. 43. — (1) Membrii Consiliului de administrație al
CNAS și ai consiliilor de administrație ale caselor de
asigurări de sănătate nu pot fi salariați ai acestor instituții,
cu excepția președintelui și vicepreședintelui CNAS și a
președinților — directori generali ai caselor de asigurări de
sănătate.
(2) Președintele, vicepreședinții și directorul general ai
CNAS, pe perioada mandatului, nu pot exercita nici o altă
funcție sau demnitate publică, cu excepția funcțiilor
didactice din învățământul superior.
(3) Vicepreședinții CNAS, pe perioada mandatului, nu
mai pot exercita și alte atribuții pentru organizațiile de la
care provin.
Art. 44. — Nu pot fi salariați ai CNAS și ai caselor de
asigurări de sănătate ori membri în consiliile de
administrație ale acestor instituții persoanele care sunt
administratori și/sau reprezentanți legali sau care dețin
acțiuni ori părți sociale în cadrul furnizorilor de servicii aflați
în relații contractuale cu casele de asigurări de sănătate.
Art. 45. — Persoanele care prin activitatea desfășurată
au produs CNAS sau caselor de asigurări de sănătate
prejudicii constatate și dovedite potrivit actelor normative în
vigoare nu pot fi membri ai Consiliului de administrație al
CNAS, ai consiliilor de administrație ale caselor de

MONITORUL OFICIAL AL ROMÂNIEI, PARTEA I, Nr. 1.033/22.XI.2005
asigurări de sănătate sau angajați ai acestor instituții și nu
pot intra în relații contractuale cu CNAS sau cu casele de
asigurări de sănătate.
Art. 46. — Persoanele care se află în una dintre
incompatibilitățile prevăzute în prezentul capitol vor opta
pentru una dintre funcțiile ocupate, în termen de 30 de zile
de la crearea stării de incompatibilitate.
CAPITOLUL IX
Drepturi salariale
Art. 47. — Salariații CNAS și ai caselor de asigurări de
sănătate sunt salarizați potrivit prevederilor legale în
materie, aplicabile funcționarilor publici și personalului
contractual.
Art. 48. — (1) CNAS poate angaja, în baza prevederilor
Legii nr. 53/2003 — Codul muncii, cu modificările și
completările ulterioare, consultanți de specialitate, în funcție
de necesitățile apărute în exercitarea atribuțiilor prevăzute
la art. 5, în limita numărului maxim de posturi aprobat în
condițiile legii.
(2) În îndeplinirea atribuțiilor prevăzute de lege și de
prezentul statut, membrilor Adunării reprezentanților a
CNAS li se pot deconta cheltuielile ocazionate de
participarea la ședințele organizate la sediul CNAS, în
condițiile legii.
Art. 49. — Salarizarea președintelui și a vicepreședinților
CNAS, precum și salariul și celelalte drepturi de personal
ale directorului general al CNAS sunt cele prevăzute în
Ordonanța de urgență a Guvernului nr. 150/2002, cu
modificările și completările ulterioare, și se modifică în mod
corespunzător ori de câte ori intervin reglementări noi în
sistemul de stabilire a indemnizațiilor pentru funcțiile de
secretar de stat, subsecretar de stat și, respectiv, secretar
general.
Art. 50. — Funcționarii publici și personalul contractual
din cadrul CNAS și al caselor de asigurări de sănătate,
care au realizat sau au participat direct la obținerea unor
rezultate în activitate, apreciate ca valoroase, pot beneficia
de stimulente acordate din fondul constituit cu această
destinație, potrivit legii.
CAPITOLUL X
Arbitrajul
Art. 51. — CNAS împreună cu Colegiul Medicilor din
România și cu Ordinul Asistenților Medicali și Moașelor din
România organizează Comisia centrală de arbitraj, care
soluționează litigiile dintre furnizorii de servicii medicale și
casele de asigurări de sănătate.
Art. 52. — (1) Comisia centrală de arbitraj este formată
din 4 arbitri, dintre care 2 delegați numiți de CNAS și câte
un delegat numit de Colegiul Medicilor din România și de
Ordinul Asistenților Medicali și Moașelor din România.
(2) Președintele Comisiei centrale de arbitraj este un
arbitru acceptat de părți.

15

Art. 53. — Arbitrii Comisiei centrale de arbitraj sunt
acreditați și înregistrați de Ministerul Sănătății, la solicitarea
scrisă a conducerii CNAS, Colegiului Medicilor din România
și Ordinului Asistenților Medicali și Moașelor din România.
Art. 54. — Atribuțiile, organizarea și funcționarea
Comisiei centrale de arbitraj se stabilesc prin Regulamentul
de activitate al arbitrilor din Comisia centrală de arbitraj,
elaborat de CNAS împreună cu Colegiul Medicilor din
România și cu Ordinul Asistenților Medicali și Moașelor din
România și avizat de Ministerul Justiției.
CAPITOLUL XI
Serviciul medical
Art. 55. — (1) În cadrul CNAS funcționează serviciul
medical, care este condus de un medic-șef, în cadrul
Direcției generale evaluare.
(2) La nivelul caselor de asigurări de sănătate
funcționează un serviciu medical, în raport cu numărul
asiguraților, care este condus de un medic-șef.
Art. 56. — Serviciul medical al CNAS are următoarele
atribuții:
1. elaborează împreună cu Colegiul Medicilor din
România criteriile privind acordarea serviciilor medicale
pentru asigurați; aceste criterii se actualizează ori de câte
ori este nevoie și se prevăd în clauzele contractelor de
furnizare de servicii;
2. monitorizează din punct de vedere al calității
serviciilor contractate modul în care acestea se acordă de
către toți furnizorii care intră în relație contractuală cu
casele de asigurări de sănătate;
3. participă, din inițiativă proprie sau la solicitarea altor
servicii și instituții, la elaborarea sau actualizarea
documentelor ce se referă la acordarea serviciilor medicale
și la protejarea asiguraților;
4. verifică, în condițiile legii, modul de prescriere a
medicamentelor;
5. verifică și rezolvă reclamațiile și sesizările asiguraților
referitoare la modul în care au fost asistați medical;
6. elaborează materiale și inițiază periodic acțiuni prin
care este evaluată satisfacția asiguratului față de calitatea
serviciilor medicale primite;
7. analizează și completează anual evidența structurii
socio-demografice a asiguraților, cererea reală de servicii
medicale, potențialul real al furnizorilor de servicii medicale,
gradul de satisfacție al asiguraților, pe baza datelor și
informațiilor obținute din teritoriu;
8. participă, la solicitarea altor servicii sau instituții, la
orice acțiune de control în domeniu;
9. verifică, în condițiile legii, corectitudinea întocmirii
documentelor medicale de către furnizorii de servicii
medicale;
10. controlează modul în care serviciile medicale din
cadrul caselor de asigurări de sănătate își îndeplinesc
atribuțiile;

16

MONITORUL OFICIAL AL ROMÂNIEI, PARTEA I, Nr. 1.033/22.XI.2005

11. îndeplinește alte atribuții prevăzute de actele
normative.
Art. 57. — Serviciul medical al CNAS urmărește
interesele asiguraților cu privire la calitatea serviciilor
acordate de furnizorii de servicii medicale, medicamente și
dispozitive medicale aflați în relații contractuale cu casele
de asigurări de sănătate.
CAPITOLUL XII
Dispoziții finale
Art. 58. — (1) CNAS și casele de asigurări de sănătate
gestionează și administrează bunurile dobândite în condițiile
legii, din activități proprii, subvenții, donații sau din alte
surse.
(2) Autoritățile publice centrale sau locale pot transmite,
în condițiile prevăzute de lege, bunuri mobile și imobile în
administrarea CNAS și a caselor de asigurări.
Art. 59. — (1) CNAS desfășoară activități de
monitorizare și control în cadrul sistemului de asigurări

sociale de sănătate, prin Direcția monitorizare și corp
control și prin compartimentele de specialitate ale caselor
de asigurări de sănătate.
(2) La nivelul CNAS, Direcția monitorizare și corp
control monitorizează activitatea de control desfășurată de
casele de asigurări de sănătate asupra furnizorilor de
servicii medicale, medicamente și dispozitive medicale, a
persoanelor fizice care au obligația să vireze contribuția de
asigurări sociale de sănătate și realizează activități de
control în condițiile legii.
(3) La nivelul caselor de asigurări de sănătate,
monitorizarea și efectuarea controlului asupra furnizorilor de
servicii medicale, medicamente și dispozitive medicale, a
persoanelor fizice care au obligația să vireze contribuția de
asigurări sociale de sănătate la casele de asigurări de
sănătate se realizează de structurile de specialitate ale
acestora, în condițiile legii.

ANEXĂ
la statut

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.033/22.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064454]
ISSN 1453—4495

