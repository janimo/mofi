Anul 173 (XVII) — Nr. 1.004

PARTEA

I

LEGI, DECRETE, HOTĂRÂRI ȘI ALTE ACTE

Vineri, 11 noiembrie 2005

SUMAR
Nr.

Pagina

HOTĂRÂRI ALE BIROULUI PERMANENT
AL SENATULUI
16. — Hotărâre pentru aprobarea Regulamentului de
organizare și funcționare a Autorității Naționale de
Supraveghere a Prelucrării Datelor cu Caracter
Personal .....................................................................
DECIZII ALE CURȚII CONSTITUȚIONALE
Decizia nr. 546 din 18 octombrie 2005 referitoare la
excepția de neconstituționalitate a dispozițiilor
art. II alin. (3) din Ordonanța de urgență a
Guvernului nr. 65/2004 pentru modificarea Codului
de procedură civilă....................................................
ORDONANȚE ȘI HOTĂRÂRI
ALE GUVERNULUI ROMÂNIEI
147. — Ordonanță de urgență pentru modificarea
Ordonanței Guvernului nr. 44/2005 privind unele
măsuri pentru construirea și/sau reabilitarea

1–6

7–8

Nr.
caselor de locuit din zonele afectate de inundațiile
produse în anul 2005 ...............................................
1.355. — Hotărâre privind acumularea de către
Administrația Națională a Rezervelor de Stat, ca
stoc de urgență, a cantității de 400 de bucăți de
construcții ușoare din elemente modulate pentru
cazarea familiilor sinistrate și acordarea unui ajutor
umanitar populației din județele Bacău, Galați,
Giurgiu, Ialomița, Olt, Teleorman și Vrancea .........
1.366. — Hotărâre privind exercitarea de către România
a președinției Comitetului Miniștrilor al Consiliului
Europei în perioada 15 noiembrie 2005 — 15 mai
2006 ...........................................................................
ACTE ALE CONSILIULUI SUPERIOR
AL MAGISTRATURII
490. — Hotărâre pentru modificarea Regulamentului
privind concursul de admitere la Școala Națională
de Grefieri..................................................................

HOTĂRÂRI ALE BIROULUI
PERMANENT AL SENATULUI
PARLAMENTUL ROMÂNIEI
SENATUL

HOTĂRÂREA BIROULUI PERMANENT
pentru aprobarea Regulamentului de organizare
și funcționare a Autorității Naționale de Supraveghere
a Prelucrării Datelor cu Caracter Personal
În temeiul prevederilor art. 15 alin. (1) și (3) din Legea nr. 102/2005
privind înființarea, organizarea și funcționarea Autorității Naționale de
Supraveghere a Prelucrării Datelor cu Caracter Personal,
Biroul permanent al Senatului adoptă prezenta hotărâre.
Articol unic. — Se aprobă Regulamentul de organizare și funcționare a
Autorității Naționale de Supraveghere a Prelucrării Datelor cu Caracter
Personal, prevăzut în anexa care face parte integrantă din prezenta hotărâre.
Această hotărâre a fost adoptată de Biroul permanent al Senatului în
ședința din 2 noiembrie 2005.
PREȘEDINTELE SENATULUI

NICOLAE VĂCĂROIU
București, 2 noiembrie 2005.
Nr. 16.

Pagina
9

9–10

11–13

13–16

2

MONITORUL OFICIAL AL ROMÂNIEI, PARTEA I, Nr. 1.004/11.XI.2005
ANEXĂ

REGULAMENT
de organizare și funcționare a Autorității Naționale de Supraveghere a Prelucrării Datelor cu Caracter Personal
CAPITOLUL I
Dispoziții generale
Art. 1. — Autoritatea Națională de Supraveghere a
Prelucrării Datelor cu Caracter Personal este autoritate
publică cu personalitate juridică, autonomă și independentă
față de orice altă autoritate a administrației publice, precum
și față de orice persoană fizică sau juridică din domeniul
privat și are drept obiectiv apărarea drepturilor și a
libertăților fundamentale ale persoanelor fizice, în special a
dreptului la viață intimă, familială și privată, în legătură cu
prelucrarea datelor cu caracter personal și cu libera
circulație a acestor date.
Art. 2. — Autoritatea Națională de Supraveghere a
Prelucrării Datelor cu Caracter Personal, denumită în
continuare Autoritatea, se organizează și funcționează
potrivit prevederilor Legii nr. 102/2005 privind înființarea,
organizarea și funcționarea Autorității Naționale de
Supraveghere a Prelucrării Datelor cu Caracter Personal,
denumită în continuare Legea nr. 102/2005, ale Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație
a acestor date, denumită în continuare Legea nr. 677/2001,
precum și ale prezentului regulament.
Art. 3. — Regulamentul de organizare și funcționare a
Autorității, denumit în continuare regulament, stabilește
structura organizatorică și atribuțiile compartimentelor și ale
posturilor din cadrul acesteia, regulile privind înregistrarea
și repartizarea corespondenței primite și a documentelor
întocmite în cadrul Autorității, precum și regulile aplicabile
personalului acesteia.
Art. 4. — Prevederile regulamentului se interpretează și
se aplică în conformitate cu dispozițiile Legii nr. 102/2005,
ale Legii nr. 677/2001, ale reglementărilor legale aplicabile
funcțiilor de demnitate publică, funcțiilor de conducere și de
execuție de specialitate specifice din serviciile
Parlamentului, precum și cele aplicabile personalului
contractual.
CAPITOLUL II
Structura organizatorică și conducerea Autorității
Art. 5. — (1) Autoritatea exercită atribuțiile prevăzute de
Legea nr. 677/2001.
(2) Structura organizatorică a Autorității se avizează de
Biroul permanent al Senatului și este prevăzută în anexa
care face parte integrantă din prezentul regulament.
(3) În cadrul structurii organizatorice avizate potrivit
alin. (2), prin decizie a președintelui se pot organiza birouri,
comisii cu activitate temporară, precum și alte structuri
funcționale necesare îndeplinirii atribuțiilor legale.
Art. 6. — (1) Autoritatea este condusă de un președinte
care, în exercitarea atribuțiilor sale, este ajutat de un
vicepreședinte.
(2) Președintele exercită atribuțiile prevăzute de Legea
nr. 102/2005, precum și următoarele atribuții:
a) prezintă, în ședința plenară a Senatului României,
raportul anual de activitate al Autorității;
b) semnează rapoartele, actele de sesizare a organelor
de urmărire penală sau de introducere a acțiunilor în
justiție, autorizațiile, deciziile, avizele, recomandările, precum
și orice alte acte necesare bunei desfășurări a activității
Autorității;

c) aprobă efectuarea investigațiilor și a controalelor
prealabile și desemnează persoanele împuternicite în acest
scop;
d) aprobă statul de funcții și fișa postului pentru
personalul din cadrul Autorității;
e) aprobă organizarea concursurilor pentru ocuparea
posturilor din cadrul Autorității, precum și condițiile generale
și specifice de ocupare a acestora;
f) numește și angajează personalul din aparatul propriu
al Autorității și modifică raporturile juridice de serviciu sau,
după caz, de muncă, cu acordul acestuia;
g) exercită autoritatea disciplinară asupra personalului
din aparatul propriu al Autorității, în condițiile legii;
h) semnează corespondența purtată cu conducătorii
autorităților similare din străinătate, precum și ai altor
instituții sau organizații internaționale;
i) aprobă deplasările personalului în străinătate;
j) aprobă componența nominală a delegațiilor Autorității
care participă la reuniunile organismelor europene și
internaționale unde Autoritatea are calitatea de membru;
k) aprobă, îndrumă și coordonează programul de
pregătire și formare profesională a personalului de
specialitate, inclusiv efectuarea schimburilor de experiență
cu autoritățile similare din străinătate;
l) aprobă planificarea și efectuarea concediilor anuale de
odihnă;
m) aprobă efectuarea și plata orelor suplimentare
prestate peste programul normal de lucru;
n) aprobă programul de relații cu publicul;
o) exercită controlul asupra activității compartimentelor
din cadrul Autorității;
p) poate delega, în condițiile legii, o parte din atribuțiile
sale altor persoane din cadrul Autorității;
q) exercită orice alte atribuții care îi revin potrivit legii.
Art. 7. — (1) Pe lângă președinte funcționează, ca
organ consultativ, Consiliul consultativ al Autorității.
(2) Componența și modul de funcționare ale Consiliului
consultativ se aprobă prin decizie a președintelui.
Art. 8. — (1) În exercitarea atribuțiilor legate de
activitatea internă a Autorității, președintele emite decizii.
Art. 9. — Vicepreședintele Autorității îndeplinește
următoarele atribuții:
a) coordonează activitatea compartimentelor, potrivit
deciziei președintelui Autorității;
b) repartizează lucrările către compartimentele a căror
activitate o coordonează;
c) avizează actele elaborate de compartimentele
Autorității a căror activitate o coordonează și le supune
aprobării președintelui;
d) coordonează activitatea de întocmire a raportului
anual, precum și a altor lucrări de complexitate ori de
importanță deosebită, potrivit dispozițiilor președintelui;
e) participă la elaborarea proiectelor de acte normative
și coordonează activitatea de elaborare a deciziilor și
instrucțiunilor cu caracter normativ;
f) semnează corespondența Autorității, precum și orice
alte acte, potrivit dispozițiilor președintelui;
g) coordonează activitatea de întocmire a bugetului
Autorității;
h) îndeplinește atribuțiile președintelui Autorității în caz
de imposibilitate temporară de exercitare a funcției;
i) îndeplinește orice alte atribuții stabilite de președintele
Autorității.
Art. 10. — Conducătorii compartimentelor din cadrul
structurii organizatorice a Autorității au următoarele atribuții:

MONITORUL OFICIAL AL ROMÂNIEI, PARTEA I, Nr. 1.004/11.XI.2005
a) coordonează și controlează activitatea compartimentelor
pe care le conduc și asigură buna funcționare a activității
acestora;
b) prezintă informări periodice sau la cererea conducerii
Autorității cu privire la activitatea desfășurată;
c) participă la întocmirea raportului anual și a altor
lucrări de complexitate ori de importanță deosebită;
d) repartizează lucrările către personalul compartimentelor
pe care le conduc și urmăresc modul de soluționare a
acestora;
e) avizează lucrările și corespondența realizată în cadrul
compartimentelor pe care le conduc;
f) informează personalul compartimentelor cu privire la
deciziile luate de conducere;
g) fac propuneri privind îmbunătățirea activității
compartimentelor pe care le conduc și supun spre
aprobare conducerii propunerile personalului din subordine;
h) evaluează personalul din subordine;
i) propun structura cheltuielilor necesare pentru buna
organizare și funcționare a compartimentelor pe care le
conduc, pentru a fi incluse în proiectul de buget al
Autorității;
j) propun măsuri cu privire la arhivarea documentelor
deținute de compartimentele pe care le conduc și răspund
de păstrarea documentelor arhivate, până la predarea
acestora la arhiva Autorității;
k) exercită alte atribuții stabilite în fișa postului sau de
președintele Autorității.
Art. 11. — Activitatea de audit este organizată și se
desfășoară în directa subordonare a președintelui Autorității,
potrivit legii.
CAPITOLUL III
Atribuțiile compartimentelor Autorității
Art. 12. — Serviciul evidență operatori și prelucrări date
îndeplinește următoarele atribuții:
a) primește și asigură soluționarea lucrărilor repartizate;
b) stabilește formatul registrelor prevăzute la art. 18
alin. (2) lit. c)—e) din prezentul regulament;
c) asigură realizarea în format electronic a bazei de
date cuprinzând evidența operatorilor și a prelucrărilor de
date cu caracter personal, precum și administrarea
acesteia;
d) semnalează necesitatea efectuării controalelor
prealabile și a investigațiilor, în urma analizării notificărilor;
e) elaborează norme tehnice cu privire la prelucrarea
datelor cu caracter personal;
f) asigură suportul informatic necesar desfășurării
activității Autorității;
g) elaborează și propune spre aprobare președintelui
Autorității procedura de primire, analizare și înregistrare a
notificărilor pentru prelucrarea datelor cu caracter personal;
h) ține evidența corespondenței repartizate și a celei
întocmite în cadrul serviciului;
i) exercită orice alte atribuții stabilite de președinte,
potrivit legii.
Art. 13. — Serviciul investigații exercită următoarele
atribuții:
a) propune și efectuează controale prealabile și
investigații la operatorii de date cu caracter personal, în
condițiile legii;
b) soluționează plângerile, sesizările și cererile adresate
Autorității;
c) întocmește notele de constatare în urma efectuării
controalelor prealabile și a investigațiilor;
d) propune măsurile legale ce se impun, ca urmare a
efectuării controalelor prealabile și a investigațiilor;
e) comunică Serviciului evidență operatori și prelucrări
date constatările și măsurile dispuse de președintele

3

Autorității, ca urmare a investigațiilor și controalelor
prealabile efectuate;
f) urmărește ducerea la îndeplinire de către operatorii
de date cu caracter personal a măsurilor obligatorii dispuse
de autoritate;
g) elaborează și propune spre aprobare președintelui
Autorității procedura de soluționare a plângerilor, sesizărilor
și cererilor, precum și procedura de efectuare a
investigațiilor și a controalelor prealabile;
h) ține evidența sancțiunilor aplicate operatorilor de date
cu caracter personal;
i) ține evidența corespondenței repartizate și a celei
întocmite în cadrul serviciului;
j) exercită orice alte atribuții stabilite de președinte,
potrivit legii.
Art. 14. — Biroul autorizații îndeplinește următoarele
atribuții:
a) propune emiterea autorizațiilor transferurilor în
străinătate a datelor cu caracter personal;
b) propune autorizarea prelucrărilor de date cu caracter
personal privind starea de sănătate, în cazurile prevăzute
de lege;
c) semnalează necesitatea efectuării controalelor
prealabile și a investigațiilor, având ca obiect verificarea
prelucrărilor de date cu caracter personal supuse
procedurilor de autorizare;
d) elaborează și propune spre aprobare președintelui
Autorității procedura de autorizare a transferurilor de date
cu caracter personal în străinătate, precum și a celei de
emitere a autorizațiilor prevăzute la lit. b);
e) ține evidența autorizațiilor emise de Autoritate;
f) comunică Serviciului evidență operatori și prelucrări
date transferurile de date cu caracter personal în
străinătate, precum și celelalte prelucrări autorizate;
g) elaborează norme tehnice cu privire la transferul
datelor cu caracter personal în străinătate;
h) soluționează petițiile care au ca obiect prelucrarea
datelor supuse procedurii de autorizare;
i) exercită orice alte atribuții stabilite de președinte,
potrivit legii.
Art. 15. — Biroul integrare europeană și relații
internaționale îndeplinește următoarele atribuții:
a) gestionează programe europene și internaționale cu
privire la prelucrarea datelor cu caracter personal;
b) face propuneri privind armonizarea legislației
românești cu legislația comunitară în domeniul prelucrării
datelor cu caracter personal, în colaborare cu celelalte
compartimente de specialitate;
c) propune spre aprobare președintelui Autorității și
implementează planul de măsuri cu privire la îndeplinirea
obligațiilor legate de integrarea europeană în domeniul
protecției datelor cu caracter personal;
d) întocmește corespondența Autorității adresată altor
autorități similare din străinătate și asigură cooperarea
Autorității cu acestea;
e) efectuează studii, analize comparative și sinteze cu
privire la legislația, jurisprudența și practica internațională
referitoare la prelucrarea datelor cu caracter personal;
f) participă la realizarea materialelor publicitare ale
Autorității, precum și la organizarea de seminarii și mese
rotunde, în colaborare cu celelalte compartimente de
specialitate;
g) organizează activitatea de relații externe, conform
planului anual aprobat de președintele Autorității;
h) pregătește vizitele unor delegații sau misiuni la sediul
Autorității și organizează participarea acesteia la reuniunile
la care a fost invitată;
i) ține evidența corespondenței repartizate și a celei
întocmite în cadrul biroului;

4

MONITORUL OFICIAL AL ROMÂNIEI, PARTEA I, Nr. 1.004/11.XI.2005

j) exercită orice alte atribuții stabilite de președinte,
potrivit legii.
Art. 16. — Biroul juridic și comunicare îndeplinește
următoarele atribuții:
a) analizează și avizează propuneri de acte normative
cu privire la prelucrarea datelor cu caracter personal;
b) face propuneri privind inițierea unor proiecte de acte
normative sau modificarea actelor normative în vigoare în
domenii legate de prelucrarea datelor cu caracter personal,
în colaborare cu celelalte compartimente de specialitate;
c) elaborează proiectele deciziilor președintelui Autorității;
d) reprezintă interesele Autorității în fața instanțelor
judecătorești, precum și a altor autorități și instituții publice,
potrivit împuternicirii emise în acest sens de președintele
Autorității;
e) verifică și acordă avizul de legalitate pentru actele și
contractele supuse spre aprobare președintelui Autorității;
f) exercită controlul de legalitate asupra modului de
desfășurare a procedurilor de achiziții publice;
g) întocmește revista presei și redactează comunicatele
de presă, pe care le supune spre aprobare președintelui
Autorității;
h) organizează conferințe de presă, mese rotunde și
seminarii;
i) propune editarea de broșuri, a buletinului informativ al
Autorității, precum și a altor materiale publicitare, în
colaborare cu celelalte compartimente de specialitate;
j) propune emiterea acreditărilor reprezentanților massmedia;
k) propune organizarea activității de relații cu publicul și
gestionează procedurile privind accesul la informațiile de
interes public;
l) gestionează procedurile cu privire la clasificarea
documentelor din cadrul Autorității;
m) asigură activitatea de soluționare a petițiilor adresate
Autorității și propune măsuri cu privire la îmbunătățirea
acesteia;
n) ține evidența corespondenței repartizate și a celei
întocmite în cadrul biroului;
o) exercită orice alte atribuții stabilite de președinte,
potrivit legii.
Art. 17. — (1) Direcția economică și resurse umane are
în componență Serviciul buget-finanțe și contabilitate și
Biroul resurse umane. Direcția îndeplinește, în principal,
următoarele atribuții:
a) coordonează activitatea de elaborare a proiectului
bugetului anual al Autorității;
b) asigură fondurile necesare pentru desfășurarea
activității Autorității;
c) organizează gestionarea patrimoniului Autorității și ia
măsuri pentru asigurarea integrității acestuia.
(2) Serviciul buget-finanțe și contabilitate îndeplinește
următoarele atribuții:
a) întocmește proiectul bugetului anual al Autorității și
urmărește ca acesta să fie inclus în proiectul bugetului de
stat, potrivit legii;
b) organizează gestionarea bugetului și a patrimoniului
și ia măsuri pentru asigurarea integrității acestora;
c) stabilește măsuri cu privire la organizarea și
conducerea contabilității, potrivit legii;
d) organizează activitatea de control financiar preventiv
privind modul de utilizare a resurselor financiare aprobate;
e) întocmește statele de plată privind drepturile salariale
cuvenite personalului, precum și situațiile privind plata
acestor drepturi;
f) calculează deconturile de deplasare a personalului;
g) organizează și gestionează procedurile de achiziții
publice, potrivit legii;
h) urmărește modul de executare a contractelor pentru
asigurarea utilităților și a contractelor de achiziții publice;

i) organizează activitatea de dotare, de întreținere a
sediului instituției și a bunurilor sale și stabilește măsuri
pentru folosirea și paza acestora;
j) întocmește situațiile financiar-contabile, potrivit
reglementărilor legale;
k) stabilește valoarea de inventar a cărților primite
gratuit și o supune spre aprobare conducerii;
l) realizează inventarierea generală a patrimoniului
instituției, potrivit legii;
m) organizează activitatea de protecție, de securitate a
muncii, precum și de prevenire și stingere a incendiilor;
n) organizează activitatea de arhivă, potrivit legii;
o) ține evidența corespondenței repartizate și a celei
întocmite în cadrul serviciului;
p) exercită orice alte atribuții stabilite de președinte,
potrivit legii.
(3) Biroul resurse umane îndeplinește următoarele
atribuții:
a) organizează și asigură aplicarea legislației în
domeniul activității de personal;
b) întocmește statul de funcții și îl prezintă spre
aprobare conducerii Autorității;
c) răspunde de organizarea și desfășurarea examenelor
și a concursurilor pentru încadrarea și promovarea
personalului;
d) întocmește actele necesare la angajarea,
promovarea, acordarea drepturilor salariale sau la încetarea
raporturilor juridice de muncă, potrivit legii;
e) urmărește aplicarea prevederilor legale privind
acordarea drepturilor salariale;
f) ține evidența și completează dosarele profesionale și
carnetele de muncă ale personalului Autorității;
g) întocmește registrul de evidență al personalului
Autorității;
h) coordonează activitatea de evaluare a personalului
Autorității;
i) întocmește lucrările privind evidența și mișcarea
personalului;
j) eliberează și vizează legitimațiile de serviciu pentru
personalul Autorității;
k) ține evidența concediilor de odihnă și a altor concedii
ale personalului Autorității;
l) ține evidența cursurilor de pregătire profesională
pentru personalul Autorității;
m) ține evidența corespondenței repartizate și a celei
întocmite în cadrul biroului;
n) exercită orice alte atribuții stabilite de președinte,
potrivit legii.
CAPITOLUL IV
Reguli privind evidența corespondenței Autorității.
Registrele Autorității
SECȚIUNEA 1
Corespondența și registrele Autorității

Art. 18. — (1) Corespondența se înregistrează în
registrele constituite în acest scop în cadrul Autorității.
(2) Autoritatea, în vederea îndeplinirii atribuțiilor ce îi
revin, întocmește, în principal, următoarele categorii de
documente:
a) decizii, autorizații, avize, instrucțiuni și recomandări
ale președintelui Autorității;
b) adrese către operatorii de date personale, precum și
către autorități și instituții publice, altele decât operatorii;
c) adrese către persoanele vizate;
d) rapoarte anuale;
e) expuneri de motive, note de fundamentare și referate
de aprobare;

MONITORUL OFICIAL AL ROMÂNIEI, PARTEA I, Nr. 1.004/11.XI.2005
f) cereri și acțiuni adresate instanțelor judecătorești sau
altor organe cu activitate jurisdicțională, precum și acte de
sesizare a organelor de urmărire penală;
g) note și procese-verbale.
(3) Adresele către autorități, persoane vizate și operatori
se întocmesc, în exercitarea atribuțiilor ce revin Autorității
sau conducerii acesteia, potrivit legii și prezentului
regulament, din oficiu sau la solicitarea operatorilor, a
persoanelor vizate, a altor autorități sau instituții publice ori
ca urmare a exercitării dreptului de petiționare.
Art. 19. — (1) Registrele Autorității sunt următoarele:
a) registrul general de intrare-ieșire a corespondenței, în
care se înregistrează în ordine cronologică actele de
sesizare, plângerile, cererile, notificările și toate celelalte
acte care privesc activitatea Autorității, inclusiv cele cu
caracter administrativ și financiar;
b) registrul pentru înregistrarea cererilor și răspunsurilor
privind accesul la informațiile de interes public;
c) registrul de evidență a operatorilor de date cu
caracter personal;
d) registrul de evidență a prelucrărilor de date cu
caracter personal;
e) registrul de evidență a transferurilor în străinătate a
datelor cu caracter personal;
f) registrul de dosare în care se înregistrează toate
lucrările în legătură cu soluționarea cererilor, plângerilor
sau sesizărilor care impun deschiderea unui dosar;
g) registrul de evidență a deciziilor, avizelor și
recomandărilor emise de președintele Autorității;
h) registrul de acte emise de președintele Autorității în
exercitarea atribuțiilor legate de activitatea internă a
instituției, în care acestea sunt înregistrate și li se dă
număr, în ordine cronologică;
i) registrul special de corespondență secretă și
confidențială, în care se înregistrează documentele având
acest caracter, fără a fi desfăcute, după care se predau
direct destinatarului;
j) registrul de arhivă.
(2) Evidențele din registre pot fi realizate și în format
electronic.
(3) La sfârșitul fiecărui an, după ultima operațiune din
fiecare registru, cu excepția celor prevăzute la alin. (1)
lit. c)—e), se va întocmi un proces-verbal de închidere,
care va fi contrasemnat de vicepreședintele Autorității.
(4) În scopul desfășurării eficiente a activității Autorității,
președintele poate aproba și întocmirea altor registre, în
conformitate cu atribuțiile ce îi revin, potrivit legislației în
vigoare.
SECȚIUNEA a 2-a
Înregistrarea, repartizarea și soluționarea corespondenței

Art. 20. — (1) Întreaga corespondență adresată
Autorității sau întocmită de aceasta se înregistrează în
registrul general de intrări-ieșiri, cu excepția corespondenței
care este stabilită, în condițiile legii, ca fiind secretă sau
confidențială, prin decizia președintelui Autorității, și care se
înregistrează în registrul special de corespondență secretă
și confidențială.
(2) Corespondența adresată Autorității se formulează în
scris cu respectarea condițiilor prevăzute de lege și poate
fi transmisă prin poștă, inclusiv cea electronică, fax ori
poate fi depusă personal sau prin reprezentant.
(3) Corespondența adresată de operatori în vederea
îndeplinirii obligației prevăzute la art. 22 alin. (1) din Legea
nr. 677/2001 se înregistrează în registrul general de
intrare-ieșire și, după caz, în registrele prevăzute la art. 18
alin. (2) lit. c), d) sau e) din prezentul regulament.
Art. 21. — (1) Corespondența înregistrată în registrul
general de intrări-ieșiri se transmite spre soluționare

5

compartimentelor din cadrul Autorității, prin curier, pe baza
rezoluției persoanei desemnate de președintele Autorității.
(2) Corespondența repartizată se înregistrează în cadrul
fiecărui compartiment și se transmite personalului prin
rezoluție de către conducătorul acestuia.
(3) Personalul din cadrul compartimentelor are obligația
de a ține evidența lucrărilor repartizate de către
conducătorul compartimentului și a documentelor întocmite.
Art. 22. — Procedurile de lucru se stabilesc în cadrul
fiecărui compartiment, se contrasemnează de conducătorul
acestuia și se supun aprobării președintelui Autorității.
Art. 23. — Conducătorii compartimentelor semnează sau
avizează, după caz, documentele care ies din cadrul
structurii organizatorice pe care o conduc și organizează
ținerea evidenței acestora.
CAPITOLUL V
Personalul Autorității
Art. 24. — Personalul Autorității, angajat de la instituția
Avocatul Poporului, beneficiază de prevederile art. 19
alin. (2) din Legea nr. 102/2005.
Art. 25. — (1) Personalul din instituția Avocatul
Poporului va fi angajat, în termen de 45 de zile de la
intrarea în vigoare a prezentului regulament, în funcțiile
stabilite de președintele Autorității, pe bază de cerere
aprobată de acesta și prin examinare.
(2) Personalul din instituția Avocatul Poporului, angajat
în condițiile prevăzute la alin. (1), își păstrează sporurile
salariale specifice, dobândite anterior, respectiv sporul de
confidențialitate și de stabilitate, în condiții de continuitate.
(3) Procedura de examinare prevăzută la alin. (1) se
stabilește prin decizia președintelui Autorității.
Art. 26. — Condițiile pentru ocuparea funcțiilor de
conducere, altele decât cea de vicepreședinte, precum și a
celor de execuție se stabilesc de președintele Autorității.
Art. 27. — Pentru realizarea anumitor lucrări pot fi
utilizate serviciile unor specialiști, angajați cu contract de
muncă pe perioadă determinată.
Art. 28. — (1) Salarizarea personalului se face la nivelul
prevăzut de lege pentru funcțiile similare din aparatul
Parlamentului.
(2) Personalul Autorității beneficiază de sporurile
aplicabile personalului din aparatul Parlamentului, stabilite
potrivit legii, pentru acesta.
Art. 29. — Personalul Autorității are dreptul la concediu
de odihnă, precum și la alte concedii, stabilite
corespunzător funcțiilor similare din aparatul Parlamentului.
Art. 30. — Evaluarea activității profesionale a
personalului instituției se face în condițiile prevăzute de
reglementările legale în vigoare, aplicabile personalului din
aparatul Parlamentului.
Art. 31. — În exercitarea atribuțiilor sale, personalul
Autorității are următoarele îndatoriri:
a) să acționeze cu profesionalism, loialitate, corectitudine
și promptitudine;
b) să își perfecționeze permanent pregătirea
profesională;
c) să manifeste solicitudine și politețe în relația cu
persoanele care se adresează Autorității;
d) să asigure, în procesul de elaborare și de aplicare a
deciziilor, precum și de soluționare a plângerilor, cererilor
și sesizărilor, egalitatea de tratament a titularilor acestora,
fără privilegii și fără discriminări;
e) să exercite atribuțiile conferite funcției numai în
scopul prevăzut de lege;
f) să nu fie influențat, în conduita sa, de interese
personale sau de intervenții politice;
g) să asigure accesul persoanelor interesate la
documente, în conformitate cu dispozițiile legale;

6

MONITORUL OFICIAL AL ROMÂNIEI, PARTEA I, Nr. 1.004/11.XI.2005

h) să poarte ecuson.
Art. 32. — Răspunderea disciplinară a personalului se
angajează potrivit legislației în vigoare, aplicabilă fiecărei
categorii de personal din cadrul Autorității.
CAPITOLUL VI
Dispoziții tranzitorii și finale
Art. 33. — Până la preluarea personalului de către
Autoritate, calcularea și plata drepturilor salariale ale
acestuia, precum și ale persoanelor angajate de Autoritate
în limita celor 50 de posturi prevăzute de Legea
nr. 102/2005, inclusiv salariul președintelui, se vor efectua
de instituția Avocatul Poporului.
Art. 34. — Premiul anual cuvenit personalului angajat
de Autoritate din instituția Avocatul Poporului va fi achitat
de către aceasta din urmă.
Art. 35. — Pentru asigurarea continuității activității de
protecție a persoanelor cu privire la prelucrarea datelor cu
caracter personal, Autoritatea poate prelua de la instituția
Avocatul Poporului obiectele de inventar și mijloacele fixe,
determinate proporțional cu numărul de personal preluat.
Art. 36. — Autoritatea preia de la instituția Avocatul
Poporului fondurile destinate îndeplinirii obligațiilor din Planul
de măsuri prioritare pentru integrare europeană noiembrie
2004 — decembrie 2005, aferente anului bugetar 2005.

Art. 37. — Autoritatea dispune de un parc propriu
format din 5 autoturisme, dintre care unul de teren, cu
un consum lunar de carburanți de 500 l/autoturism.
Depășirea acestuia este permisă numai pentru efectuarea
controalelor prealabile și a investigațiilor prevăzute de
Directiva nr. 95/46/CE a Parlamentului European și a
Consiliului din 24 octombrie 2005 pentru protecția
persoanelor fizice cu privire la prelucrarea datelor cu
caracter personal și libera circulație a acestor date, precum
și de Legea nr. 677/2001.
Art. 38. — Cheltuielile aferente deplasărilor obligatorii
ale personalului de specialitate al Autorității la reuniunile
Grupului de lucru art. 29 și ale Comitetului art. 31 înființate
în baza Directivei nr. 95/46/CE vor fi suportate de instituția
Avocatul Poporului, până la preluarea de către Autoritate a
fondurilor defalcate din bugetul acestei instituții.
Art. 39. — Sediul Autorității este în municipiul București,
str. Eugeniu Carada nr. 3, sectorul 3, până la mutarea
efectivă a personalului în spațiul ce i se va pune la
dispoziție prin grija Guvernului României.
Art. 40. — Anexa face parte integrantă din prezentul
regulament.
Art. 41. — Prezentul regulament intră în vigoare după
aprobarea sa de Biroul permanent al Senatului și
publicarea în Monitorul Oficial al României, Partea I.

ANEXĂ
la regulament
STRUCTURA ORGANIZATORICĂ

a Autorității Naționale de Supraveghere a Prelucrării Datelor cu Caracter Personal
Nr. de posturi exclusiv demnitarii = 50
PREȘEDINTE

CONSILIUL CONSULTATIV

AUDIT PUBLIC INTERN

VICEPREȘEDINTE

BIROUL JURIDIC
ȘI COMUNICARE

DIRECȚIA ECONOMICĂ
ȘI RESURSE UMANE

SERVICIUL
EVIDENȚĂ
OPERATORI
ȘI PRELUCRĂRI
DATE

BIROUL
AUTORIZAȚII

BIROUL
INTEGRARE
EUROPEANĂ
ȘI RELAȚII
INTERNAȚIONALE

SERVICIUL
INVESTIGAȚII

SERVICIUL
BUGET-FINANȚE
ȘI CONTABILITATE

BIROUL
RESURSE
UMANE

MONITORUL OFICIAL AL ROMÂNIEI, PARTEA I, Nr. 1.004/11.XI.2005

DECIZII

ALE

CURȚII

7

CONSTITUȚIONALE

CURTEA CONSTITUȚIONALĂ

D E C I Z I A Nr. 546
din 18 octombrie 2005

referitoare la excepția de neconstituționalitate a dispozițiilor art. II alin. (3)
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
— președinte
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a dispozițiilor art. II alin. (3) din Ordonanța de urgență a
Guvernului nr. 65/2004 pentru modificarea Codului de
procedură civilă, excepție ridicată de Virgil Ionescu și Vera
Ionescu în Dosarul nr. 130/2005 al Curții de Apel Alba Iulia —
Secția civilă.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2005, pronunțată în Dosarul
nr. 130/2005, Curtea de Apel Alba Iulia — Secția civilă a
sesizat Curtea Constituțională cu excepția de
neconstituționalitate a dispozițiilor art. II alin. (3) din Legea
nr. 493/2004 privind aprobarea Ordonanței de urgență a
Guvernului nr. 65/2004 pentru modificarea Codului de
procedură civilă, excepție ridicată de Virgil Ionescu și Vera
Ionescu într-o cauză civilă având ca obiect nulitatea
absolută a unui titlu de proprietate.
În motivarea excepției de neconstituționalitate, autorii
acesteia susțin că dispozițiile legale criticate contravin
prevederilor art. 21, 78 și 129 din Constituție. Astfel, prin
acordarea competenței de soluționare atât a apelului, cât și
a recursului, de către aceeași instanță de judecată, se
încalcă prevederile constituționale privitoare la folosirea
căilor de atac, precum și cele potrivit cărora părțile au
dreptul la soluționarea cauzelor într-un termen rezonabil. De
asemenea, arată că, deși Legea nr. 493/2004 a fost
publicată în Monitorul Oficial al României, Partea I,
nr. 1.071 din 18 noiembrie 2004, intrând în vigoare la 3 zile
de la data publicării, dispozițiile art. II alin. (3) din acest
act normativ își extind efectele și asupra unor hotărâri
pronunțate înainte de data de 21 noiembrie 2004, ceea ce
contravine principiului neretroactivității legilor.
Curtea de Apel Alba Iulia — Secția civilă apreciază că
excepția de neconstituționalitate este neîntemeiată. În acest
sens, arată că textul de lege criticat nu aduce atingere
dreptului constituțional al părților la soluționarea cauzelor
într-un termen rezonabil, legiuitorul având în vedere tocmai
soluționarea cauzei într-un termen mai scurt, cu
respectarea însă a tuturor celorlalte drepturi și garanții
procesuale.
Dispozițiile art. II alin. (3) din Legea nr. 493/2004 nu
contravin nici prevederilor art. 78 din Constituție, întrucât

normele procedurale criticate nu retroactivează, ci își
găsesc imediată aplicare. Nu poate fi reținută nici critica
privind încălcarea prevederilor art. 129 din Constituție,
deoarece dreptul la un proces echitabil și la soluționarea
cauzelor într-un termen rezonabil este pe deplin respectat.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens, arată că modificarea
competenței și stabilirea normelor tranzitorii ale Legii
nr. 493/2004 reprezintă o expresie a principiului consacrat
de art. 126 alin. (2) din Constituție, astfel încât numărul
gradelor de jurisdicție, precum și repartizarea competenței
materiale pe niveluri de instanțe nu sunt stabilite prin
norme de natură constituțională, legiuitorul constituant
abilitând forul legislativ să reglementeze aceste aspecte
prin lege. Așa fiind, în contextul unei supraaglomerări a
instanței supreme, legiuitorul a dispus aplicarea de îndată a
noilor reguli de competență, prin transmiterea cauzelor
către instanțele devenite competente, scopul urmărit fiind
acela de a acorda o maximă eficiență măsurilor dispuse,
fără să se poată vorbi însă de o aplicare retroactivă a
legii. Normele prevăzute de art. II alin. (3) nu se aplică
unor efecte deja produse la data intrării în vigoare a legii,
ci se aplică de îndată unor situații juridice și raporturi
procesual civile în curs de derulare, astfel încât nu se
poate vorbi de o aplicare retroactivă a legii.
În ceea ce privește înfrângerea art. 129 din Constituție,
Guvernul arată că stabilirea condițiilor de exercitare a căilor
de atac, precum și competența de soluționare a acestora
sunt în concordanță cu Legea fundamentală. De altfel, așa
cum Curtea Constituțională a statuat în mod constant, nici
o prevedere constituțională nu impune accesul la toate
gradele de jurisdicție și la toate nivelurile de instanță, motiv
pentru care exercitarea controlului de legalitate, pe calea
recursului, de o instanță de același nivel cu cea care a
soluționat apelul, nu contravine Constituției din perspectiva
liberului acces la justiție.
Avocatul Poporului consideră că textul de lege criticat
este constituțional. În acest sens, arată că nu poate fi
reținută critica de neconstituționalitate a dispozițiilor art. II
alin. (3) din Ordonanța de urgență a Guvernului
nr. 65/2004, aprobată prin Legea nr. 493/2004, față de
art. 21 alin. (3) din Constituție, deoarece, în ceea ce
privește echitatea procesului, aceasta este asigurată prin
aplicarea egală, față de toate părțile în proces, a normelor
de procedură după care se desfășoară judecata, iar
termenul rezonabil este apreciat în funcție de
circumstanțele cauzei supuse judecății. De altfel, stabilirea
competenței și procedurii de judecată reprezintă atributul
exclusiv al legiuitorului, potrivit art. 126 alin. (2) din
Constituție. Cu privire la contrarietatea dispozițiilor legale
criticate față de art. 129 din Constituție, Avocatul Poporului
arată că exercitarea căilor de atac are loc în condițiile legii,
de unde rezultă libertatea legiuitorului de a institui și de a
reveni asupra reglementării unor căi de atac, cu

8

MONITORUL OFICIAL AL ROMÂNIEI, PARTEA I, Nr. 1.004/11.XI.2005

respectarea celorlalte norme și principii ale Legii
fundamentale, în acest sens fiind și jurisprudența Curții
Constituționale. În final, apreciază că prevederile art. 78 din
Constituție referitoare la intrarea în vigoare a legii nu au
incidență în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
de fapt dispozițiile art. II alin. (3) din Ordonanța de
urgență a Guvernului nr. 65/2004 pentru modificarea
Codului de procedură civilă, publicată în Monitorul Oficial al
României, Partea I, nr. 840 din 14 septembrie 2004,
ordonanță aprobată cu modificări prin Legea nr. 493/2004,
publicată în Monitorul Oficial al României, Partea I,
nr. 1.071 din 18 noiembrie 2004.
Dispozițiile legale criticate au următorul conținut:
— Art. II alin. (3): îÎn cazurile prevăzute la alin. (2),
apelurile aflate pe rolul curților de apel la data intrării în vigoare
a legii de aprobare a prezentei ordonanțe de urgență se trimit
la tribunale, iar recursurile aflate pe rolul Înaltei Curți de
Casație și Justiție se trimit la curțile de apel. Trimiterea
dosarelor se va face prin declinarea competenței, prin
încheiere irevocabilă, dată în camera de consiliu, fără citarea
părților.“
Autorii excepției susțin că reglementarea dedusă
controlului contravine prevederilor constituționale ale art. 15
alin. (2), ale art. 21 alin. (3), art. 78 și ale art. 129, care
au următorul conținut:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;

— Art. 78: îLegea se publică în Monitorul Oficial al
României și intră în vigoare la 3 zile de la data publicării sau la
o dată ulterioară prevăzută în textul ei.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
constată că reglementarea criticată a fost adoptată de
legiuitor în cadrul competenței sale, astfel cum este
determinată prin art. 126 alin. (2) din Constituție, potrivit
căruia îCompetența instanțelor judecătorești și procedura de
judecată sunt prevăzute numai prin lege“.
Curtea constată, de asemenea, că textul de lege criticat
are caracter tranzitoriu, în sensul că stabilește competența
instanțelor în litigiile în curs de soluționare, la data intrării
sale în vigoare. Împrejurarea că, urmare consacrării, cu
acest prilej, a regulii de drept comun instituite prin
art. 725 alin. 1 din Codul de procedură civilă, constând în
aplicarea imediată a legii procesuale noi, aceeași instanță
poate fi învestită cu soluționarea a două căi de atac în
aceeași
cauză,
nu
relevă
nici
un
fine
de
neconstituționalitate. Într-adevăr, dincolo de faptul că ne
găsim în prezența unei situații cu caracter tranzitoriu,
soluționarea cauzei aparține unor complete cu o
compunere diferită, iar părțile beneficiază de toate
drepturile și garanțiile procesuale menite să le asigure
respectarea accesului liber la justiție, a dreptului la un
proces echitabil și la soluționarea acestuia într-un termen
rezonabil.
Curtea observă, totodată, că autorii excepției susțin o
pretinsă retroactivitate a reglementării, invocând, în acest
sens, atât încălcarea principiului neretroactivității, cât și
prevederile art. 78 din Legea fundamentală. Critica cu un
atare obiect este însă neîntemeiată, întrucât reglementarea
în discuție se referă la competență, așadar la o situație
juridică cu caracter de continuitate, constitutivă de facta
pendentia, asupra căreia legiuitorul poate interveni în viitor,
așa cum, de altfel, și procedează. Ca atare, nu se poate
reține că acesta ar fi extins efectul normei asupra unor
hotărâri pronunțate anterior intrării sale în vigoare, care
rămân supuse căilor de atac în vigoare la data pronunțării lor.
De altfel, posibilitatea legiuitorului de a interveni în
stabilirea cadrului juridic de exercitare a căilor de atac, cu
respectarea, desigur, a principiului neretroactivității, este
expres consacrată în art. 129 din Legea fundamentală.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Ordonanța de urgență a Guvernului
nr. 65/2004 pentru modificarea Codului de procedură civilă, excepție ridicată de Virgil Ionescu și Vera Ionescu în Dosarul
nr. 130/2005 al Curții de Apel Alba Iulia — Secția civilă.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 1.004/11.XI.2005

9

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 44/2005 privind unele măsuri pentru construirea
și/sau reabilitarea caselor de locuit din zonele afectate de inundațiile produse în anul 2005
În vederea construirii și/sau reabilitării caselor de locuit din zonele calamitate, având în vedere că situația
extraordinară prevăzută la art. 115 alin. (4) din Constituția României, republicată, s-a creat ca urmare a inundațiilor
devastatoare din acest an, iar neadoptarea prezentei reglementări conduce la imposibilitatea refacerii imediate a
locuințelor din zonele calamitate, cu repercusiuni umane și sociale foarte grave,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 2 din Ordonanța Guvernului
nr. 44/2005 privind unele măsuri pentru construirea și/sau
reabilitarea caselor de locuit din zonele afectate de
inundațiile produse în anul 2005, publicată în Monitorul
Oficial al României, Partea I, nr. 732 din 11 august 2005,
aprobată cu modificări prin Legea nr. 301/2005, se modifică
și va avea următorul cuprins:

îArt. 2. — Achizițiile prevăzute la art. 1 se finanțează
din resursele alocate de la bugetul de stat pentru
construirea și/sau reabilitarea caselor de locuit din zonele
calamitate, prin bugetul Ministerului Transporturilor,
Construcțiilor și Turismului, precum și din alte surse legal
constituite.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 3 noiembrie 2005.
Nr. 147.

GUVERNUL ROMÂNIEI

HOTĂRÂRE
privind acumularea de către Administrația Națională a Rezervelor de Stat, ca stoc de urgență,
a cantității de 400 de bucăți de construcții ușoare din elemente modulate pentru cazarea familiilor
sinistrate și acordarea unui ajutor umanitar populației din județele Bacău, Galați, Giurgiu,
Ialomița, Olt, Teleorman și Vrancea
În temeiul art. 108 din Constituția României, republicată, al art. 7 și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acumularea de către
Administrația Națională a Rezervelor de Stat în anul 2005,
ca stoc de urgență, a cantității de 400 de bucăți de
construcții ușoare din elemente modulate pentru cazarea
familiilor sinistrate.
(2) Acumularea cantității prevăzute la alin. (1) se va
face în regim de urgență, din țară sau din import,
finanțarea fiind asigurată din Fondul de intervenție la
dispoziția Guvernului, prevăzut în bugetul de stat pe
anul 2005, pentru înlăturarea efectelor inundațiilor, prin
majorarea bugetului Administrației Naționale a Rezervelor
de Stat pe anul 2005 la titlul 70 îCheltuieli de capital“,
articolul 71 îStocuri pentru rezerva de stat și de mobilizare“
cu suma de 7.000 mii lei (RON).
(3) Pentru asigurarea fondurilor prevăzute la alin. (2) se
suplimentează Fondul de intervenție la dispoziția Guvernului
cu suma de 3.945 mii lei (RON) din Fondul de rezervă

bugetară la dispoziția Guvernului, prevăzut în bugetul de
stat pe anul 2005.
(4) Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Administrației
Naționale a Rezervelor de Stat.
(5) Ministerul Transporturilor, Construcțiilor și Turismului
împreună cu Administrația Națională a Rezervelor de Stat
vor elabora caietul de sarcini pentru achiziționarea, în
conformitate cu legislația în vigoare, a produsului prevăzut
la alin. (1).
Art. 2. — Se acordă un ajutor umanitar de urgență, cu
titlu gratuit, în limita sumei de 5.162,5 mii lei (RON),
constând în 295 de bucăți de construcții ușoare din elemente
modulate, conform anexei care face parte integrantă din
prezenta hotărâre, pentru cazarea provizorie a persoanelor
sinistrate ale căror case au fost distruse în urma

10

MONITORUL OFICIAL AL ROMÂNIEI, PARTEA I, Nr. 1.004/11.XI.2005

fenomenelor meteorologice nefavorabile din perioada
august—septembrie 2005 din județele Bacău, Galați,
Giurgiu, Ialomița, Olt, Teleorman și Vrancea și care nu pot
fi reconstruite decât începând din primăvara anului 2006.
Art. 3. — Administrația Națională a Rezervelor de Stat
va scădea din gestiune la prețurile de înregistrare, prin
conturile îFinanțarea din bugetul de stat privind anii
precedenți și alte surse“, cantitatea de 295 de bucăți de
construcții ușoare din elemente modulate pentru cazarea
familiilor sinistrate, aprobate a fi scoase din rezervele de
stat, potrivit prezentei hotărâri, pe baza avizelor de
expediție și a proceselor-verbale de predare-primire
semnate de împuterniciții desemnați de instituția prefectului
din județele Bacău, Galați, Giurgiu, Ialomița, Olt, Teleorman
și Vrancea.
Art. 4. — (1) Transportul construcțiilor ușoare din
elemente modulate pentru cazarea familiilor sinistrate până
la locul indicat de instituția prefectului din județele Bacău,
Galați, Giurgiu, Ialomița, Olt, Teleorman și Vrancea se va
efectua în regim de urgență prin grija unităților teritoriale
din subordinea Administrației Naționale a Rezervelor de
Stat.
(2) Cheltuielile legate de transportul produsului se
suportă de Administrația Națională a Rezervelor de Stat, în
limita bugetului aprobat.
(3) Distribuirea către populația sinistrată se va face de
comitetul județean pentru situații de urgență, prin grija
instituției prefectului din județele Bacău, Galați, Giurgiu,
Ialomița, Olt, Teleorman și Vrancea.
(4) Preluarea locuințelor de către persoanele sinistrate
se face conform listelor întocmite de instituția prefectului,
avizate de Ministerul Transporturilor, Construcțiilor și
Turismului, pe bază de proces-verbal de predare-primire,
cu precizarea obligațiilor și îndatoririlor primitorului, întocmit
după modelul contractului-cadru de închiriere prevăzut în
anexa nr. 8 la Hotărârea Guvernului nr. 1.275/2000 privind
aprobarea Normelor metodologice pentru punerea în
aplicare a prevederilor Legii locuinței nr. 114/1996, cu
modificările ulterioare, pe termen de un an calendaristic,
dar nu mai puțin decât perioada necesară rezolvării
situației locative definitive a sinistratului beneficiar de
locuință provizorie.

(5) Schimbarea, sub orice formă, a destinației,
deteriorarea, distrugerea sau modificarea constructivă a
construcțiilor ușoare din elemente modulate acordate ca
ajutor umanitar din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 5. — (1) Instituția prefectului din județele Bacău,
Galați, Giurgiu, Ialomița, Olt, Teleorman și Vrancea vor
justifica distribuirea produsului scos din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediile instituțiilor prefectului din județele Bacău,
Galați, Giurgiu, Ialomița, Olt, Teleorman și Vrancea, în
vederea punerii lor la dispoziție organelor de control
abilitate.
Art. 6. — Autoritățile administrației publice locale din
județele Bacău, Galați, Giurgiu, Ialomița, Olt, Teleorman și
Vrancea vor asigura pentru fiecare zonă sinistrată:
a) locațiile pentru amplasarea construcțiilor ușoare din
elemente modulate pentru cazarea familiilor sinistrate, altele
decât cele unde urmează să se reconstruiască locuințele
distruse;
b) energia electrică necesară iluminatului și, după caz,
încălzirii din sursă electrică;
c) grupuri sanitare și surse de apă potabilă.
Art. 7. — (1) Pe măsura finalizării reconstrucției
locuințelor, instituția prefectului din județele Bacău, Galați,
Giurgiu, Ialomița, Olt, Teleorman și Vrancea vor prelua de
la populație construcțiile ușoare din elemente modulate
acordate în condițiile prezentei hotărâri.
(2) Preluarea se va face pe bază de proces-verbal de
predare-primire, cu constatarea stării constructiv-funcționale
și aplicarea măsurilor, după caz.
(3) Construcțiile ușoare din elemente modulate astfel
preluate vor fi transmise, în condițiile legii, inspectoratelor
județene pentru situații de urgență, care vor asigura
demontarea și conservarea acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 3 noiembrie 2005.
Nr. 1.355.

ANEXĂ
REPARTIZAREA

pe județe a construcțiilor ușoare din elemente modulate pentru cazarea
familiilor sinistrate, acordate ca ajutor umanitar din rezervele de stat
Nr.
crt.

1.
2.
3.
4.
5.
6.
7.

Județul

Bacău
Galați
Ialomița
Giurgiu
Olt
Teleorman
Vrancea

T O T A L:

Cantitatea

66
70
20
2
3
42
92
295

MONITORUL OFICIAL AL ROMÂNIEI, PARTEA I, Nr. 1.004/11.XI.2005

11

GUVERNUL ROMÂNIEI

HOTĂRÂRE
privind exercitarea de către România a președinției Comitetului Miniștrilor al Consiliului Europei
în perioada 15 noiembrie 2005 — 15 mai 2006
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă exercitarea de către România a
președinției Comitetului Miniștrilor al Consiliului Europei în
perioada 15 noiembrie 2005 — 15 mai 2006.
Art. 2. — (1) În vederea realizării conceptului și punerii
în aplicare a planului de activități se constituie un grup de
lucru a cărui activitate se va desfășura pe perioada
președinției României la Comitetul Miniștrilor al Consiliului
Europei. Acesta va funcționa în subordinea Consiliului
interministerial pentru relații externe și afaceri europene.
(2) Grupul de lucru este condus de ministrul afacerilor
externe și are în componență reprezentanți, la nivel de
secretar de stat sau echivalent, din cadrul următoarelor
instituții:
a) Administrația Prezidențială;
b) Secretariatul General al Guvernului;
c) Cancelaria Primului-Ministru;
d) Ministerul Afacerilor Externe;
e) Ministerul Educației și Cercetării;
f) Ministerul Muncii, Solidarității Sociale și Familiei;
g) Ministerul Justiției;
h) Ministerul Finanțelor Publice;
i) Ministerul Transporturilor, Construcțiilor și Turismului;
j) Ministerul Administrației și Internelor;
k) Ministerul Culturii și Cultelor;
l) Ministerul Mediului și Gospodăririi Apelor;
m) Institutul Național al Magistraturii;
n) Serviciul de Informații Externe;
o) Serviciul Român de Informații;
p) Autoritatea Națională pentru Tineret;
q) Oficiul Guvernamental pentru Republica Moldova;
r) Departamentul pentru Relații Interetnice;
s) Agenția Națională pentru Romi;

t) Autoritatea Națională pentru Protecția Drepturilor
Copilului;
u) Autoritatea Națională pentru Persoanele cu Handicap.
(3) În desfășurarea activității sale grupul de lucru
cooperează și cu alte instituții publice și private, precum și
cu organizații guvernamentale și neguvernamentale.
(4) Grupul de lucru poate constitui subgrupuri tematice
formate din reprezentanți ai instituțiilor prevăzute la
alin. (2), ai altor autorități și instituții publice, precum și ai
persoanelor juridice de drept privat.
Art. 3. — Pentru asigurarea pregătirii organizării de
către România a mandatului președinției Comitetului
Miniștrilor al Consiliului Europei, la Ministerul Afacerilor
Externe se constituie, de la data intrării în vigoare a
prezentei hotărâri, o echipă de lucru formată din experți în
cadrul Direcției OSCE, Consiliul Europei și drepturile
omului.
Art. 4. — (1) Cheltuielile aferente pregătirii și organizării
activităților programate a se desfășura pe perioada
exercitării de către România a președinției Comitetului
Miniștrilor al Consiliului Europei, în valoare totală de
4.752.000 lei (RON), se vor asigura cu prioritate, din
bugetele aprobate, de către instituțiile publice prevăzute în
anexa care face parte integrantă din prezenta hotărâre.
(2) Pentru asigurarea finanțării pregătirii și organizării
activităților aferente exercitării președinției române a
Comitetului Miniștrilor al Consiliului Europei se pot atrage
fonduri provenite din donații și sponsorizări ale persoanelor
fizice și ale persoanelor juridice, din țară și din străinătate,
alte surse atrase în condițiile legii, precum și resurse
financiare externe.
(3) Instituțiile implicate răspund de utilizarea fondurilor
alocate, potrivit prevederilor legale.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Ministrul culturii și cultelor,
Adrian Iorgulescu
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.366.

12

MONITORUL OFICIAL AL ROMÂNIEI, PARTEA I, Nr. 1.004/11.XI.2005
ANEXĂ

PREȘEDINȚIA COMITETULUI MINIȘTRILOR AL CONSILIULUI EUROPEI
ALOCAREA BUGETULUI

pe perioada noiembrie 2005 — mai 2006
TOTAL: 4.752.000 RON, dintre care:
— 411.000 RON pentru anul 2005;
— 4.341.000 RON pentru anul 2006.
I. Ministerul Afacerilor Externe — 2.808.000 RON,
dintre care:
— 306.000 RON pentru anul 2005;
— 2.502.000 RON pentru anul 2006.
1. Dimensiunea instituțională
— 2 sesiuni ministeriale ale Comitetului Miniștrilor,
președintele Comitetului Miniștrilor + 4, 4 zile (avion
special, diurnă, cazare) — circa 216.000 RON:
— 2005 — 108.000 RON;
— 2006 — 108.000 RON;
— 2 vizite în România ale secretarului general al
Consiliului Europei, 6 zile (transport intern, dejun, recepție
etc.) — circa 36.000 RON:
— 2006 — 36.000 RON;
— 2 vizite în România ale președintelui Congresului
Puterilor Locale și Regionale din Europa, 6 zile (transport
intern, dejun, recepție etc.) — circa 36.000 RON:
— 2005 — 18.000 RON;
— 2006 — 18.000 RON.
2. Dimensiunea parlamentară
— 2 sesiuni ale Adunării parlamentare a Consiliului
Europei, președintele Comitetului Miniștrilor + 4, 4 zile
(transport internațional, diurnă, cazare) — circa 216.000 RON:
— 2006 — 216.000 RON.
3. Relația cu alte organizații internaționale
— 1 reuniune Consiliul Europei — OSCE, la Viena
(președintele Comitetului Miniștrilor + 4) — circa 108.000 RON:
— 2006 — 108.000 RON;
— 1 reuniune Consiliul Europei — Uniunea Europeană,
la Strasbourg (președintele Comitetului Miniștrilor + 4) —
circa 108.000 RON:
— 2006 — 108.000 RON.
4. Dimensiunea operațională
Turnee ale președintelui Comitetului Miniștrilor în
principalele zone cu potențial conflictual, după cum urmează:
— 2 turnee x 108.000 RON (medie) = 216.000 RON
Balcani (Serbia și Muntenegru, Kosovo, Albania,
Macedonia):
— 1 turneu, președintele în exercițiu + 2, 2 zile (avion
special, cazare, diurnă)
Ucraina, Republica Moldova:
— 1 turneu, președintele în exercițiu + 2, 2 zile
(transport internațional, diurnă, cazare)
— 2006 — 216.000 RON.
5. Seminarii, colocvii, reuniuni organizate în România —
circa 80 de persoane/eveniment, 2—4 zile/eveniment
(închiriere și decorare săli, închiriere mașini/microbuze,
traducere, dejun, răcoritoare, materiale birotică și materiale
promoționale, acoperire cheltuieli pentru unii invitați străini
etc.):
— 5 evenimente x 126.000 RON (medie) — 630.000 RON;
— 1 reuniune restrânsă (circa 50 de persoane) —
90.000 RON;
— 2006 — 720.000 RON.
6. Conferințe/reuniuni organizate în România —
circa 150—200 de persoane/eveniment, 2—4 zile/eveniment
(închiriere și decorare săli, închiriere mașini/microbuze,
traducere, dejun, răcoritoare, materiale birotică și materiale
promoționale, acoperire cheltuieli pentru unii invitați străini etc.):
— 2 evenimente x 288.000 RON (medie) — 576.000
RON:
— 2006 — 576.000 RON.

7. Activități de protocol ale Misiunii Permanente — circa
180.000 RON:
— 2006 — 180.000 RON.
8. Prestări de servicii pentru dimensiunea de comunicare
publică și promoțională (consultanță, materiale de birotică
promoționale, materiale promoționale privind România etc.) —
circa 396.000 RON:
— 2005 — 180.000 RON;
— 2006 — 216.000 RON.
II. Ministerul Culturii și Cultelor — 115.000 RON, din
care:
— 15.000 RON pentru anul 2005;
— 100.000 RON pentru anul 2006;
— 1 seminar finanțat în comun cu Consiliul Europei —
circa 70 de persoane/eveniment, 3 zile (închiriere și
decorare săli, închiriere mașini/microbuze, traducere, dejun,
răcoritoare, materiale birotică și materiale promoționale,
acoperire cheltuieli pentru unii invitați străini etc.) — circa
15.000 RON pentru anul 2005;
— 1 seminar și o reuniune finanțate în comun cu Consiliul
Europei — circa 70 de persoane/eveniment, 2—4 zile
(închiriere și decorare săli, închiriere mașini/microbuze,
traducere, dejun, răcoritoare, materiale birotică și materiale
promoționale, acoperire cheltuieli pentru unii invitați străini
etc.) — circa 100.000 RON pentru anul 2006.
III. Secretariatul General al Guvernului — 577.000 RON,
dintre care:
— 90.000 RON pentru anul 2005;
— 487.000 RON pentru anul 2006.
a) Departamentul pentru Relații Interetnice — 342.000 RON,
dintre care:
— 90.000 RON pentru anul 2005;
— 252.000 RON pentru anul 2006;
— seminarii, colocvii, reuniuni organizate în România —
circa 80 de persoane/eveniment, 2—4 zile/eveniment
(închiriere și decorare săli, închiriere mașini/microbuze,
traducere, dejun, răcoritoare, materiale birotică și materiale
promoționale, acoperire cheltuieli pentru unii invitați străini
etc.):
— 2 evenimente x 126.000 RON (medie) — 252.000 RON;
— 1 reuniune restrânsă (circa 50 de persoane) —
90.000 RON.
b) Agenția Națională pentru Romi — 235.000 RON
pentru anul 2006:
— conferință organizată în România în cooperare cu
Consiliul Europei și OSCE — circa 150—200 de persoane,
2—4 zile (închiriere și decorare săli, închiriere
mașini/microbuze, traducere, dejun, răcoritoare, materiale
birotică și materiale promoționale, acoperire cheltuieli pentru
unii invitați străini etc.) — 150.000 RON;
— reuniune organizată în România în cooperare cu
Consiliul Europei — circa 100—120 de persoane/eveniment,
2—4 zile/eveniment (închiriere și decorare săli, închiriere
mașini/microbuze, traducere, dejun, răcoritoare, materiale
birotică și materiale promoționale, acoperire cheltuieli pentru
unii invitați străini etc.) — 85.000 RON.
IV. Ministerul Educației și Cercetării — 208.000 RON
pentru anul 2006:
— conferință organizată în România — circa 150—200
de persoane, 2—4 zile [închiriere săli și echipamente,
închiriere mașini/microbuze, traducere simultană, cheltuieli
zilnice de masă, cocteil, masă oficială, pauze cafea,
amenajări și materiale promoționale (banner, afișe),
aranjamente florale, program cultural, cadouri, cazare și

MONITORUL OFICIAL AL ROMÂNIEI, PARTEA I, Nr. 1.004/11.XI.2005
transport internațional pentru o parte a delegaților, program
cultural] — 208.000 RON.
V. Ministerul Administrației și Internelor — 144.000 RON
pentru anul 2006:
— reuniune organizată în România — circa 100 de
persoane/eveniment, 2—4 zile/eveniment (închiriere și
decorare săli, închiriere mașini/microbuze, traducere, dejun,
răcoritoare, materiale birotică și materiale promoționale,
acoperire cheltuieli pentru unii invitați străini etc.) —
144.000 RON.
VI. Ministerul Mediului și Gospodăririi Apelor —
288.000 RON pentru anul 2006:
— conferință organizată în România — circa 150—200
de persoane, 2—4 zile (închiriere și decorare săli,
închiriere mașini/microbuze, traducere, dejun, răcoritoare,
materiale birotică și materiale promoționale, acoperire
cheltuieli pentru unii invitați străini etc.) — 288.000 RON.
VII. Ministerul Transporturilor, Construcțiilor și
Turismului — 108.000 RON pentru anul 2006:
— reuniune organizată în România — circa 60 de
persoane/eveniment, 2—4 zile/eveniment (închiriere și
decorare săli, închiriere mașini/microbuze, traducere, dejun,
răcoritoare, materiale birotică și materiale promoționale,
acoperire cheltuieli pentru unii invitați străini etc.) —
108.000 RON.

13

VIII. Ministerul Muncii, Solidarității Sociale și Familiei
(Autoritatea Națională pentru Persoanele cu Handicap) —
144.000 RON pentru anul 2006:
— reuniune organizată în România — circa 100 de
persoane/eveniment, 2—4 zile/eveniment (închiriere și
decorare săli, închiriere mașini/microbuze, traducere, dejun,
răcoritoare, materiale birotică și materiale promoționale,
acoperire cheltuieli pentru unii invitați străini etc.) —
144.000 RON.
IX. Autoritatea Națională pentu Tineret — 108.000 RON
pentru anul 2006:
— reuniune organizată în România — circa 60 de
persoane/eveniment, 2—4 zile/eveniment (închiriere și
decorare săli, închiriere mașini/microbuze, traducere, dejun,
răcoritoare, materiale birotică și materiale promoționale,
acoperire cheltuieli pentru unii invitați străini etc.) —
108.000 RON.
X. Consiliul Superior al Magistraturii (Institutul Național
al Magistraturii) — 252.000 RON pentru anul 2006:
— seminarii, colocvii, reuniuni organizate în România —
circa 80 de persoane/eveniment, 2—4 zile/eveniment
(închiriere și decorare săli, închiriere mașini/microbuze,
traducere, dejun, răcoritoare, materiale birotică și materiale
promoționale, acoperire cheltuieli pentru unii invitați
străini etc.);
— 2 evenimente x 126.000 RON (medie) — 252.000 RON.

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului privind concursul de admitere la Școala Națională de Grefieri
În temeiul dispozițiilor art. 133 alin. (5) și (7) din Constituția României, republicată, și ale art. 23 alin. (1) din
Legea nr. 317/2004 privind Consiliul Superior al Magistraturii, republicată,
având în vedere prevederile art. 7, art. 36 și ale art. 94 alin. (2) din Legea nr. 567/2004 privind statutul
personalului auxiliar de specialitate al instanțelor judecătorești și al parchetelor de pe lângă acestea,
Plenul Consiliului Superior al Magistraturii h o t ă r ă ș t e:
Art. I. — Regulamentul privind concursul de admitere la
Școala Națională de Grefieri, aprobat prin Hotărârea
Plenului Consiliului Superior al Magistraturii nr. 91/2005,
publicat în Monitorul Oficial al României, Partea I, nr. 266
din 31 martie 2005, se modifică și se completează după
cum urmează:
1. Titlul regulamentului va avea următorul cuprins:
,,REGULAMENT
privind organizarea și desfășurarea concursului
de admitere la Școala Națională de Grefieri
și a concursului pentru ocuparea posturilor vacante
la instanțele judecătorești și la parchetele
de pe lângă acestea“
2. La articolul 2, după alineatul (1) se introduc două noi
alineate, alineatele (11) și (12), cu următorul cuprins:
î(1 1 ) În cazuri excepționale, Consiliul Superior al
Magistraturii poate decide organizarea de concursuri la nivel
național pentru ocuparea posturilor vacante de grefier la
instanțele judecătorești și la parchetele de pe lângă acestea.
(12) Concursurile prevăzute la alin. (11) se organizează
de Școala Națională de Grefieri cu concursul curților de
apel și al parchetelor de pe lângă acestea, sub
coordonarea Consiliului Superior al Magistraturii.“

3. La articolul 3 se introduce un nou alineat,
alineatul (2), cu următorul cuprins:
î(2) La concursul pentru ocuparea posturilor vacante de
grefier la instanțele judecătorești și la parchetele de pe
lângă acestea au dreptul să participe persoanele care
îndeplinesc condițiile prevăzute la alin. (1) și fac dovada că
posedă cunoștințe de operare pe calculator sau de
dactilografiere.“
4. La articolul 4, alineatul (1) va avea următorul cuprins:
îArt. 4. — (1) Tematica și data desfășurării concursurilor
sunt stabilite prin hotărâre a Consiliului Superior al
Magistraturii, la propunerea Consiliului de conducere al
Școlii Naționale de Grefieri.“
5. Articolul 5 va avea următorul cuprins:
îArt. 5. — Pentru înscrierea la concurs candidații vor
plăti o taxă stabilită prin hotărâre a Consiliului Superior al
Magistraturii, taxă ce va fi folosită pentru organizarea
concursului, constând în cheltuieli de logistică, închirieri de
săli de concurs și plata comisiilor de concurs arătate mai
jos în cuprinsul prezentului regulament.“
6. La articolul 6, alineatul (1) va avea următorul cuprins:
îArt. 6. — (1) Data și locul susținerii concursului de
admitere la Școala Națională de Grefieri, tematica, durata

14

MONITORUL OFICIAL AL ROMÂNIEI, PARTEA I, Nr. 1.004/11.XI.2005

cursurilor, numărul de locuri și modalitatea repartizării pe
posturi, precum și cuantumul taxei de înscriere la concurs
vor fi afișate la sediile Consiliului Superior al Magistraturii,
Școlii Naționale de Grefieri și ale tribunalelor, cu cel puțin
60 de zile înainte de data începerii concursului.“
7. La articolul 6, după alineatul (1) se introduce un nou
alineat, alineatul (11), cu următorul cuprins:
î(11) Data și locul susținerii concursului pentru ocuparea
posturilor vacante de grefier la instanțele judecătorești și la
parchetele de pe lângă acestea, tematica, numărul de
locuri și modalitatea repartizării pe posturi, precum și
cuantumul taxei de înscriere la concurs vor fi afișate la
sediile Consiliului Superior al Magistraturii, Școlii Naționale
de Grefieri și ale tribunalelor, cu cel puțin 30 de zile
înainte de data începerii concursului.“
8. La articolul 6, alineatul (2) va avea următorul
cuprins:
î(2) Aceste date vor fi publicate și pe site-urile Școlii
Naționale de Grefieri și Consiliului Superior al Magistraturii.
Anunțul privind desfășurarea concursurilor se va publica și
într-un cotidian central.“
9. La articolul 8 alineatul (2), după litera g) se introduce
o nouă literă, litera h), cu următorul cuprins:
îh) dovada privind cunoștințele de operare pe calculator
sau dactilografiere, după caz.“
10. La articolul 9, alineatul (1) va avea următorul cuprins:
îArt. 9. — (1) Dosarele pentru înscrierea la concursul
de admitere la Școala Națională de Grefieri se depun, cu
cel puțin 40 de zile înainte de data concursului, la
cabinetele președinților tribunalelor în a căror rază
teritorială domiciliază candidații. Pe baza acestora se va
completa baza de date pusă la dispoziția tribunalelor de
către Consiliul Superior al Magistraturii.“
11. La articolul 9, după alineatul (1) se introduce un
nou alineat, alineatul (11), cu următorul cuprins:
î(1 1) Dosarele pentru înscrierea la concursul pentru
ocuparea posturilor vacante de grefier la instanțele
judecătorești și la parchetele de pe lângă acestea se
depun, cu cel puțin 20 de zile înainte de data concursului,
la cabinetele președinților tribunalelor în a căror rază
teritorială domiciliază candidații. Pe baza acestora se va
completa baza de date pusă la dispoziția tribunalelor de
către Consiliul Superior al Magistraturii.“
12. La articolul 9, alineatul (2) va avea următorul cuprins:
î(2) Președinții tribunalelor vor înainta dosarele
candidaților și baza de date, cu cel puțin 35 de zile înainte
de data concursului de admitere la Școala Națională de
Grefieri, la Consiliul Superior al Magistraturii.“
13. La articolul 9, după alineatul (2) se introduce un
nou alineat, alineatul (3), cu următorul cuprins:
î(3) Președinții tribunalelor vor înainta dosarele
candidaților și baza de date, cu cel puțin 18 zile înainte de
data concursului pentru ocuparea posturilor vacante de
grefier la instanțele judecătorești și la parchetele de pe
lângă acestea, la Consiliul Superior al Magistraturii.“
14. La articolul 10, alineatul (1) va avea următorul cuprins:
îArt. 10. — (1) Verificarea dosarelor candidaților privind
îndeplinirea condițiilor prevăzute la art. 3 se realizează de
comisia de organizare a concursului sau de comisia
centrală de organizare a concursului, după caz.“
15. La articolul 10, după alineatul (2) se introduce un
nou alineat, alineatul (21), cu următorul cuprins:
î(21) Lista candidaților respinși se afișează în condițiile
art. 6 alin. (1), cu 15 zile înainte de data concursului
pentru ocuparea posturilor vacante de grefier la instanțele
judecătorești și la parchetele de pe lângă acestea.“
16. La articolul 10, după alineatul (4) se introduce un
nou alineat, alineatul (5), cu următorul cuprins:
î(5) Contestațiile vor fi soluționate prin hotărâre definitivă
de comisia centrală de organizare a concursului, în termen
de 24 de ore, rezultatele fiind comunicate de îndată, în
condițiile art. (6) alin. (1).“

17. Articolul 12 va avea următorul cuprins:
îArt. 12. — (1) Pentru concursul de admitere la Școala
Națională de Grefieri, Consiliul Superior al Magistraturii
numește, la propunerea acestei școli, comisia de organizare
a concursului, comisia de elaborare a subiectelor, comisiile
de corectare și comisia de soluționare a contestațiilor.
(2) Pentru concursul de ocupare a posturilor vacante de
grefier la instanțele judecătorești și la parchetele de pe
lângă acestea, Consiliul Superior al Magistraturii numește,
la propunerea Școlii Naționale de Grefieri, comisia centrală
de organizare a concursului, comisia de elaborare a
subiectelor și comisia de soluționare a contestațiilor,
precum și, la propunerea curților de apel și a parchetelor
de pe lângă acestea, comisiile teritoriale de organizare a
concursului și comisiile de corectare.“
18. Titlul secțiunii a II-a din capitolul III va avea
următorul cuprins:
îSECȚIUNEA a II-a
Comisia de organizare a concursului de admitere
la Școala Națională de Grefieri“

19. După articolul 14 se introduce o nouă secțiune,
secțiunea a II1-a, cu următorul cuprins:
îSECȚIUNEA a II1-a
Comisiile de organizare a concursului de ocupare a posturilor
vacante de grefier la instanțele judecătorești
și la parchetele de pe lângă acestea

Art. 14 1 . — Comisia centrală de organizare a
concursului este compusă din președinte și cel puțin
5 membri, în funcție de numărul candidaților.
Art. 14 2 . — Comisia centrală de organizare a
concursului organizează și supraveghează întreaga
desfășurare a concursului și are următoarele atribuții
principale:
a) înregistrarea și verificarea cererilor și a documentelor
anexate, necesare înscrierii, și constituirea bazei de date
privind concursul de admitere;
b) transmiterea tabelelor nominale ale candidaților
declarați înscriși către comisiile teritoriale de organizare a
concursului;
c) tipărirea tezelor de concurs și transmiterea acestora
pe bază de proces-verbal către comisiile teritoriale de
organizare a concursului;
d) asigurarea tehnoredactării și a comunicării prin poșta
electronică sau prin fax a subiectelor și baremurilor de
corectare către comisiile teritoriale de organizare a
concursului;
e) întocmirea și afișarea tabelului nominal cu rezultatele
concursului, în ordinea descrescătoare a mediilor;
f) primirea contestațiilor, însoțite de lucrările contestate,
de la comisiile teritoriale de organizare a concursului și
transmiterea lor sub semnătură președintelui comisiei de
rezolvare a contestațiilor;
g) întocmirea clasificării finale a candidaților, după
primirea rezultatelor contestațiilor.
Art. 14 3 . — Comisiile teritoriale de organizare a
concursului sunt compuse din președinte și cel puțin
2 membri, în funcție de numărul candidaților.
Art. 14 4 . — Comisiile teritoriale de organizare a
concursului organizează și supraveghează întreaga
desfășurare a acestuia la nivelul curții de apel și al
parchetului de pe lângă aceasta și are următoarele atribuții
principale:
a) primirea tabelului nominal al candidaților declarați
înscriși în circumscripția curții de apel;
b) asigurarea sălilor de concurs;
c) repartizarea nominală a candidaților în sălile de
concurs;
d) întocmirea listelor cuprinzând persoanele care vor
asigura supravegherea candidaților pe timpul susținerii
probelor scrise, verificarea identității acestora și sigilarea
lucrărilor scrise;
e) numirea, pentru fiecare sală, a persoanelor care vor
supraveghea desfășurarea probelor scrise, dintre care o

MONITORUL OFICIAL AL ROMÂNIEI, PARTEA I, Nr. 1.004/11.XI.2005
persoană este responsabil de sală; acestea nu trebuie să
aibă rude, până la gradul al patrulea inclusiv, printre
candidați;
f) primirea subiectelor și a baremurilor de la comisia
centrală de organizare a concursului, asigurarea multiplicării
și a securizării acestora;
g) distribuirea plicurilor sigilate cu subiecte
responsabililor sălilor de concurs, astfel încât la ora de
începere a concursului acestea să poată fi desfăcute în
prezența candidaților;
h) verificarea exactității și a corectitudinii transcrierii pe
tablă a subiectelor, atunci când este cazul;
i) verificarea modului în care numărul lucrărilor și
numărul paginilor acestora, predate de candidați
responsabilului de sală, corespund înscrisurilor din
borderoul de predare a lucrărilor;
j) predarea lucrărilor candidaților, însoțite de un borderou
pentru fiecare disciplină, în care se menționează numărul
lucrărilor și al paginilor acestora, precum și a baremurilor
de corectare președintelui comisiei de corectare;
k) predarea tezelor nefolosite și anulate, pe bază de
proces-verbal, președintelui comisiei centrale de organizare
a concursului.“
20. Titlul secțiunii a III-a din capitolul III va avea
următorul cuprins:
î SECȚIUNEA a III-a
Comisiile de elaborare a subiectelor“

21. La articolul 15, alineatele (1) și (2) vor avea
următorul cuprins:
îArt. 15. — (1) Comisiile de elaborare a subiectelor și
de stabilire a baremurilor se constituie separat pentru
fiecare concurs și sunt formate din cel puțin 2 membri
pentru fiecare disciplină, numiți dintre magistrați și/sau
cadre didactice universitare, după caz.
(2) Comisiile de elaborare a subiectelor sunt conduse
fiecare de un președinte numit de Consiliul Superior al
Magistraturii dintre membrii acestora.“
22. Alineatul (3) al articolului 15 se abrogă.
23. Articolul 16 va avea următorul cuprins:
îArt. 16. — (1) Comisiile de elaborare a subiectelor
elaborează subiectele și stabilesc baremurile de corectare,
în condițiile prevăzute de prezentul regulament.
(2) Membrii comisiilor de elaborare a subiectelor nu pot
face parte din comisiile de corectare.“
24. După articolul 16 se introduce o nouă secțiune,
secțiunea a III1-a, cu următorul cuprins:
,,SECȚIUNEA a III1-a
Comisiile de corectare

Art. 16 1 — (1) Comisiile de corectare se constituie
separat pentru fiecare concurs și sunt formate din cel puțin
2 membri pentru fiecare disciplină, numiți dintre magistrați
și/sau cadre didactice universitare, după caz.
(2) Comisiile de corectare sunt conduse fiecare de un
președinte numit de Consiliul Superior al Magistraturii dintre
membrii acestora.
Art. 16 2 . — Comisiile de corectare au următoarele
atribuții:
a) corectarea lucrărilor pe baza baremurilor stabilite;
b) înscrierea notelor pentru fiecare materie în borderoul
de notare;
c) predarea lucrărilor corectate și a borderourilor de
notare președintelui comisiei de corectare, care le va
preda, pe bază de proces-verbal, președintelui comisiei de
organizare a concursului sau, după caz, președintelui
comisiei centrale de organizare a concursului.“
25. La articolul 17, alineatul (1) va avea următorul
cuprins:
îArt. 17. — (1) Comisiile de soluționare a contestațiilor,
constituite pentru fiecare concurs, sunt formate din
magistrați și cadre didactice universitare, alții decât cei care
fac parte din comisia de corectare.“

15

26. La articolul 18, litera c) va avea următorul cuprins:
îc) predarea lucrărilor recorectate și a borderourilor de
notare președintelui comisiei de soluționare a contestațiilor,
care le va preda, pe bază de proces-verbal, președintelui
comisiei de organizare a concursului sau, după caz,
președintelui comisiei centrale de organizare a concursului.“
27. Titlul capitolului IV va avea următorul cuprins:
îCAPITOLUL IV
Desfășurarea concursurilor“
28. Articolul 19 va avea următorul cuprins:
îArt. 19. — Examinarea candidaților la concursul de
admitere la Școala Națională de Grefieri se face prin
susținerea unei probe scrise la următoarele discipline:
a) pentru cursurile cu durata de 2 ani:
1. limba română;
2. organizare judecătorească;
3. Constituția României;
b) pentru cursurile cu durata de un an:
1. organizare judecătorească;
2. procedură civilă;
3. procedură penală.“
29. După articolul 19 se introduce un nou articol,
articolul 191, cu următorul cuprins:
îArt. 191. — Examinarea candidaților la concursul de
ocupare a posturilor vacante de grefier la instanțele
judecătorești și parchete se face prin susținerea unei probe
la următoarele discipline:
1. organizare judecătorească;
2. procedură civilă;
3. procedură penală.“
30. Articolul 20 va avea următorul cuprins:
îArt. 20. — (1) Pentru concursul de admitere la Școala
Națională de Grefieri, subiectele de concurs vor fi elaborate
în ziua concursului, multiplicate, puse în plicuri separate,
sigilate, care vor fi predate președintelui comisiei de
organizare a concursului cu o jumătate de oră înainte de
începerea probei scrise.
(2) Pentru concursul de ocupare a posturilor vacante de
grefieri la instanțele judecătorești și parchete, subiectele de
concurs și baremurile de corectare vor fi elaborate în ziua
concursului și vor fi predate președintelui comisiei centrale
de organizare a concursului. Acesta le va transmite prin
poșta electronică sau prin fax președinților comisiilor
teritoriale de organizare a concursului cu o jumătate de oră
înainte de începerea probei scrise. Președintele comisiei
teritoriale de organizare a concursului va confirma imediat
primirea subiectelor, în aceeași modalitate. Subiectele de
concurs vor fi multiplicate, puse în plicuri separate și
sigilate.“
31. La articolul 21, alineatele (1), (4), (5), (6), (10) și (12)
vor avea următorul cuprins:
îArt. 21. — (1) Comisia de organizare a concursului
sau, după caz, comisia teritorială de organizare a
concursului afișează pe ușa fiecărei săli tabelele nominale
cu candidații repartizați în sală.
............................................................................................
(4) Înainte de comunicarea subiectelor candidații își
înscriu numele și prenumele pe colțul foii care urmează să
fie lipit la predarea lucrării, după care se aplică ștampila
Consiliului Superior al Magistraturii sau, după caz, ștampila
curții de apel ori a parchetului de pe lângă curtea de apel
în circumscripția căreia se desfășoară examenul.
(5) Ora stabilită de comisia de organizare a concursului
sau, după caz, de comisia centrală de organizare a
concursului pentru începerea probei scrise va fi aceeași
pentru toate sălile în care se desfășoară concursul.
Plicurile cu subiectele de concurs vor fi înmânate de
președintele comisiei de organizare a concursului, respectiv
de președintele comisiei teritoriale de organizare a
concursului, fiecărui responsabil de sală, în prezența câte
unui candidat din fiecare sală, cu un sfert de oră înaintea
începerii probelor scrise.

16

MONITORUL OFICIAL AL ROMÂNIEI, PARTEA I, Nr. 1.004/11.XI.2005

(6) Pe toată durata desfășurării probelor scrise, în sălile
de concurs au acces persoanele care supraveghează
desfășurarea probelor, membrii comisiilor de organizare și
persoanele desemnate cu aplicarea ștampilei pe colțul
îndoit al colilor, destinate probei scrise. Accesul altor
persoane este interzis cu desăvârșire.
............................................................................................
(10) Dacă examinarea se face în mai multe săli, se va
întocmi câte un borderou pentru fiecare sală. Responsabilii
de sală predau lucrările comisiei de organizare a
concursului sau, după caz, comisiei teritoriale de organizare
a concursului, care le înscrie în borderoul centralizator, pe
baza unui proces-verbal.
............................................................................................
(12) Orice fraudă dovedită se sancționează prin
eliminarea din concurs. În aceste cazuri, responsabilii de
sală întocmesc un proces-verbal în care consemnează
constatările făcute și măsurile luate, iar lucrarea se
anulează cu mențiunea «fraudă». Procesul-verbal se
comunică președintelui comisiei de organizare a concursului
sau, după caz, președintelui comisiei teritoriale de
organizare a concursului.“
32. La articolul 21, după alineatul (10) se introduce un
nou alineat, alineatul (101), cu următorul cuprins:
î(101) La concursul pentru ocuparea posturilor vacante
de grefier la instanțele judecătorești și la parchetele de pe
lângă acestea, președintele comisiei teritoriale de
organizare a concursului va preda lucrările pe bază de
proces-verbal președintelui comisiei de corectare.“
33. La articolul 22, alineatele (1), (2), (4), (6), (7), (8) și
(9) vor avea următorul cuprins:
îArt. 22. — (1) Corectarea lucrărilor se face pe baza
baremurilor stabilite de membrii comisiei de elaborare a
subiectelor pentru fiecare disciplină de concurs, baremuri
care se afișează la sfârșitul fiecărei probe scrise.
(2) Fiecare lucrare scrisă este verificată independent de
2 membri ai comisiei de corectare și apreciată separat, cu
note de la 1 la 10, conform baremurilor de corectare.
Nota 1 se acordă atunci când punctajul obținut de candidat
este mai mic sau egal cu această notă.
............................................................................................
(4) Președintele comisiei de corectare verifică
borderourile și semnalează diferențele mai mari de un
punct dintre notele acordate de cei 2 corectori. În acest
caz, solicită recorectarea lucrării, în condițiile prevăzute la
alineatele precedente.
............................................................................................
(6) Pe timpul verificării lucrările nu vor fi dezlipite,
păstrându-se secret numele candidatului. În prezența tuturor
membrilor comisiei de corectare se înscrie pe fiecare
lucrare nota finală trecută în borderou și se aplică
semnătura președintelui comisiei de corectare, după care

notele se introduc în baza de date și se procedează la
deschiderea lucrărilor.
(7) După deschiderea lucrărilor, comisia de organizare a
concursului sau, după caz, comisia centrală de organizare
a concursului procedează la corelarea numerelor lucrărilor
cu numele candidaților și la centralizarea notelor obținute
la cele 3 discipline de concurs și calculează nota finală,
care reprezintă media notelor acordate la fiecare disciplină
de concurs.
(8) Pe baza mediei generale obținute se întocmește
tabelul de clasificare a candidaților, pe care comisia de
organizare a concursului sau, după caz, comisia centrală
de organizare a concursului îl va afișa la sediile instituțiilor
arătate la art. 7 alin. (1), și se aduce la cunoștință publică
pe paginile de Internet ale Consiliului Superior al
Magistraturii și Școlii Naționale de Grefieri.
(9) Pentru a fi admis la Școala Națională de Grefieri
sau direct pe post, candidatul trebuie să aibă cel puțin
media 6, dar nu mai puțin de 5 la fiecare probă de
concurs.“
34. La articolul 23, alineatul (1) va avea următorul cuprins:
îArt. 23. — (1) Candidații nemulțumiți de notele
acordate la concurs pot depune, în termen de 48 de ore
de la data afișării rezultatelor, contestații la tribunalele la
care au depus cererile de înscriere. Acestea se vor
transmite imediat după înregistrare, prin fax, Consiliului
Superior al Magistraturii. După înregistrarea contestațiilor,
comisia de organizare a concursului sau, după caz,
comisia centrală de organizare a concursului resigilează și
renumerotează lucrările a căror notare este contestată,
înscriindu-le într-un borderou separat. Acestea se predau
comisiei de soluționare a contestațiilor.“
35. La articolul 24, alineatul (2) va avea următorul cuprins:
î(2) Verificarea bunei reputații se face de către Inspecția
judiciară din cadrul Consiliului Superior al Magistraturii.“
36. La articolul 24, după alineatul (3) se introduce un
nou alineat, alineatul (4), cu următorul cuprins:
î(4) În cazul concursului de ocupare a posturilor
vacante de grefier, repartizarea pe post se face la nivel
național, în ordinea descrescătoare a mediilor.“
37. Articolul 26 se abrogă.
Art. II. — Prezenta hotărâre se publică în Monitorul
Oficial al României, Partea I.
Art. III. — Regulamentul privind concursul de admitere
la Școala Națională de Grefieri, aprobat prin Hotărârea
Plenului Consiliului Superior al Magistraturii nr. 91/2005,
publicat în Monitorul Oficial al României, Partea I, nr. 266
din 31 martie 2005, cu modificările și completările
ulterioare, precum și cu modificările și completările aduse
prin prezenta hotărâre, va fi republicat în Monitorul Oficial
al României, Partea I, dându-se textelor o nouă
numerotare.

Președintele Consiliului Superior al Magistraturii,
judecător dr. Dan Lupașcu
București, 26 octombrie 2005.
Nr. 490.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.004/11.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064164]
ISSN 1453—4495

