Anul 173 (XVII) — Nr. 397

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 11 mai 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 104 din 22 februarie 2005 referitoare la
excepția de neconstituționalitate a dispozițiilor
art. 21 alin. (1) din Ordonanța Guvernului
nr. 25/2002 privind unele măsuri de urmărire a
executării obligațiilor asumate prin contractele de
privatizare a societăților comerciale.........................

35.

37.

399.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru aprobarea Legii
nr. 579/2004 privind autorizarea Ministerului
Justiției de a vinde locuințele de serviciu pe care
le are în administrare și a Hotărârii Guvernului
nr. 2.425/2004 pentru aprobarea Normelor
metodologice de aplicare de către Ministerul
Justiției a prevederilor Legii nr. 579/2004 privind
autorizarea Ministerului Justiției de a vinde
locuințele de serviciu pe care le are în
administrare................................................................
— Ordonanță de urgență privind desemnarea
operatorului licențiat al sistemului de transport prin
conducte al produselor petroliere și pentru
consolidarea mediului concurențial privind
transportul produselor petroliere...............................
— Hotărâre pentru aprobarea Protocolului privind
colaborarea dintre Ministerul Administrației și
Internelor din România și Ministerul Federal de
Interne al Republicii Austria în domeniul combaterii
corupției, semnat la Budapesta la 17 martie 2005

Nr.

Pagina

Protocol privind colaborarea dintre Ministerul
Administrației și Internelor din România și
Ministerul Federal de Interne al Republicii Austria
în domeniul combaterii corupției ..............................
403.
2–4

406.

4

6

— Hotărâre pentru aprobarea plății contribuției
financiare a României la programele comunitare
îProgram comunitar referitor la strategia
comunitară-cadru privind egalitatea între femei și
bărbați“ (2001—2005), îProgram comunitar de
acțiune pentru combaterea excluziunii sociale“
(2002—2006) și îMăsuri comunitare de stimulare
în domeniul ocupării forței de muncă“ pentru
anul 2005...................................................................

7

— Hotărâre privind transmiterea unui imobil,
proprietate publică a statului, din administrarea
Ministerului Apărării Naționale în administrarea
Consiliului Județean Tulcea......................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–5

5

907/2004. — Ordin al ministrului transporturilor,
construcțiilor și turismului pentru aprobarea
Reglementării tehnice îNormativ pentru evaluarea
stării de degradare a îmbrăcămintei bituminoase
pentru drumuri cu structuri rutiere suple și semirigide —
Revizuire AND 540—98“, indicativ AND 540—2003 .....

8

2

MONITORUL OFICIAL AL ROMÂNIEI, PARTEA I, Nr. 397/11.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 104
din 22 februarie 2005

referitoare la excepția de neconstituționalitate a dispozițiilor art. 21 alin. (1)
din Ordonanța Guvernului nr. 25/2002 privind unele măsuri de urmărire
a executării obligațiilor asumate prin contractele de privatizare a societăților comerciale
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 21 alin. (1) din Ordonanța Guvernului
nr. 25/2002 privind unele măsuri de urmărire a executării
obligațiilor asumate prin contractele de privatizare a
societăților comerciale, excepție ridicată de Societatea
Comercială îIamsat Prodconstruct“ — S.A. din Pitești în
Dosarul nr. 15.957/2003 al Tribunalului București — Secția
a VI-a comercială.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În acest sens, arată că dreptul de proprietate
nu este afectat în nici un fel prin controlul postprivatizare,
întrucât, în conformitate cu dispozițiile art. 135 alin. (1) din
Constituție, invocat de însuși autorul excepției, statul este
îndreptățit să adopte unele măsuri pentru asigurarea libertății
comerțului și protecția concurenței loiale, precum și să
creeze un cadru favorabil pentru valorificarea tuturor
factorilor de producție.
C U R T E A,

având în vedere actele și lucrările dosarului, reține
următoarele:
Prin Încheierea din 21 septembrie 2004, pronunțată în
Dosarul nr. 15.957/2003, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. 21
alin. (1) din Ordonanța Guvernului nr. 25/2002, excepție
ridicată de Societatea Comercială îIamsat Prodconstruct“ —
S.A. din Pitești.
Autorul excepției de neconstituționalitate arată că
dispozițiile art. 21 alin. (1) din Ordonanța Guvernului
nr. 25/2002 contravin prevederilor art. 1 alin. (3), art. 44
alin. (1) și (2) teza întâi, art. 45 și ale art. 135 alin. (2)
lit. a) din Constituție, întrucât conferă părții contractante,
care are poziția de vânzător într-un contract de vânzarecumpărare de acțiuni într-o procedură de privatizare, o
poziție discreționară și leonină.
În motivarea excepției autorul acesteia arată că poziția
discreționară, de favoare, conferită vânzătorului Autoritatea
pentru Privatizare și Administrarea Participațiilor Statului
este inadmisibilă într-un stat de drept a cărui ordine
juridică este caracterizată, printre altele, de egalitatea de
tratament în justiție și de egalitatea pozițiilor părților
contractante.

Totodată, autorul excepției susține că dispozițiile de lege
criticate anihilează garanțiile dreptului de proprietate ce
privesc creanțele contra statului, inhibă libertatea economică
ce este caracterizată prin libertatea de întreprindere și
lipsesc de conținut egalitatea de șansă în comerț.
Tribunalul București — Secția a VI-a comercială
apreciază că dispozițiile art. 21 alin. (1) din Ordonanța
Guvernului nr. 25/2002 nu contravin prevederilor art. 1
alin. (3) și ale art. 44 alin. (1) și (2) teza întâi din
Constituție, întrucât dreptul de proprietate este garantat de
Legea fundamentală, însă conținutul și limitele acestuia
sunt stabilite prin lege.
Conform opiniei formulate de instanță, dispozițiile de
lege criticate nu încalcă nici prevederile art. 45 și ale
art. 135 alin. (2) lit. a) din Constituție, fiind îconforme cu
cerințele unei economii de piață, prin raportare la stadiul
actual de dezvoltare a societății“. Prin Ordonanța
Guvernului nr. 25/2002, arată instanța, legiuitorul îa
reglementat controlul postprivatizare, precum și modalitățile
de urmărire a executării obligațiilor asumate de cumpărători,
pe perioada derulării contractelor de vânzare-cumpărare de
acțiuni deținute de stat la societățile comerciale“.
Referindu-se la jurisprudența Curții Constituționale,
instanța apreciază că îegalitatea în fața legii nu înseamnă
și uniformitate în privința soluțiilor legislative adoptate de
către legiuitor“.
În concluzie, instanța de judecată consideră că excepția
de neconstituționalitate a dispozițiilor art. 21 alin. (1) din
Ordonanța Guvernului nr. 25/2002 este neîntemeiată,
invocând și deciziile Curții Constituționale nr. 175 din 6 mai
2003, publicată în Monitorul Oficial al României, Partea I,
nr. 456 din 26 iunie 2003, și nr. 189 din 27 aprilie 2004,
publicată în Monitorul Oficial al României, Partea I, nr. 510
din 7 iunie 2004, prin care au fost respinse excepții cu
același obiect.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția de
neconstituționalitate ridicată.
Guvernul consideră că dispozițiile art. 21 alin. (1) din
Ordonanța Guvernului nr. 25/2002 nu îngrădesc dreptul de
proprietate al cumpărătorului și nu contravin dispozițiilor
art. 1 alin. (3), art. 44, art. 45 și ale art. 135 alin. (2) lit. a)
din Constituție, întrucât, potrivit acelorași texte din Legea
fundamentală, îDreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege“, iar drepturile constituționale
invocate de reclamant nu presupun limitarea sau înlăturarea
răspunderii contractuale a părților în cazul neexecutării
obligațiilor în contractele de privatizare.
Invocând și jurisprudența în materie a Curții
Constituționale, respectiv Decizia nr. 165 din 6 mai 2003,
Decizia nr. 175 din 6 mai 2003 și Decizia nr. 189 din
27 aprilie 2004, Guvernul consideră că excepția de

MONITORUL OFICIAL AL ROMÂNIEI, PARTEA I, Nr. 397/11.V.2005
neconstituționalitate a dispozițiilor art. 21 alin. (1) din
Ordonanța Guvernului nr. 25/2002 este neîntemeiată.
Avocatul Poporului apreciază că reglementarea prin
dispozițiile art. 21 alin. (1) din Ordonanța Guvernului
nr. 25/2002 a obligației cumpărătorului de a plăti dauneinterese pentru prejudiciile cauzate Autorității, în cazul
desființării contractului pe cale convențională sau judiciară,
ca efect al acționării pactului comisoriu, este conformă
prevederilor art. 44 alin. (1) teza a doua din Constituție.
Totodată, se susține că dispozițiile de lege criticate nu
contravin nici art. 44 alin. (2) din Legea fundamentală,
întrucât acestea se aplică în mod egal tuturor celor aflați
în situația prevăzută în ipoteza normei legale, fără nici o
discriminare pe considerente arbitrare.
Conform punctului de vedere al Avocatului Poporului,
textul de lege criticat este în concordanță cu dispozițiile
art. 135 alin. (2) din Constituție, care precizează rolul
statului privind protejarea intereselor naționale în activitatea
economică.
Potrivit punctului de vedere prezentat de Avocatul
Poporului, dispozițiile art. 1 alin. (3) și ale art. 45 din
Constituție nu au incidență în cauză.
Avocatul Poporului consideră, în concluzie, referindu-se
și la jurisprudența Curții Constituționale, că dispozițiile
art. 21 alin. (1) din Ordonanța Guvernului nr. 25/2002 sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 21 alin. (1) din Ordonanța Guvernului
nr. 25/2002 privind unele măsuri de urmărire a executării
obligațiilor asumate prin contractele de privatizare a
societăților comerciale, astfel cum au fost modificate prin
Legea nr. 506/2002 pentru aprobarea Ordonanței
Guvernului nr. 25/2002 privind unele măsuri de urmărire a
executării obligațiilor asumate prin contractele de privatizare
a societăților comerciale, publicată în Monitorul Oficial al
României, Partea I, nr. 549 din 26 iulie 2002, care au
următorul cuprins: îÎn cazul desființării contractului pe cale
convențională sau judiciară Autoritatea va reține de la
cumpărător toate sumele achitate de acesta în contul
contractului, reprezentând, după caz, avans, rate, dobânzi,
penalități achitate cu orice titlu, până la desființarea acestuia.“
Autorul excepției susține că dispozițiile legale criticate
încalcă prevederile art. 1 alin. (3), art. 44 alin. (1) și (2)
teza întâi, art. 45 și ale art. 135 alin. (2) lit. a) din
Constituție, care au următorul cuprins:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt

3

garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție.“
Examinând excepția de neconstituționalitate, Curtea
Constituțională constată că dispozițiile criticate au mai fost
supuse controlului de constituționalitate, cu referire la
prevederile art. 44 alin. (1) și ale art. 134 alin. (2) lit. a)
[devenit art. 135 alin. (2) lit. a)] din Constituție.
Prin Decizia nr. 175 din 6 mai 2003, publicată în
Monitorul Oficial al României, Partea I, nr. 456 din 26 iunie
2003, și prin Decizia nr. 189 din 27 aprilie 2004, publicată
în Monitorul Oficial al României, Partea I, nr. 510 din
7 iunie 2004, Curtea Constituțională a respins ca nefondate
excepțiile de neconstituționalitate cu același obiect.
Prin cele două decizii Curtea a reținut că Ordonanța
Guvernului nr. 25/2002 reglementează controlul
postprivatizare, precum și modul de urmărire a executării
obligațiilor asumate de cumpărători, pe perioada derulării
contractelor de vânzare-cumpărare de acțiuni deținute de
stat cu societățile comerciale, însă această activitate
trebuie să fie în concordanță cu interesul național, pentru a
cărui apărare statul acționează prin politica legislativă.
Curtea a reținut totodată că dispozițiile art. 21 alin. (1)
din Ordonanța Guvernului nr. 25/2002, cu modificările și
completările ulterioare, nu contravin prevederilor art. 41
alin. (1) [devenit art. 44 alin. (1)] din Constituție, care
garantează dreptul de proprietate, precizând că prin lege
sunt stabilite conținutul și limitele acestui drept.
De asemenea, Curtea a constatat că, într-o interpretare
sistematică a art. 134 din Constituție (devenit art. 135 după
revizuire), această prevedere urmează să fie aplicată în
concordanță și cu dispozițiile alin. (1) privind economia de
piață și cu cele ale alin. (2) lit. a) privind libertatea
comerțului, ceea ce presupune că dispozițiile art. 21
alin. (1) din Ordonanța Guvernului nr. 25/2002 sunt
conforme cu cerințele economiei de piață, în stadiul actual
de dezvoltare a societății românești, precum și cu regulile
necesare pentru asigurarea libertății comerțului în
ansamblul general al economiei din țara noastră.
Cele statuate de Curte în deciziile menționate își mențin
valabilitatea și în prezenta cauză, întrucât nu au intervenit
elemente noi, de natură să determine schimbarea
jurisprudenței.
În legătură cu susținerea autorului excepției din prezenta
cauză că textul criticat ar încălca prevederile art. 45 din
Constituție privind accesul liber al persoanei la o activitate
economică, Curtea reține că această critică nu este
întemeiată.
Textul art. 21 alin. (1) al Ordonanței Guvernului
nr. 25/2002 reglementează răspunderea cumpărătorului de
acțiuni deținute de stat în cadrul procesului de privatizare,
în cazul desființării contractului de vânzare-cumpărare pe
cale convențională sau judiciară. Or, textul constituțional
invocat de autorul excepției precizează că sunt garantate
accesul liber la o activitate economică, libera inițiativă și
exercitarea acestora în condițiile legii, ceea ce nu exclude,
ci, dimpotrivă, presupune reglementarea strictă, prin lege,
cu precizarea răspunderilor în cazul nerespectării obligațiilor
contractuale asumate.

4

MONITORUL OFICIAL AL ROMÂNIEI, PARTEA I, Nr. 397/11.V.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 21 alin. (1) din Ordonanța Guvernului nr. 25/2002
privind unele măsuri de urmărire a executării obligațiilor asumate prin contractele de privatizare a societăților comerciale,
excepție ridicată de Societatea Comercială îIamsat Prodconstruct“ — S.A. din Pitești în Dosarul nr. 15.957/2003 al
Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 22 februarie 2005.
PREȘEDINTE,

CONSTANTIN DOLDUR
Magistrat-asistent,
Cristina Toma

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru abrogarea Legii nr. 579/2004 privind autorizarea Ministerului Justiției de a vinde locuințele
de serviciu pe care le are în administrare și a Hotărârii Guvernului nr. 2.425/2004 pentru aprobarea
Normelor metodologice de aplicare de către Ministerul Justiției a prevederilor Legii nr. 579/2004
privind autorizarea Ministerului Justiției de a vinde locuințele de serviciu
pe care le are în administrare
Ținând seama de faptul că, în condițiile de fluctuație constantă a personalului atât în Ministerul Justiției, cât și la
instanțe și de decontare a cotelor de chirie în sumă de aproximativ 800 milioane lei lunar (numai în București), vânzarea
locuințelor de serviciu constituie o măsură dezavantajoasă prin grevarea bugetului ministerului cu sume importante de bani,
având în vedere că în acest moment există nesoluționate 56 de cereri de atribuire a unei locuințe de serviciu
datând din perioada 1999—2004 din partea angajaților ministerului, precum și 121 de cereri cu o vechime medie de 5 ani,
inclusiv de 9 ani, formulate de judecătorii de la instanțele din raza Curții de Apel București, iar în patrimoniul Ministerului
Justiției există doar 90 de locuințe de serviciu, care sunt deja ocupate, se impune păstrarea dreptului de proprietate
asupra acestor locuințe și chiar cumpărarea de noi locuințe pentru a putea fi acoperit, într-o măsură rezonabilă, numărul
mare al solicitărilor, elemente ce justifică situația extraordinară și urgentă a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 579/2004 privind autorizarea
Ministerului Justiției de a vinde locuințele de serviciu pe
care le are în administrare, publicată în Monitorul Oficial al
României, Partea I, nr. 1.210 din 16 decembrie 2004, și
Hotărârea Guvernului nr. 2.425/2004 pentru aprobarea

Normelor metodologice de aplicare de către Ministerul
Justiției a prevederilor Legii nr. 579/2004 privind autorizarea
Ministerului Justiției de a vinde locuințele de serviciu pe
care le are în administrare, publicată în Monitorul Oficial al
României, Partea I, nr. 50 din 14 ianuarie 2005, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu

București, 5 mai 2005.
Nr. 35.
GUVERNUL ROMÂNIEI

ORDONANȚĂ DE URGENȚĂ
privind desemnarea operatorului licențiat al sistemului de transport prin conducte al produselor
petroliere și pentru consolidarea mediului concurențial privind transportul produselor petroliere
Având în vedere imposibilitatea încheierii contractului de concesiune al sistemului de transport al produselor
petroliere prin conducte aflat în proprietatea publică a statului datorită inexistenței operatorului licențiat, imposibilitatea
încheierii contractelor de transport cu clienții în lipsa licenței de operare a sistemului, precum și solicitarea urgentă
(din luna mai a anului 2005) a reluării transportului de produse petroliere prin conducte a marilor clienți,

MONITORUL OFICIAL AL ROMÂNIEI, PARTEA I, Nr. 397/11.V.2005

5

în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se desemnează Societatea Comercială
îPetrotrans“ — S.A. Ploiești, societate specializată în
transportul produselor petroliere, ca operator licențiat al
sistemului de conducte destinat transportului de produse
petroliere aflat în proprietatea publică a statului.
Art. 2. — Bunurile aferente sistemului de transport al
produselor petroliere, trecute în patrimoniul Societății
Comerciale îConpet“ — S.A. Ploiești ca efect al aplicării
art. 2 alin. (1) din Ordonanța Guvernului nr. 35/2004 privind
unele măsuri de unificare a activității de transport al țițeiului
și produselor petroliere, precum și instituirea drepturilor
cuvenite acționarilor societăților comerciale deținute public,
cu capital majoritar de stat, aflate în portofoliul Ministerului
Economiei și Comerțului, aprobată prin Legea nr. 166/2004,
trec în patrimoniul Societății Comerciale îPetrotrans“ —
S.A. Ploiești ca aport în natură al statului la capitalul
social al acestei societăți.
Art. 3. — Bunurile prevăzute la art. 2 vor fi preluate la
valoarea contabilă rămasă la sfârșitul lunii precedente
aceleia în care se face predarea-preluarea.
Art. 4. — (1) Capitalul social al Societății Comerciale
îConpet“ — S.A. Ploiești și, respectiv, aportul statului la
acest capital se reduc cu valoarea bunurilor predate
conform art. 2 și 3.
(2) Capitalul social al Societății Comerciale
îPetrotrans“ — S.A. Ploiești se majorează cu valoarea
bunurilor preluate conform art. 2 și 3.
Art. 5. — Predarea-preluarea bunurilor prevăzute la
art. 2 se face pe bază de protocol încheiat în termen de
60 de zile de la data intrării în vigoare a prezentei
ordonanțe de urgență.

Art. 6. — Personalul aferent activității de transport al
produselor petroliere încadrat la Societatea Comercială
îConpet“ — S.A. Ploiești se preia de către Societatea
Comercială îPetrotrans“ — S.A. Ploiești cu data încheierii
protocolului de predare-preluare a bunurilor.
Art. 7. — Sistemul de transport prin conducte al
produselor petroliere aflat în proprietatea publică a statului
și în inventarul bunurilor proprietate publică a statului,
aprobat prin Hotărârea Guvernului nr. 2.060/2004 pentru
aprobarea inventarelor bunurilor din domeniul public al
statului, va fi concesionat, în vederea exploatării, de către
Ministerul Economiei și Comerțului, în condițiile legii.
Art. 8. — Societatea Comercială îConpet“ — S.A. Ploiești
va cesiona către Societatea Comercială îPetrotrans“ — S.A.
Ploiești contractele de transport al produselor petroliere o
dată cu încheierea protocolului de predare-preluare
a bunurilor.
Art. 9. — Ministerul Economiei și Comerțului va
organiza în termen de 90 de zile de la data intrării în
vigoare a prezentei ordonanțe de urgență procedura legală
de concesionare a serviciului de transport prin conducte al
produselor petroliere, benzinei și motorinei.
Art. 10. — Pe data intrării în vigoare a prezentei
ordonanțe de urgență se abrogă Ordonanța Guvernului
nr. 35/2004 privind unele măsuri de unificare a activității de
transport al țițeiului și produselor petroliere, precum și
instituirea drepturilor cuvenite acționarilor societăților
comerciale deținute public, cu capital majoritar de stat,
aflate în portofoliul Ministerului Economiei și Comerțului,
publicată în Monitorul Oficial al României, Partea I, nr. 91
din 31 ianuarie 2004, aprobată prin Legea nr. 166/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 5 mai 2005.
Nr. 37.
GUVERNUL ROMÂNIEI

HOTĂRÂRE
pentru aprobarea Protocolului privind colaborarea dintre Ministerul Administrației și Internelor
din România și Ministerul Federal de Interne al Republicii Austria în domeniul combaterii corupției,
semnat la Budapesta la 17 martie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul privind colaborarea
dintre Ministerul Administrației și Internelor din România și

Ministerul Federal de Interne al Republicii Austria în domeniul
combaterii corupției, semnat la Budapesta la 17 martie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Lucian Leuștean,
secretar de stat
București, 5 mai 2005.
Nr. 399.

6

MONITORUL OFICIAL AL ROMÂNIEI, PARTEA I, Nr. 397/11.V.2005
PROTOCOL
privind colaborarea dintre Ministerul Administrației și Internelor din România și Ministerul Federal de Interne
al Republicii Austria în domeniul combaterii corupției

Ministerul Administrației și Internelor din România și Ministerul Federal de Interne al Republicii Austria, denumite
în continuare părți,
în baza Acordului dintre Guvernul României și Guvernul Federal al Austriei privind cooperarea în combaterea
crimei organizate internaționale, a traficului internațional ilegal de droguri, a terorismului internațional, precum și în alte
scopuri în domeniul justiției penale, semnat la București la 18 martie 1999,
în lumina Convenției Națiunilor Unite împotriva corupției, adoptată de Adunarea Generală a Națiunilor Unite la
New York la 31 octombrie 2003 și semnată la data de 9 decembrie, respectiv 10 decembrie 2003,
preocupați de amenințarea pe care o reprezintă corupția pentru stabilitatea și securitatea statului, precum și de
legătura existentă între fenomenul corupției și alte forme de infracționalitate, în special criminalitatea organizată și economică,
în dorința de a preveni și de a combate în mod eficient și efectiv fenomenul corupției sub toate formele sale de
manifestare,
au convenit următoarele:
ARTICOLUL 1

În domeniul prevenirii și combaterii corupției în toate
formele sale, părțile intensifică relațiile de cooperare la
nivelul structurilor naționale implicate, în limita și în cadrul
stabilit de competențele legale ale acestora, în conformitate
cu legislațiile naționale ale statelor părți.
ARTICOLUL 2

Formele de cooperare vizează următoarele domenii:
a) schimb de experiență privind implementarea
prevederilor legale în domeniul prevenirii și combaterii
corupției, precum și metodele, mijloacele și tehnicile folosite
pentru combaterea corupției;
b) organizarea periodică de întâlniri la nivel de experți
în domeniul prevenirii și combaterii corupției;
c) schimb de experiență privind pregătirea și
perfecționarea personalului cu atribuții în domeniul prevenirii
și combaterii corupției;
d) schimb de publicații și studii de specialitate despre
prevenirea și combaterea corupției.
ARTICOLUL 3

În cadrul cooperării, părțile stabilesc, de comun acord,
mecanisme și măsuri în vederea evaluării stadiului și
evoluției fenomenului corupției, precum și măsuri pentru
prevenirea eficientă și combaterea efectivă a acesteia.
ARTICOLUL 4

Părțile desfășoară împreună activități în cadrul
programelor Uniunii Europene, în măsura în care acest
lucru este posibil.
ARTICOLUL 5

Părțile organizează anual întâlniri, la nivel de experți, în
baza principiului reciprocității. În caz de necesitate, la
cererea expresă a uneia dintre părți, se organizează
reuniuni în cadrul cărora vor fi abordate anumite aspecte
convenite anterior de către părți.
ARTICOLUL 6

1. În scopul realizării obiectivelor prezentului protocol,
părțile desemnează următoarele unități competente care vor
coopera în mod direct, astfel:
• Pentru Ministerul Administrației și Internelor din
România, structurile sale specializate în domeniul combaterii
corupției:
a) Direcția Anticorupție:
Str. Mihai Vodă nr. 3—5, București
b) Direcția Generală de Informații și Protecție Internă:
Str. Beldiman nr. 2—4, București
Tel: 0040-21.313.45.70
Fax: 0040-21.311.13.53
e-mail: ardelean v@dgipi.ro
Ministrul administrației și internelor din România,
Vasile Blaga

c) Corpul de Control al Ministrului Administrației și
Internelor:
Str. Mihai Vodă nr. 3—5, București
Fax: 0040-21.314.50.53
Tel: 0040-21.313.36.78
d) Punctul Național Focal — pentru cazuri urgente:
Tel: 0040.21.410.07.32
Fax: 0040.21.312.36.00
e-mail: pnf@mai.gov.ro
• Pentru Ministerul Federal de Interne din Republica
Austria:
a) pentru combaterea corupției și a infracțiunilor de
serviciu:
Șeful Biroului Afaceri Interne — BIA
Herrengasse 7
A — 1014 Wien
Tel: 0043.153 126 — 5708
Fax: 0043. 153 126 — 5519
E-mail: bia1@bmi.gv.at
b) pentru toate celelalte cazuri urgente:
SPOC — Single Point of Contact
Bundeskriminalamt
Ministerul Federal de Interne
Josef Holaubek Platz
A — 1090 Wien
Tel: 0043.1 24836 — 85026, — 85027
Fax: 0043.1 24836 — 86099
E-mail: bmi-II-bk-spoc@bmi.gv.at
2. Părțile își vor comunica reciproc, în scris, orice
modificare privind unitățile competente desemnate.
ARTICOLUL 7

Prezentul protocol se încheie pe o perioadă
nedeterminată și intră în vigoare de la data ultimei notificări
prin care părțile se informează reciproc despre îndeplinirea
procedurilor interne necesare pentru intrarea în vigoare a
acestuia.
ARTICOLUL 8

Oricare dintre părți poate denunța prezentul protocol prin
notificare scrisă. Denunțarea devine efectivă în 30 de zile
de la data primirii notificării scrise de către cealaltă parte.
ARTICOLUL 9

Eventualele divergențe care pot apărea pe parcursul
implementării sau interpretării prevederilor prezentului
protocol vor fi soluționate pe cale diplomatică.
Semnat la Budapesta la 17 martie 2005, în câte două
exemplare originale, fiecare exemplar în limbile română și
germană, toate textele fiind egal autentice.
Ministrul Federal de Interne din Republica Austria,
Liese Prokop

7

MONITORUL OFICIAL AL ROMÂNIEI, PARTEA I, Nr. 397/11.V.2005
GUVERNUL ROMÂNIEI

HOTĂRÂRE
pentru aprobarea plății contribuției financiare a României la programele comunitare îProgram comunitar
referitor la strategia comunitară-cadru privind egalitatea între femei și bărbați“ (2001—2005),
îProgram comunitar de acțiune pentru combaterea excluziunii sociale“ (2002—2006)
și îMăsuri comunitare de stimulare în domeniul ocupării forței de muncă“ pentru anul 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției financiare a
României pentru participarea la programele comunitare
îProgram comunitar referitor la strategia comunitară-cadru
privind egalitatea între femei și bărbați“ (2001—2005),
îProgram comunitar de acțiune pentru combaterea excluziunii
sociale“ (2002—2006) și îMăsuri comunitare de stimulare în
domeniul ocupării forței de muncă“ pentru anul 2005, în limita
echivalentului în lei al sumei totale de 455.000 euro, conform
anexei care face parte integrantă din prezenta hotărâre.

Art. 2. — Sumele prevăzute la art. 1 se suportă astfel:
a) echivalentul în lei al sumei de 303.000 euro, din
bugetul de stat pe anul 2005, prin bugetul Ministerului
Muncii, Solidarității Sociale și Familiei, de la capitolul 60.01
îAsistență socială, alocații, pensii, ajutoare și indemnizații“,
titlul îTransferuri“;
b) echivalentul în lei al sumei de 152.000 euro, din
fonduri PHARE.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul integrării europene,
Ene Dinga
Ministrul finanțelor publice,
Ionel Popescu

București, 5 mai 2005.
Nr. 403.

ANEXĂ
REPARTIZAREA

pe programe a contribuției financiare a României
Program

Contribuția României, din care (euro)
Bugetul Ministerului Muncii,
Solidarității Sociale
Fonduri PHARE
și Familiei

Anul

Program comunitar referitor la strategia comunitarăcadru privind egalitatea între femei și bărbați
Program comunitar de acțiune pentru combaterea
excluziunii sociale
Măsuri comunitare de stimulare în domeniul ocupării
forței de muncă

2005

100.000

50.000

2005

80.000

40.000

2005

123.000

62.000

TOTAL:

2005

303.000

152.000

GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului,
din administrarea Ministerului Apărării Naționale în administrarea Consiliului Județean Tulcea
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil,
proprietate publică a statului, având datele de identificare
prevăzute în anexa care face parte integrantă din prezenta
hotărâre, din administrarea Ministerului Apărării Naționale în
administrarea Consiliului Județean Tulcea.

Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU

București, 5 mai 2005.
Nr. 406.

Contrasemnează:
Ministrul administrației și internelor,
Vasile Blaga
p. Ministrul apărării naționale,
Marius Bălu,
secretar de stat
Ministrul finanțelor publice,
Ionel Popescu

8

MONITORUL OFICIAL AL ROMÂNIEI, PARTEA I, Nr. 397/11.V.2005
ANEXĂ
DATELE DE IDENTIFICARE

a imobilului care face obiectul transmiterii din administrarea Ministerului Apărării Naționale
în administrarea Consiliului Județean Tulcea
Locul unde este
situat imobilul
care se transmite

Incinta Regiei
Autonome
îAeroportul“
Tulcea

Persoana juridică
de la care se
transmite imobilul

Statul român,
Ministerul Apărării
Naționale

Persoana juridică
la care se
transmite imobilul
în administrare

Statul Român,
Consiliul Județean
Tulcea

Codul de clasificare
din inventarul
bunurilor aflate
în administrarea
Ministerului Apărării
Naționale

Caracteristicile tehnice ale imobilului

— imobil: 2222
— suprafața construită = 844 m 2
— cod: 8.29.00
— suprafața desfășurată = 1.154 m2
— nr. atribuit de
— suprafața totală a terenului,
Ministerul Finanțelor
inclusiv construcțiile = 8.200 m2
Publice: 107.205

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îNormativ pentru evaluarea stării de degradare
a îmbrăcămintei bituminoase pentru drumuri cu structuri rutiere suple și semirigide —
Revizuire AND 540—98“, indicativ AND 540—2003
În conformitate cu prevederile art. 38 alin. 2 din Legea nr. 10/1995 privind calitatea în construcții, cu modificările
ulterioare,
în temeiul prevederilor art. 2 pct. 45 și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului,
având în vedere Avizul nr. 92 din 4 februarie 2004 al Comitetului tehnic de specialitate CTS 9,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru evaluarea stării de degradare a îmbrăcămintei
bituminoase pentru drumuri cu structuri rutiere suple și
semirigide — Revizuire AND 540—98“, indicativ AND 540—2003,
elaborată de Societatea Comercială îBOMBACO“ — S.R.L.,

prevăzută în anexa*) care face parte integrantă din
prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Direcția tehnică va duce la îndeplinire
prevederile prezentului ordin.

p. Ministrul transporturilor, construcțiilor și turismului,
Traian Panait,
secretar de stat
București, 11 mai 2004.
Nr. 907.
*) Anexa se publică ulterior în Monitorul Oficial al României, Partea I, nr. 397 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 397/11.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016507]
ISSN 1453—4495

