PARTEA

Anul 173 (XVII) — Nr. 379

I

LEGI, DECRETE, HOTĂRÂRI ȘI ALTE ACTE

Joi, 5 mai 2005

SUMAR
Nr.

Pagina
DECIZII ALE CURȚII CONSTITUȚIONALE

Nr.
723.

Decizia nr. 158 din 22 martie 2005 referitoare la excepția
de neconstituționalitate a dispozițiilor art. 7
alin. (5) din Ordonanța de urgență a Guvernului
nr. 16/2001 privind gestionarea deșeurilor
industriale reciclabile .................................................

1–3

Pagina
— Ordin al vicepreședintelui Agenției Naționale de
Administrare Fiscală privind aprobarea Normelor
tehnice de efectuare a supravegherii vamale la
eliberarea și livrarea marcajelor pentru produse
accizabile de la Compania Națională îImprimeria
Națională“ — S.A. .....................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
107.

ACTE ALE CONSILIULUI SUPERIOR AL
MAGISTRATURII

— Ordin al președintelui Agenției Naționale de
Administrare Fiscală pentru aprobarea modelului
Declarației privind programul de lucru al fabricii de
alcool etilic/distilate de origine agricolă și a
Instrucțiunilor pentru întocmirea programului de
lucru............................................................................

DECIZII

ALE

5–7

128.

4–5

CURȚII

— Hotărâre privind modificarea Hotărârii Consiliului
Superior al Magistraturii nr. 157/2004 pentru
aprobarea Regulamentului privind organizarea și
desfășurarea concursului de admitere în
magistratură ...............................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 158
din 22 martie 2005

referitoare la excepția de neconstituționalitate a dispozițiilor art. 7 alin. (5)
din Ordonanța de urgență a Guvernului nr. 16/2001
privind gestionarea deșeurilor industriale reciclabile
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 7 din Ordonanța de urgență a
Guvernului nr. 16/2001 privind gestionarea deșeurilor
industriale reciclabile, excepție ridicată de Societatea
Comercială îATTO SOFT“ — S.R.L. din Târgoviște în
Dosarul nr. 4.161/2003 al Tribunalului Dâmbovița — Secția
comercială și de contencios administrativ.
La apelul nominal răspunde reprezentantul autorului
excepției, lipsind cealaltă parte, față de care procedura de
citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 379/5.V.2005

Reprezentantul autorului excepției solicită admiterea
acesteia, astfel cum a fost formulată, considerând că textul
criticat încalcă dispozițiile art. 44 și 57 din Constituție.
Reprezentantul Ministerului Public pune concluzii de
respingere a excepției ca neîntemeiată. Se arată că
obligația agenților economici care colectează deșeuri
industriale reciclabile de a elibera deținătorilor adeverințe
de primire și plată, reglementată de dispozițiile legale
criticate, nu aduce atingere prezumției caracterului licit al
dobândirii averii.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2003, primită la Curtea
Constituțională la 27 septembrie 2004, pronunțată în
Dosarul nr. 4.161/2003, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 7 din Ordonanța de urgență a Guvernului
nr. 16/2001, excepție ridicată de Societatea Comercială
îATTO SOFT“ — S.R.L. din Târgoviște într-o cauză având
ca obiect soluționarea recursului declarat de autorul
excepției împotriva sentinței prin care s-a respins plângerea
împotriva unui proces-verbal de constatare și sancționare a
contravenției.
În motivarea excepției de neconstituționalitate se
susține că prevederile de lege criticate contravin
dispozițiilor constituționale ale art. 41 [devenit, după
revizuirea Constituției, art. 44], art. 54 [devenit art. 57] și
art. 123 [devenit art. 124]. În acest sens se arată că,
potrivit art. 41 alin. (1) și (7) din Constituție [devenit art. 44
alin. (1) și (8)], îproprietatea poate aparține oricărui subiect
de drept, titularul unui patrimoniu“, iar bunurile societății în
care își desfășoară activitatea autorul excepției au fost
dobândite licit. Faptul că dispozițiile criticate îobligă la
descrierea bunurilor achiziționate și descrierea incompletă,
ambiguă, a bunurilor achiziționate este considerată o
dobândire ilicită, fiind sancționată de legiuitor, contravine
dispozițiilor din Constituție“. Se mai arată că, îatât timp cât
nu s-a făcut dovada împrejurării ilicite de achiziționare,
aspectele de descriere a bunului nu sunt suficiente. Numai
dacă s-a făcut această dovadă, se analizează și celelalte
aspecte. Per à contrario, nedescrierea suficientă a bunului,
cu toate consecințele ce decurg din această activitate, și
implicit lăsarea proprietarului fără bun și imposibilitatea
exercitării acestor prerogative încalcă principiul constituțional
al proprietății“.
Referitor la invocarea încălcării art. 57 din Constituție,
autorul excepției apreciază că îdispoziția legală aduce
atingere acestui principiu al bunei-credințe, înfrângând
posibilitatea [proprietarului] de a se bucura de un bun
achiziționat, fiind prezumat că achiziționarea acestuia nu
este licită, din moment ce, fără posibilitatea de a dovedi
buna-credință, este sancționat de legiuitor“.
Autorul excepției susține, referitor la încălcarea art. 124
din Constituție, că judecătorii se supun legii și, de aceea,
problema care se pune în aplicarea dreptului îo constituie
departajarea normelor legale de cele emise contra legii.
Totodată, judecătorul care caută norma aplicabilă unei
anumite spețe trebuie, interpretând dreptul, să constate
dacă norma respectivă se află în raporturi de
compatibilitate cu sistemul legislativ în acel domeniu“.
Tribunalul Dâmbovița — Secția comercială și de
contencios administrativ consideră că excepția este
neîntemeiată, întrucât, prin dispozițiile criticate îsunt

reglementate limitele exercitării dreptului de proprietate
asupra acestor bunuri [deșeurilor reciclabile], [și] aceste
dispoziții nu pot fi contrare Constituției“.
Referitor la prevederile constituționale ale art. 57 și 124,
invocate în susținerea excepției, instanța apreciază că
acestea nu au legătură cu cauza.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere, Guvernul arată că prevederile art. 44 alin. (1) și
(8), precum și cele ale art. 57 din Constituție nu au
legătură cu dispozițiile legale criticate.
Referitor la critica de neconstituționalitate formulată prin
invocarea încălcării dispozițiilor art. 124 din Constituție,
Guvernul consideră că, întrucât prin textele criticate înu
sunt reglementate activități care țin de înfăptuirea justiției,
normele constituționale nu au legătură cu normele
legale cu privire la care s-a ridicat excepția de
neconstituționalitate“.
Avocatul Poporului consideră că prevederile criticate
sunt constituționale.
În motivarea acestui punct de vedere se arată că îtextul
legal criticat, stabilind obligația agenților economici care
colectează deșeuri industriale reciclabile, de a elibera
deținătorilor adeverințe de primire și plată, care vor conține
și elemente privind definirea naturii deșeului, nu încalcă în
nici un mod dreptul de proprietate privată. De asemenea,
această obligație a agenților economici nu echivalează cu
o confiscare a averii dobândite ilicit“.
Referitor la critica de neconstituționalitate a dispozițiilor
art. 7 din Ordonanța de urgență a Guvernului nr. 16/2001,
îfață de art. 54 [devenit art. 57] și art. 124 din Constituție“,
Avocatul Poporului apreciază că textele constituționale
invocate nu au relevanță în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 7 din Ordonanța
de urgență a Guvernului nr. 16/2001 privind gestionarea
deșeurilor industriale reciclabile, republicată în Monitorul
Oficial al României, Partea I, nr. 104 din 7 februarie 2002,
cu modificările și completările ulterioare. Ordonanța de
urgență a fost aprobată cu modificări prin Legea
nr. 465/2001, publicată în Monitorul Oficial al României,
Partea I, nr. 422 din 30 iulie 2001.
În realitate, din întreaga motivare a excepției rezultă, în
mod indubitabil, că autorul excepției critică pentru
neconstituționalitate numai dispozițiile alin. (5) al art. 7 din

MONITORUL OFICIAL AL ROMÂNIEI, PARTEA I, Nr. 379/5.V.2005
ordonanță, dispoziții al căror cuprins este următorul:
î(5) Agenții economici care colectează deșeuri industriale
reciclabile de la persoane fizice sunt obligați să elibereze
deținătorilor adeverința de primire și plată, care va conține în
mod obligatoriu următoarele elemente:
a) denumirea agentului economic colector;
b) datele de identificare a deținătorului:
— numele și prenumele;
— actul de identitate, seria și numărul, codul numeric
personal;
— domiciliul;
c) deșeul reciclabil predat și definirea naturii acestuia;
d) cantitatea, prețul, valoarea;
e) proveniența deșeului, declarată de deținător pe propria
răspundere;
f) semnătura agentului colector și a persoanei fizice
deținătoare.“
Din analiza memoriului depus la instanța de judecată, în
susținerea excepției, rezultă că textele constituționale
considerate a fi fost încălcate prin dispozițiile de mai sus
sunt cele ale art. 44 alin. (1) și (8), art. 57 și ale art. 124
alin. (1), al căror cuprins este următorul:
— Art. 44 alin. (1) și (8): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege. [...]
(8) Averea dobândită licit nu poate fi confiscată. Caracterul
licit al dobândirii se prezumă.“;
— Art. 57: îCetățenii români, cetățenii străini și apatrizii
trebuie să-și exercite drepturile și libertățile constituționale cu
bună-credință, fără să încalce drepturile și libertățile celorlalți.“;
— Art. 124 alin. (1): îJustiția se înfăptuiește în numele
legii.“
Autorul excepției susține, în esență, că prevederile
legale criticate, care stabilesc, în sarcina agenților
economici prestatori ai serviciilor de colectare a deșeurilor
industriale reciclabile de la persoane fizice, obligația de
eliberare a adeverinței de primire și plată cu conținutul
stabilit de alin. (5) al art. 7 din ordonanța de urgență, sunt
neconstituționale, întrucât încalcă prezumția dobândirii licite
a bunurilor și principiul constituțional al protecției
proprietății.
Analizând dispozițiile legale criticate, Curtea reține că
acestea reglementează obligația agenților economici care
colectează deșeuri industriale reciclabile de la persoane
fizice de a elibera adeverințe de primire și plată

3

deținătorilor, document al cărui conținut este riguros stabilit
de art. 7 alin. (5) din ordonanță.
Din întreaga economie a actului normativ care cuprinde
textul criticat rezultă că, în interesul general al unei
circulații controlate a deșeurilor industriale reciclabile, atât
pentru evitarea poluării mediului, cât și pentru prevenirea
săvârșirii infracțiunilor de sustragere care au ca obiect
deșeuri industriale, legiuitorul a introdus unele restricții
privind circulația acestei categorii de bunuri, între care și
obligația prevăzută de dispozițiile criticate.
Or, acest text de lege, prin el însuși, nu încalcă nici
principiul protecției dreptului de proprietate privată, prevăzut
de art. 44 alin. (1) și (2) din Constituție, nici prezumția
dobândirii licite a averii, prevăzută de art. 44 alin. (8) din
aceasta, ci instituie obligația întocmirii de către agentul
economic a unui document pentru deținătorul deșeurilor,
persoană fizică, document de natură să permită instituțiilor
statului să controleze proveniența și circulația deșeurilor
industriale reciclabile. Reglementând o astfel de obligație,
textul respectiv nu operează însă nici un transfer de
proprietate și nici nu prevede vreo sancțiune.
Susținerea că alte acte normative reglementează
contravenții în legătură cu nerespectarea obligației
prevăzute de textul criticat, precum și sancțiuni, inclusiv
confiscarea bunurilor, nu este relevantă. Curtea
Constituțională, în jurisprudența sa, a stabilit, de principiu,
că măsura confiscării unor sume de bani sau a altor
bunuri destinate, folosite sau rezultate din săvârșirea unei
contravenții, prevăzută de art. 44 alin. (8) din Constituție,
nu contravine principiului protecției proprietății private și nu
încalcă prezumția dobândirii licite a bunurilor, ci este
consecința săvârșirii unor fapte de încălcare a legii. De
altfel, textele în cauză — art. 9 lit. d) din Ordonanța
Guvernului nr. 15/1996 privind întărirea disciplinei financiarvalutare și art. 36 alin. (1) din Legea contabilității
nr. 82/1991 —, invocate în procesul-verbal de constatare și
sancționare a contravenției, nu formează obiect al excepției
de neconstituționalitate formulate în dosarul de față.
Prevederile constituționale ale art. 57 și ale art. 124
alin. (1) invocate, de asemenea, ca fiind încălcate, nu sunt
incidente în cauză, întrucât se referă la obligația cetățenilor
de a-și exercita cu bună-credință drepturile și libertățile,
respectiv, la principiul înfăptuirii justiției în numele legii.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (5) din Ordonanța de urgență a Guvernului
nr. 16/2001 privind gestionarea deșeurilor industriale reciclabile, excepție ridicată de Societatea Comercială îATTO SOFT“ —
S.R.L. Târgoviște în Dosarul nr. 4.161/2003 al Tribunalului Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

4

MONITORUL OFICIAL AL ROMÂNIEI, PARTEA I, Nr. 379/5.V.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului Declarației privind programul de lucru al fabricii
de alcool etilic/distilate de origine agricolă și a Instrucțiunilor
pentru întocmirea programului de lucru
În temeiul art. 33 alin. (3) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
având în vedere dispozițiile pct. 11 alin. (2) din normele metodologice de aplicare a prevederilor titlului VIII din
Codul fiscal, aprobate prin Hotărârea Guvernului nr. 44/2004, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — (1) Se aprobă modelul Declarației privind
programul de lucru al fabricii de alcool etilic/distilate de
origine agricolă și Instrucțiunile pentru întocmirea
programului de lucru, prevăzute în anexele nr. 1 și 2.
(2) Anexele nr. 1 și 2 fac parte integrantă din prezentul
ordin.
Art. 2. — Programele de lucru ale fabricilor de alcool
etilic/distilate de origine agricolă se aprobă de conducerea
Direcției generale de inspecție fiscală.
Art. 3. — Programele de lucru aprobate se comunică
antrepozitarilor și direcțiilor generale ale finanțelor publice
județene, respectiv Direcției Generale a Finanțelor Publice
a Municipiului București, sau Direcției generale de
administrare a marilor contribuabili, în raza cărora
funcționează instalațiile de fabricație alcool etilic/distilate de
origine agricolă autorizate.
Art. 4. — Programul de lucru al fabricii de alcool
etilic/distilate de origine agricolă constituie declarație făcută
pe propria răspundere a antrepozitarului.

Art. 5. — Funcționarea instalației de fabricație alcool
etilic/distilate de origine agricolă fără un program de lucru
aprobat, precum și nerespectarea programului de lucru
aprobat se sancționează potrivit Ordonanței Guvernului
nr. 92/2003 privind Codul de procedură fiscală, republicată,
cu modificările și completările ulterioare.
Art. 6. — (1) În cazul suspendării autorizației de
antrepozit fiscal, programul de lucru își pierde valabilitatea
pe durata suspendării.
(2) Revocarea sau anularea autorizației de antrepozit
fiscal implică retragerea aprobării programului de lucru.
Art. 7. — Direcția generală de inspecție fiscală și
Direcția economică și administrativă vor lua măsuri pentru
ducerea la îndeplinire a prevederilor prezentului ordin.
Art. 8. — Prezentul ordin se publică în Monitorul Oficial
al României, Partea I.

Președintele Agenției Naționale de Administrare Fiscală,
Sebastian Bodu
București, 6 aprilie 2005.
Nr. 107.
ANTREPOZITAR .....................
ANEXA Nr. 1
DECLARAȚIE

privind programul de lucru al fabricii de alcool etilic/distilate de origine agricolă pe perioada ...............
Capacitatea de fabricație alcool rafinat/distilate în 24 de ore (Capz.): ............... hl alcool pur*)
Numărul de coloane de rafinare și/sau distilare și diametrele acestora:
Nr.
crt.

Luna

Perioada
de
funcționare

Numărul
de zile
de rafinare/distilare

Cantitatea de alcool
rafinat/distilate (estimată)
— hl alcool pur*) —

Perioada
în care
instalația nu funcționează

0

1

2

3

4

5

1.
2.
...
...
...
12.
T O T A L:

x
Data
...................................

X
Semnătura și ștampila antrepozitarului
...................................

*) Noțiunea de alcool pur este definită în Legea nr. 571/2003 privind Codul fiscal, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 379/5.V.2005

5
ANEXA Nr. 2

INSTRUCȚIUNI

pentru întocmirea programului de lucru
1. Programul de lucru se întocmește în 3 exemplare,
pentru o perioadă de un an, defalcat pe luni calendaristice,
începând cu luna de la care autorizația de antrepozit fiscal
intră în vigoare.
2. Declarațiile privind programele de lucru se depun la
Agenția Națională de Administrare Fiscală, în vederea
aprobării, cu cel puțin 15 zile înainte de punerea în
aplicare a acestora.
În același termen trebuie depuse și solicitările privind
modificarea programelor de lucru aprobate.
3. Oprirea instalației de fabricație, datorată unor cauze
tehnice, pe o durată mai mare de 24 ore, constatată prin
proces-verbal întocmit de supraveghetorul fiscal împreună
cu reprezentanții antrepozitarului, implică întocmirea unui
nou program de lucru și supunerea lui spre aprobare, dacă
oprirea instalației necesită o modificare a perioadelor
viitoare de funcționare a instalației prevăzute în programul
de lucru aprobat.
4. În cazul în care antrepozitarul deține două sau mai
multe instalații de fabricație a alcoolului etilic/distilatelor de
origine agricolă ce pot funcționa independent, se va întocmi
câte un program de lucru pentru fiecare instalație montată
și pusă în funcțiune.
5. Modificările aduse instalației, ce atrag creșterea sau
micșorarea capacității de fabricație, conduc obligatoriu la
întocmirea și înaintarea spre aprobare a unui nou program
de lucru.

6. Declararea capacității de fabricație a alcoolului
rafinat/distilatelor în 24 de ore, a numărului de coloane de
distilare și/sau rafinare și a diametrelor acestora trebuie
făcută pe baza caracteristicilor tehnice ale instalației,
stabilite de producător sau de unitatea care a efectuat
montarea și punerea în funcțiune a instalației.
7. Pentru fiecare perioadă de funcționare a instalației se
vor menționa ziua de pornire a funcționării și ziua în care
întreaga instalație va fi oprită.
8. În coloana 3 se va menționa numărul de zile în care
se realizează operațiunea de rafinare a alcoolului brut, în
cazul obținerii de alcool etilic rafinat, respectiv numărul de
zile în care se realizează distilarea materiei prime alcoolice,
în cazul obținerii distilatelor de vin, de cereale, de fructe
etc., în concordanță cu tehnologia de fabricație adoptată
pentru obținerea cantităților de alcool/distilate estimate.
9. Perioadele de nefuncționare a instalației de fabricație
se înscriu în programul de lucru prin indicarea orei din ziua
în care se va opri instalația și se vor aplica sigilii fiscale,
respectiv a orei din ziua în care se va desigila instalația, în
vederea repunerii în funcțiune.
10. Datele înscrise în programul de lucru, întocmit
conform modelului prevăzut în anexa nr. 1, vor respecta
corelația:
Coloana 4 = Capz. x Coloana 3

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Autoritatea Națională a Vămilor

ORDIN
privind aprobarea Normelor tehnice de efectuare a supravegherii vamale la eliberarea și livrarea
marcajelor pentru produse accizabile de la Compania Națională îImprimeria Națională“ — S.A.
În baza prevederilor Hotărârii Guvernului nr. 165/2005 privind organizarea și funcționarea Autorității Naționale a
Vămilor,
având în vedere prevederile Normelor metodologice de aplicare a Legii nr. 571/2003 privind Codul fiscal, aprobate
prin Hotărârea Guvernului nr. 44/2004, cu modificările și completările ulterioare,
având în vedere prevederile Regulamentului de aplicare a Codului vamal al României, aprobat prin Hotărârea
Guvernului nr. 1.114/2001, cu modificările și completările ulterioare,
vicepreședintele Agenției Naționale de Administrare Fiscală emite următorul ordin:
Art. 1. — Direcția supraveghere și control vamal va
efectua supravegherea vamală a eliberării și livrării
marcajelor pentru produse accizabile de la Compania
Națională îImprimeria Națională“ — S.A. către persoanele
autorizate ca importatori de produse din tutun și de băuturi
alcoolice îmbuteliate.
Art. 2. — Operațiunile de supraveghere vamală se vor
realiza prin Serviciul coordonare echipe mobile din cadrul
acestei direcții, conform normelor tehnice aprobate prin
prezentul ordin, prevăzute în anexa care face parte
integrantă din prezentul ordin.
Art. 3. — Direcția supraveghere și control vamal, prin
serviciul desemnat, va analiza și va propune conducerii

Autorității Naționale a Vămilor avizarea referatelor
comunicate de Ministerul Finanțelor Publice, necesare
obținerii de către persoanele autorizate a autorizațiilor de
import de produse accizabile, conform prevederilor pct. 27
alin. (2) din normele metodologice de aplicare a titlului VII
din Legea nr. 571/2003 privind Codul fiscal, aprobate prin
Hotărârea Guvernului nr. 44/2004, cu modificările și
completările ulterioare.
Art. 4. — Prezentul ordin intră în vigoare la 15 zile de
la data publicării în Monitorul Oficial al României, Partea I.

Vicepreședintele Agenției Naționale de Administrare Fiscală,
Gelu Ștefan Diaconu
București, 20 aprilie 2005.
Nr. 723.

6

MONITORUL OFICIAL AL ROMÂNIEI, PARTEA I, Nr. 379/5.V.2005
ANEXĂ

NORME TEHNICE
de efectuare a supravegherii vamale la eliberarea și livrarea marcajelor pentru produse accizabile
de la Compania Națională îImprimeria Națională“ — S.A.
Activitatea de supraveghere vamală a eliberării și livrării marcajelor pentru produse accizabile (produse din tutun
sau băuturi alcoolice îmbuteliate) va fi în sarcina Direcției supraveghere și control vamal — Serviciul coordonare
echipe mobile.
În vederea efectuării supravegherii vamale, persoanele care importă produse accizabile pe baza autorizației de
importator, denumite în continuare persoane autorizate, au obligația de a pune la dispoziție, la momentul ridicării
marcajelor de la Compania Națională îImprimeria Națională“ — S.A., o cutie metalică prevăzută cu un sistem de
închidere care să permită sigilarea acesteia de către autoritatea vamală. Dimensiunile cutiei metalice vor fi lăsate la
libera apreciere a persoanelor autorizate, în funcție de cantitatea uzuală de marcaje care va fi preluată de la Compania
Națională îImprimeria Națională“ — S.A.
Supravegherea vamală a eliberării și livrării marcajelor pentru produse accizabile se va desfășura după cum
urmează:
1. Persoanele autorizate ca importatori de produse
accizabile, înainte cu 48 de ore față de data la care
Compania Națională îImprimeria Națională“ — S.A. va
finaliza comanda de executare a marcajelor, au obligația de
a transmite prin fax către Autoritatea Națională a Vămilor —
Direcția supraveghere și control vamal o înștiințare cu
privire la data la care se vor face eliberarea și livrarea
acestora.
2. La ora și data stabilite de comun acord, un
reprezentant legal al persoanei autorizate beneficiare a
marcajelor, împreună cu un reprezentant al Direcției
supraveghere și control vamal — Serviciul coordonare
echipe mobile, se va prezenta la Compania Națională
îImprimeria Națională“ — S.A. în vederea ridicării
marcajelor comandate.
3. Eliberarea și livrarea marcajelor de către
reprezentantul autorizat al Companiei Naționale îImprimeria
Națională“ — S.A. către reprezentantul persoanei autorizate
se vor face pe baza unui proces-verbal de predare-primire,
pus la dispoziție de către producătorul marcajelor.
4. Reprezentantul Direcției supraveghere și control vamal —
Serviciul coordonare echipe mobile va analiza concordanța
dintre datele înscrise pe factura fiscală emisă de Compania
Națională îImprimeria Națională“ — S.A. pentru persoana
autorizată și datele din procesul-verbal de predare-primire
menționat la pct. 3, iar în cazul în care nu apar
inadvertențe, va contrasemna acest proces-verbal.
5. Reprezentantul autorității vamale va sigila cutia
metalică în care au fost introduse marcajele eliberate de
Compania Națională îImprimeria Națională“ — S.A. și va
întocmi în acest sens un proces-verbal de sigilare, conform
anexei nr. 1 care face parte integrantă din prezentele
norme tehnice. Procesul-verbal de sigilare se va întocmi în
două exemplare, exemplarul nr. 1 fiind înmânat
reprezentantului persoanei autorizate, iar exemplarul nr. 2
rămânând la reprezentantul autorității vamale. La
exemplarul nr. 2 al procesului-verbal de sigilare se vor
anexa fotocopii de pe procesul-verbal de predare-primire și
factura/facturile eliberate de Compania Națională îImprimeria
Națională“ — S.A. către persoana autorizată care a preluat
marcajele, ce vor face parte integrantă din acesta.
6. Reprezentantul persoanei autorizate se va deplasa cu
marcajele aflate sub sigiliu vamal la biroul vamal unde se
vor întocmi formalitățile de vămuire în vederea efectuării
exportului temporar sau a introducerii în zona liberă, după
caz.
7. La biroul vamal de destinație, lucrătorul vamal
desemnat să gestioneze astfel de activități va controla

integritatea cutiei metalice în care se află marcajele și
integritatea sigiliului vamal aplicat pe aceasta, confruntând
seria acestuia cu seria menționată în procesul-verbal de
sigilare. În cazul în care nu s-au constatat nereguli,
lucrătorul vamal va desigila cutia metalică și va întocmi un
proces-verbal de desigilare, în două exemplare, conform
anexei nr. 2 care face parte integrantă din prezentele
norme tehnice. După desigilare se va trece la inventarierea
marcajelor din cutia metalică, ale căror elemente de
identificare sunt menționate în procesul-verbal de predareprimire încheiat între Compania Națională îImprimeria
Națională“ — S.A. și persoana autorizată și pe
factura/facturile precizate în acesta. Procesul-verbal de
desigilare se va întocmi în două exemplare, exemplarul
nr. 1 fiind înmânat reprezentantului persoanei autorizate, iar
exemplarul nr. 2 rămânând spre arhivare, împreună cu
celelalte documente folosite la vămuire, la biroul vamal de
destinație.
8. După efectuarea formalităților de vămuire pentru
exportul temporar sau a introducerii în zona liberă a
marcajelor, lucrătorul vamal va transmite prin fax la Direcția
supraveghere și control vamal — Serviciul coordonare
echipe mobile (telefon: 021.313.57.52) o fotocopie a
procesului-verbal de desigilare, împreună cu o fotocopie a
declarației vamale de export temporar al marcajelor sau a
documentului de intrare a mărfurilor în zona liberă, după
caz.
9. Orice nereguli constatate de către biroul vamal cu
ocazia operațiunilor de desigilare, inventariere, export
temporar sau introducere în zona liberă a marcajelor ce au
făcut obiectul supravegherii vamale vor fi consemnate
într-un raport detaliat, ce va fi transmis în mod operativ la
Direcția supraveghere și control vamal — Serviciul
coordonare echipe mobile.
10. Reprezentantul Direcției supraveghere și control
vamal — Serviciul coordonare echipe mobile, responsabil
cu activitatea de supraveghere vamală a eliberării și livrării
marcajelor de la Compania Națională îImprimeria Națională“ —
S.A., va arhiva exemplarul nr. 2 al procesului-verbal de
sigilare și exemplarul nr. 2 al procesului-verbal de
desigilare, împreună cu fotocopia declarației vamale de
export temporar a marcajelor sau a documentului de intrare
în zona liberă a acestora.
11. La nivelul Direcției supraveghere și control vamal —
Serviciul coordonare echipe mobile se va deschide un
registru de evidență a sigiliilor vamale utilizate în activitatea
de supraveghere vamală a marcajelor, eliberate și livrate
de la Compania Națională îImprimeria Națională“ — S.A.

7

MONITORUL OFICIAL AL ROMÂNIEI, PARTEA I, Nr. 379/5.V.2005
persoanelor autorizate ca importatori de produse din tutun
și de băuturi alcoolice îmbuteliate.
12. Funcționarul vamal din cadrul Direcției supraveghere
și control vamal — Serviciul coordonare echipe mobile,
desemnat cu evidența sigiliilor vamale, va opera în registru

prin scăderea sigiliilor utilizate la operațiunile de
supraveghere vamală a marcajelor. Operarea în registru se
va face în ziua aplicării sigiliului vamal, pe baza procesuluiverbal de sigilare.
ANEXA Nr. 1
la normele tehnice

AUTORITATEA NAȚIONALĂ A VĂMILOR

Direcția supraveghere și control vamal
Nr. .............../EM/ .........../........... 200...
PROCES-VERBAL DE SIGILARE

Subsemnatul ...................................., având funcția de ......................... la Serviciul coordonare
echipe mobile din cadrul Direcției supraveghere și control vamal, conform prevederilor pct. 29
alin. (2) din normele metodologice de aplicare a titlului VII din Legea nr. 571/2003 privind Codul
fiscal, aprobate prin Hotărârea Guvernului nr. 44/2004, cu modificările și completările ulterioare,
asigurând supravegherea vamală a eliberării și livrării marcajelor de la Compania Națională
îImprimeria Națională“ — S.A. pentru ..................................., am sigilat în cutia metalică ce aparține
persoanei autorizate cantitatea de ....................... bucăți marcaje pentru produsele accizabile din
import (produse din tutun/băuturi alcoolice îmbuteliate).
Elementele de identificare a marcajelor sunt evidențiate în Procesul-verbal de predare-primire
nr. ..................., încheiat între Compania Națională îImprimeria Națională“ — S.A. și persoana
autorizată, și pe Factura/facturile nr. ....................., menționate în acesta. O fotocopie a acestor
documente se va anexa la prezentul proces-verbal și va face parte integrantă din acesta.
Pentru sigilare a fost aplicat sigiliul vamal nr. ................................ .
Sigilarea s-a efectuat în prezența reprezentantului ......................................, în persoana
domnului/doamnei ......................., legitimat/legitimată cu BI/CI seria ....................... nr. .....................
și având funcția de ................................... .
Cutia metalică sigilată în care se află marcajele este transportată în mijlocul de transport
auto cu numărul de înmatriculare ............................ la Biroul vamal ..................................................,
unde se vor întocmi formalitățile de vămuire pentru exportul temporar/introducerea în zona
liberă ................................. al/a marcajelor.
Am sigilat,
...............................................

Am asistat la sigilare,
...............................................
ANEXA Nr. 2
la normele tehnice

AUTORITATEA NAȚIONALĂ A VĂMILOR

Direcția Regională Vamală
Biroul vamal
Nr. ......................./...............200...
PROCES-VERBAL DE DESIGILARE

Subsemnatul ................................, având funcția de ................. la Biroul vamal ......................
din cadrul Direcției Regionale Vamale ............................................, am verificat documentele
(Procesul-verbal de sigilare nr. ......................................................... și Factura/facturile fiscală/fiscale
nr. ....................., emisă/emise de Compania Națională îImprimeria Națională“ — S.A.) primite de la
domnul/doamna ................................., reprezentant al ..............................................., care s-a
legitimat cu BI/CI seria ............ nr. ........... .
După verificarea documentelor, în prezența reprezentantului persoanei autorizate s-a trecut la
desigilarea cutiei metalice pe care s-a aplicat sigiliul vamal nr. ................... de către funcționarul
vamal al Direcției supraveghere și control vamal — Serviciul coordonare echipe mobile.
În cutia metalică s-a inventariat cantitatea de ................................. bucăți marcaje (timbre
tabac/banderole pentru băuturi alcoolice îmbuteliate), ale căror elemente de identificare sunt
menționate pe Procesul-verbal de predare-primire nr. ..............................., încheiat între Compania
Națională îImprimeria Națională“ — S.A. și persoana autorizată, și pe factura/facturile menționate în
acesta.
Pentru transportul cutiei metalice de la Compania Națională îImprimeria Națională“ — S.A. la
Biroul vamal ......................................... s-a folosit mijlocul de transport auto cu numărul de
înmatriculare .................................. .
La operațiunea de desigilare s-au constatat următoarele nereguli: ................................................
.....................................................................................................................................................................
...................................................................................................................................................................
.....................................................................................................................................................................
Am desigilat,
...............................................

Am asistat la desigilare,
...............................................

8

MONITORUL OFICIAL AL ROMÂNIEI, PARTEA I, Nr. 379/5.V.2005

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
privind modificarea Hotărârii Consiliului Superior al Magistraturii nr. 157/2004 pentru aprobarea
Regulamentului privind organizarea și desfășurarea concursului de admitere în magistratură
În temeiul art. 37 alin. (1) și al art. 39 alin. (1) și (2) din Legea nr. 317/2004 privind Consiliul Superior al
Magistraturii,
Plenul Consiliului Superior al Magistraturii adoptă prezenta hotărâre.
Art. I. — Regulamentul privind organizarea și
desfășurarea concursului de admitere în magistratură,
aprobat prin Hotărârea Consiliului Superior al Magistraturii
nr. 157/2004, publicată în Monitorul Oficial al României,
Partea I, nr. 879 din 27 septembrie 2004, modificat și
completat prin Hotărârea Consiliului Superior al Magistraturii
nr. 276/2004, publicată în Monitorul Oficial al României,
Partea I, nr. 13 din 5 ianuarie 2005, se modifică după cum
urmează:
1. La articolul 3, alineatul (1) va avea următorul cuprins:
îArt. 3. — (1) Data, locul, modul de desfășurare a
concursului de admitere în magistratură, cuantumul taxei
și lista posturilor vacante scoase la concurs se publică în
Monitorul Oficial al României, Partea a III-a, pe pagina de
Internet a Consiliului Superior al Magistraturii și pe pagina
de Internet a Institutului Național al Magistraturii și se aduc
la cunoștință publică printr-un comunicat de presă cu cel
puțin 45 de zile înainte de data stabilită pentru concurs.“
2. La articolul 3, alineatul (4) va avea următorul cuprins:
î(4) Cererile pentru înscrierea la concurs se depun, cu
cel puțin 30 de zile înainte de data acestuia, la tribunale
sau, după caz, la parchetele de pe lângă tribunalele în a
căror circumscripție domiciliază candidații.“

3. La articolul 3, alineatul (6) va avea următorul cuprins:
î(6) Președinții tribunalelor și prim-procurorii parchetelor
de pe lângă tribunale vor transmite dosarele candidaților și
baza de date, cu cel puțin 15 zile înainte de data
concursului, la Consiliul Superior al Magistraturii.“
4. La articolul 8, alineatul (2) va avea următorul cuprins:
î(2) Lucrarea scrisă se notează cu note de la 1 la 10.
Nota finală a lucrării de concurs o reprezintă media
aritmetică a notelor obținute la fiecare dintre materiile de
concurs prevăzute la art. 5 lit. a)—e). Organizarea
judiciară, elemente de drept comparat și jurisprudența Curții
Europene a Drepturilor Omului va constitui o singură
materie de concurs.“
Art. II — Modificările de la punctele 1—3 de mai sus
sunt valabile numai pentru concursul de admitere în
magistratură, organizat de Consiliul Superior al Magistraturii,
prin intermediul Institutului Național al Magistraturii, în luna
iunie 2005.
Art. III. — Prezenta hotărâre se publică în Monitorul
Oficial al României, Partea I, și pe pagina de Internet a
Consiliului Superior al Magistraturii.

Președintele Consiliului Superior al Magistraturii,
judecător dr. Dan Lupașcu
București, 13 aprilie 2005.
Nr. 128.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 379/5.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016323]
ISSN 1453—4495

