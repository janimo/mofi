PARTEA

Anul 173 (XVII) — Nr. 246

I

Joi, 24 martie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 81 din 8 februarie 2005 referitoare la
excepția de neconstituționalitate a dispozițiilor
art. 13 alin. (5) din Ordonanța de urgență a
Guvernului nr. 51/1998 privind valorificarea unor
active bancare ...........................................................

261.

ALE

Pagina
care organul fiscal transmite contribuabililor, prin
poștă, formularele de declarații................................

4–15

ACTE ALE CONSILIULUI NAȚIONAL
1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului finanțelor publice privind
stabilirea categoriilor de obligații fiscale pentru

DECIZII

Nr.

CURȚII

AL AUDIOVIZUALULUI
204.

— Decizie

privind

interzicerea

apologiei

crimelor regimurilor totalitare și denigrării
victimelor lor .....................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 81
din 8 februarie 2005

referitoare la excepția de neconstituționalitate a dispozițiilor art. 13 alin. (5)
din Ordonanța de urgență a Guvernului nr. 51/1998 privind valorificarea unor active bancare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 13 alin. (5) din Ordonanța de urgență a
Guvernului nr. 51/1998 privind valorificarea unor active
bancare, excepție ridicată de Societatea Comercială îCibela

Bistrița“ — S.A. în Dosarul nr. 710/2004 al Curții de Apel
București — Secția a VI-a comercială.
Dezbaterile au avut loc în ședința publică din
1 februarie 2005, fiind consemnate în încheierea din acea
dată, când Curtea, având nevoie de timp pentru a delibera,
în conformitate cu dispozițiile art. 57 din Legea nr. 47/1992
privind organizarea și funcționarea Curții Constituționale, a
amânat pronunțarea la data de 8 februarie 2005.
C U R T E A,

având în vedere actele și lucrările dosarului, constată
următoarele:
Prin Încheierea din 18 iunie 2004, pronunțată în Dosarul
nr. 710/2004, Curtea de Apel București — Secția a VI-a
comercială a sesizat Curtea Constituțională cu excepția de

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 246/24.III.2005

neconstituționalitate a dispozițiilor art. 13 alin. (5) din
Ordonanța de urgență a Guvernului nr. 51/1998 privind
valorificarea unor active bancare, excepție ridicată de
Societatea Comercială îCibela Bistrița“ — S.A. într-un litigiu
având ca obiect o contestație la executare.
În motivarea excepției de neconstituționalitate autorul
acesteia susține că prevederile art. 13 alin. (5) teza întâi
din Ordonanța de urgență a Guvernului nr. 51/1998 privind
valorificarea unor active bancare contravin dispozițiilor
constituționale ale art. 15, ale art. 16 alin. (1) și (2), ale
art. 21 alin. (1)—(3), precum și ale art. 44 alin. (1) și (2)
teza întâi. În acest sens se susține că există o contradicție
între îafirmarea principiului celerității (în ceea ce privește
procedurile de preluare și valorificare a activelor bancare
cesionate) și instituirea unui termen de prescripție a
executării silite extrem de lax, de 7 ani, prin derogare de
la dispozițiile art. 6 din Decretul nr. 167/1958, care prevede
că termenul general de prescripție a dreptului de a cere
executarea silită, «în temeiul oricărui titlu executor», este
de 3 ani“. Prin urmare, în opinia autorului excepției această
reglementare îcontravine chiar scopului și principiului
celerității enunțate în cuprinsul ordonanței, prin aceea că
AVAS îi este permisă o pasivitate dincolo de termenul
general de 3 ani, aplicabil tuturor celorlalți creditori“.
Se mai susține că prevederile criticate contravin
îregulilor cesiunii (art. 1.391 și urm. din Codul civil), reguli
cărora ordonanța arată că i se supune“.
Pe cale de consecință, autorul excepției apreciază că
îse instituie un tratament neegal, rezultat din dezacordul
dintre termenul general de prescripție de 3 ani aplicabil
băncilor (societăți comerciale), persoanelor fizice și juridice,
și termenul de prescripție de 7 ani aplicabil dreptului de a
cere executarea silită a AVAB“, fapt ce contravine
prevederilor constituționale ale art. 16 și ale art. 44
alin. (2).
Autorul excepției consideră, de asemenea, că, îprin
instituirea termenului de prescripție a dreptului de a cere
executarea silită de 7 ani, printr-o reglementare care
produce efecte retroactive asupra regimului proprietății pe
care garantul, și extins — părțile, l-au avut în vedere la
data încheierii contractului de garanție imobiliară“, se
încalcă principiul neretroactivității legii prevăzut de art. 15
alin. (2) din Constituție.
Curtea de Apel București — Secția a VI-a comercială
apreciază excepția de neconstituționalitate ridicată ca fiind
neîntemeiată. În acest sens, se arată că, îprin legea
specială, respectiv Ordonanța de urgență a Guvernului
nr. 51/1998, legiuitorul român a înțeles să deroge de la
dreptul comun, respectiv Decretul nr. 167/1958 privind
prescripția extinctivă, dată fiind natura creanțelor protejate
de această lege, și anume creanțele bugetare“, ceea ce nu
este de natură să încalce prevederile art. 16 și 44 din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată.
În punctul de vedere prezentat, Guvernul arată că
dispozițiile criticate îse referă doar la anumite creanțe
preluate de AVAB [...], în considerarea naturii deosebite a
acestor creanțe și a strânsei legături a acestora cu datoria
publică, bugetul statului și ocrotirea interesului public, și nu
încalcă principiul egalității cetățenilor în fața legii, nefiind

prevăzute, în situații egale, drepturi procedurale diferențiate
pentru AVAB și pentru debitorii săi“.
Totodată se arată că dispozițiile criticate nu încalcă
principiul neretroactivității legii, întrucât îse prevede expres
că termenul de 7 ani nu se aplică creanțelor pentru care
dreptul de a cere executarea silită este prescris, iar
motivele invocate de reclamantă privesc aspecte de
aplicare în timp a legii, și nu de constituționalitate“.
Se apreciază de către Guvern că prevederile
constituționale ale art. 21 și ale art. 44 alin. (2), invocate
de autorul excepției în susținerea acesteia, nu sunt
incidente în cauză. Conform punctului de vedere exprimat
de Guvern, aspectele prezentate de autorul excepției
îprivesc probleme de interpretare în aplicarea prevederilor
(criticate) și nu de constituționalitate“.
Guvernul mai arată, de asemenea, că îOrdonanța de
urgență a Guvernului nr. 51/1998, republicată, reia din
Ordonanța Guvernului nr. 55/1999 privind executarea silită
a creanțelor bancare neperformante preluate la datoria
publică internă, în prezent abrogată, dispozițiile ce
reglementau o procedură specială de valorificare a
creanțelor neperformante și pentru soluționarea cererilor de
orice natură în legătură cu aceste creanțe, precum și
pentru executarea silită“. În legătură cu aceste dispoziții,
Guvernul arată că, printr-o jurisprudență constantă, Curtea
Constituțională a respins excepțiile de neconstituționalitate
ridicate. Sunt invocate în acest sens deciziile Curții
Constituționale nr. 126 din 4 iulie 2000 și nr. 242 din
23 noiembrie 2000.
Avocatul Poporului apreciază că excepția de
neconstituționalitate ridicată este neîntemeiată. În
argumentarea acestui punct de vedere se arată că textul
legal criticat nu încalcă principiul constituțional al egalității
cetățenilor în fața legii și a autorităților publice, întrucât
îreglementarea
legală
dedusă
controlului
de
constituționalitate se aplică tuturor celor aflați în situația
prevăzută de ipoteza normei legale, fără nici o discriminare
pe considerente arbitrare“. Totodată se consideră că
îinstituția prescripției și termenele în raport cu care aceasta
își produce efectele nu pot fi considerate de natură a
aduce atingere prevederilor art. 16 alin. (1) și (2) din
Constituție, finalitatea acestor termene fiind aceea de a
asigura un climat de ordine, stabilitate și securitate a
raporturilor juridice civile“.
De asemenea, Avocatul Poporului apreciază că
dispozițiile legale criticate nu încalcă prevederile
constituționale ale art. 44 alin. (1), întrucât îconținutul și
limitele dreptului de creanță asupra statului sunt stabilite de
lege, în cazul de față art. 13 alin. (5) teza întâi din
Ordonanța de urgență a Guvernului nr. 51/1998“. Cu privire
la celelalte dispoziții legale invocate de autorul excepției în
susținerea acesteia, Avocatul Poporului consideră că înu
au relevanță în cauza de față“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 13 alin. (5) teza întâi din Ordonanța de
urgență a Guvernului nr. 51/1998 privind valorificarea unor
active bancare, aprobată cu modificări și completări prin
Legea nr. 409/2001, publicată în Monitorul Oficial al
României, Partea I, nr. 398 din 19 iulie 2001. În temeiul
art. II din Ordonanța de urgență a Guvernului nr. 120/2001
pentru completarea art. 1949 din Ordonanța de urgență a
Guvernului nr. 51/1998, publicată în Monitorul Oficial al
României, Partea I, nr. 625 din 4 octombrie 2001, aprobată
prin Legea nr. 69/2002, publicată în Monitorul Oficial al
României, Partea I, nr. 52 din 25 ianuarie 2002, Ordonanța
de urgență a Guvernului nr. 51/1998 a fost republicată în
Monitorul Oficial al României, Partea I, nr. 948 din
24 decembrie 2002.
Dispozițiile criticate ca fiind neconstituționale au
următorul cuprins:
— Art. 13 alin. (5) teza întâi: îTermenul de prescripție a
dreptului de a cere executarea silită a creanțelor preluate de
AVAB, constatate prin acte care constituie titlu executoriu sau
care, după caz, au fost învestite cu formulă executorie, este de
7 ani“.
Textele constituționale invocate în susținerea excepției
sunt cele ale art. 15, ale art. 16 alin. (1) și (2), ale art. 21
alin. (1)—(3), precum și cele ale art. 44 alin. (1) și alin. (2)
teza întâi. Acestea au următorul cuprins:
— Art. 15: î(1) Cetățenii beneficiază de drepturile și de
libertățile consacrate prin Constituție și prin alte legi și au
obligațiile prevăzute de acestea.
(2) Legea dispune numai pentru viitor, cu excepția legii
penale sau contravenționale mai favorabile.“
— Art. 16: (1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.“
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular.“
Examinând excepția de neconstituționalitate ridicată,
Curtea reține că, în esență, autorul excepției de
neconstituționalitate apreciază că prin dispozițiile criticate,
care instituie în favoarea Autorității pentru Valorificarea
Activelor Statului un termen de prescripție de 7 ani cu
privire la dreptul de a cere executarea silită, se încalcă
prevederile art. 15 alin. (2), art. 16 alin. (1) și (2), art. 21
alin. (1)—(3), precum și ale art. 44 alin. (2) din Constituție.
De asemenea, se mai susține că, prin instituirea ulterioară
a acestui termen pe care părțile înu l-au avut în vedere la
data încheierii contractului de garanție imobiliară“, se
încalcă și prevederile art. 15 alin. (2) din Constituție privind
neretroactivitatea legii.
Analizând aceste susțineri, Curtea constată că nu există
incompatibilitate între textul criticat și dispozițiile
constituționale invocate în susținerea excepției. Stabilirea
unui termen de prescripție cu privire la dreptul de a cere
executarea silită, diferit de cel general, se justifică în cauză
prin natura specială a creanțelor preluate de Autoritatea

3

pentru Valorificarea Activelor Statului, fiind la latitudinea
legiuitorului să aprecieze această situație.
Curtea reține că nu se poate susține încălcarea
principiului egalității în fața legii și a autorităților publice,
întrucât, așa cum a stabilit Curtea Constituțională în
jurisprudența sa, în acord cu cea a Curții Europene a
Drepturilor Omului, egalitatea nu înseamnă uniformitate,
fiind posibilă stabilirea unui tratament juridic diferit pentru
situații diferite, când aceasta se justifică în mod rațional și
obiectiv. În cazul de față, această soluție se impune
datorită legăturii indisolubile dintre creanțele preluate de
Autoritatea pentru Valorificarea Activelor Statului și bugetul
de stat, ceea ce constituie o justificare suficientă pentru
diferența de tratament juridic în ceea ce privește termenul
de prescripție a dreptului de a cere executarea silită.
De asemenea, Curtea reține, în raport cu textul
constituțional al art. 16 alin. (1), că reglementarea legală
supusă controlului de constituționalitate se aplică tuturor
celor aflați în situația prevăzută de ipoteza normei legale,
fără nici o discriminare pe considerente arbitrare.
În ceea ce privește critica autorului excepției referitoare
la pretinsa încălcare a principiului constituțional al
neretroactivității legii civile, Curtea reține că textul criticat
nu cuprinde dispoziții care să înfrângă acest principiu.
Dimpotrivă, teza a doua a art. 13 alin. (5) din Ordonanța
de urgență a Guvernului nr. 51/1998 prevede: îAcest
termen nu se aplică creanțelor pentru care dreptul de a cere
executarea silită a fost prescris.“
Referitor la invocarea încălcării art. 21 alin. (1)—(3) din
Constituție, Curtea reține că atât jurisprudența Curții
Constituționale, cât și cea a Curții Europene a Drepturilor
Omului au stabilit că fixarea unui termen de prescripție, a
altor termene sau condiții procedurale nu are semnificația
încălcării dreptului de acces liber la justiție. Prin Decizia
nr. 427 din 18 noiembrie 2003, publicată în Monitorul Oficial
al României, Partea I, nr. 868 din 5 decembrie 2003,
Curtea a statuat că îinstituția prescripției, în general, și
termenele în raport cu care își produce efectele aceasta nu
pot fi considerate de natură să îngrădească accesul liber la
justiție, finalitatea lor fiind, dimpotrivă, de a-l facilita, prin
asigurarea unui climat de ordine, indispensabil exercitării în
condiții optime a acestui drept constituțional, prevenindu-se
eventualele abuzuri și limitându-se efectele perturbatoare
asupra stabilității și securității raporturilor juridice civile“.
Stabilirea unor termene de prescripție diferite, în raport
cu natura unor creanțe, nu încalcă nici o dispoziție a Legii
fundamentale, această posibilitate fiind la latitudinea
legiuitorului.
Curtea constată că susținerea potrivit căreia dispoziția
criticată încalcă prevederile art. 44 alin. (1) și alin. (2) teza
întâi din Constituție nu este întemeiată. În cauză nu se
pune problema încălcării dreptului de proprietate privată al
autorului excepției și nici a garantării creanțelor asupra
statului, ci a instituirii unui termen de prescripție special cu
privire la dreptul de a cere executarea silită în favoarea
Autorității pentru Valorificarea Activelor Statului. Curtea
constată că reglementarea legală criticată ocrotește
realizarea veniturilor publice, prin urmare nu se are în
vedere ocrotirea în mod diferențiat a proprietății private în
raport cu calitatea titularilor, astfel cum susține autorul
excepției. În cauză nu se pune nici problema încălcării
principiului ocrotirii egale a proprietății private, indiferent de
titular, întrucât, fiind vorba de creanțe preluate de
Autoritatea pentru Valorificarea Activelor Statului, acestea
au o strânsă legătură cu datoria publică internă și, pe cale
de consecință, cu bugetul de stat și cu asigurarea surselor
veniturilor publice.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 246/24.III.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (5) din Ordonanța de urgență a Guvernului
nr. 51/1998 privind valorificarea unor active bancare, excepție ridicată de Societatea Comercială îCibela Bistrița“ — S.A.
în Dosarul nr. 710/2004 al Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind stabilirea categoriilor de obligații fiscale pentru care organul fiscal
transmite contribuabililor, prin poștă, formularele de declarații
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 79 alin. (5) din Ordonanța Guvernului nr. 92/2003, republicată, privind Codul de
procedură fiscală, cu modificările și completările ulterioare,
ministrul finanțelor publice emite următorul ordin:
Art. 1. — Pentru îndeplinirea obligației de declarare a
veniturilor realizate în anul fiscal 2004, se aprobă
transmiterea prin poștă de către organul fiscal către
contribuabili, persoane fizice, a unui pachet informațional
conținând următoarele:
a) formularul 200 îDeclarație de venit global“, cod
14.13.01.13;
b) formularul 202 îDeclarație specială privind veniturile
din activități independente“, cod 14.13.01.13/4;
c) formularul 203 îDeclarație specială privind veniturile
din cedarea folosinței bunurilor“, cod 14.13.01.13/3;
d) ghidul pentru completarea și depunerea declarațiilor
de venit pentru anul 2004;
e) scrisoarea adresată contribuabililor, semnată de
președintele Agenției Naționale de Administrare Fiscală;
f) plicul îCR“, destinat transmiterii declarațiilor de venit
de către contribuabili;
g) plicul exterior pentru transmiterile în regim îInfadres
Fiscal“ ale documentelor pachetului informațional către
contribuabili.
Art. 2. — Modelele și conținutul formularelor adaptate
pentru trimiterea/primirea prin poștă, precum și cele ale
ghidului pentru completarea și depunerea declarațiilor de
venit pentru anul 2004, ale scrisorii semnate de
președintele Agenției Naționale de Administrare Fiscală, ale

plicului îCR“ destinat transmiterii declarațiilor de către
contribuabili și ale plicului exterior transmis contribuabililor
în sistem îInfadres Fiscal“ sunt prezentate în anexa la
prezentul ordin.
Art. 3. — Costurile poștale pentru transmiterile în regim
îInfadres Fiscal“ cu indicația îrecomandat“, precum și
costurile poștale pentru transmiterile returate sunt suportate
de Ministerul Finanțelor Publice — Agenția Națională de
Administrare Fiscală.
Costurile poștale pentru trimiterile sosite cu indicația
specială îCR“ — recomandat, la unitățile fiscale destinatare,
de la contribuabili, sunt suportate de către direcțiile
generale ale finanțelor publice județene și a municipiului
București, din bugetele proprii.
Art. 4. — Anexa*) face parte integrantă din prezentul
ordin.
Art. 5. — Direcția generală de gestiune a impozitelor și
contribuțiilor, Direcția economică și administrativă, Direcția
generală a tehnologiei informației, precum și direcțiile
generale ale finanțelor publice județene și a municipiului
București și unitățile lor subordonate vor duce la îndeplinire
prevederile prezentului ordin.
Art. 6. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu
București, 10 martie 2005.
Nr. 261.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

5
ANEXĂ

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 246/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 246/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 246/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 246/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 246/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 246/24.III.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 246/24.III.2005

ACTE

ALE CONSILIULUI NAȚIONAL
AL AUDIOVIZUALULUI

CONSILIUL NAȚIONAL AL AUDIOVIZUALULUI

DECIZIE
privind interzicerea apologiei crimelor regimurilor totalitare și denigrării victimelor lor
Având în vedere dubla calitate a Consiliului Național al Audiovizualului, de garant al interesului public și de unică
autoritate de reglementare în domeniul serviciilor de programe audiovizuale,
având convingerea că libertatea de exprimare reprezintă un pilon esențial al democrației, care comportă însă
îndatoriri și responsabilități,
ținând cont că integrarea europeană presupune împărtășirea unui set de valori comune care conferă identitate
democratică statelor membre,
pornind de la premisa că există adevăruri istorice indubitabile, precum crimele și abuzurile nazismului și
comunismului,
în temeiul art. 17 alin. (1) lit. d) din Legea audiovizualului nr. 504/2002, cu modificările și completările ulterioare,
Consiliul Național al Audiovizualului adoptă următoarea decizie:
Art. 1. — Prezentarea apologetică a crimelor și
abuzurilor regimurilor totalitare, nazist și comunist, a
autorilor unor astfel de fapte, precum și denigrarea
victimelor acestora sunt interzise în emisiunile audiovizuale.
Art. 2. — Prin apologie, în sensul prezentei decizii, se
înțelege: elogiul, lauda ferventă (adesea exagerată) adusă
unei persoane, unei idei; apărarea (servilă și interesată)

cuiva sau a ceva; discursul, scrierea care face apologia
cuiva sau a ceva.
Art. 3. — Încălcarea de către radiodifuzori a prevederilor
prezentei decizii se sancționează potrivit dispozițiilor art. 90
din Legea audiovizualului nr. 504/2002, cu modificările și
completările ulterioare.

Președintele Consiliului Național al Audiovizualului,
Ralu Filip
București, 15 martie 2005.
Nr. 204.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 246/24.III.2005 conține 16 pagini.

Prețul: 10.500 lei vechi/1,05 lei noi

&JUYDGY|013452]
ISSN 1453—4495

PDF compression, OCR, web-optimization with CVISION's PdfCompressor

