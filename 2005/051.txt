PARTEA

Anul 173 (XVII) — Nr. 51

I

Vineri, 14 ianuarie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 423 din 21 octombrie 2004 referitoare la
excepția de neconstituționalitate a dispozițiilor Legii
nr. 146/1997 privind taxele judiciare de timbru......
Decizia nr. 489 din 11 noiembrie 2004 referitoare la
excepția de neconstituționalitate a dispozițiilor
art. 2781 alin. 1 din Codul de procedură penală
HOTĂRÂRI ALE GUVERNULUI ROMÂNIEI
2.433/2004. — Hotărâre privind aprobarea renunțării la
cetățenia română unor persoane ...........................

DECIZII

ALE

CURȚII

1–3

3–5

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 423
din 21 octombrie 2004

referitoare la excepția de neconstituționalitate a dispozițiilor Legii nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Legii nr. 146/1997 privind taxele judiciare de
timbru, excepție ridicată de Parohia Greco-Catolică Șercaia
în Dosarul nr. 1.516/Ap/2003 al Curții de Apel Brașov —
Secția civilă.
La apelul nominal lipsesc părțile.
Procedura de citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența Curții Constituționale în materie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 51/14.I.2005
C U R T E A,

având în vedere actele și lucrările dosarului, constată
următoarele:
Prin Încheierea din 3 mai 2004, pronunțată în Dosarul
nr. 1.516/Ap/2003, Curtea de Apel Brașov — Secția civilă a
sesizat Curtea Constituțională cu excepția de
neconstituționalitate a dispozițiilor Legii nr. 146/1997,
excepție ridicată de Parohia Greco-Catolică Șercaia.
În motivarea excepției de neconstituționalitate, autorul
acesteia susține că prevederile Legii nr. 146/1997 încalcă
dispozițiile art. 1 alin. (3) și ale art. 21 alin. (2), coroborate
cu cele ale art. 53, precum și ale art. 51 alin. (1) și (3) din
Constituție. Cu privire la încălcarea art. 51 din Constituție,
acesta arată că, potrivit alin. (1) al acestui articol, cetățenii
au dreptul să se adreseze autorităților publice prin petiții
formulate numai în numele semnatarilor, iar, potrivit
alin. (2) al aceluiași articol, exercitarea dreptului de
petiționare este scutită de taxă de timbru. În opinia sa și
instanțele judecătorești sunt autorități publice, întrucât
îAutoritatea judecătorească“ este cuprinsă în titlul III din
Constituție, intitulat îAutoritățile publice“, și, ca urmare,
cererile adresate instanțelor judecătorești ar trebui scutite
de taxă de timbru.
Autorul excepției mai susține că, prin dispozițiile art. 20
din Legea nr. 146/1997, nu este asigurat accesul liber la
justiție, deoarece judecătorul refuză primirea cererii de
chemare în judecată dacă nu se face dovada achitării taxei
de timbru. În felul acesta este încălcat și art. 53 din
Constituție, referitor la restrângerea exercițiului unor drepturi
sau al unor libertăți.
De asemenea, mai arată că Legea nr. 146/1997
contravine și prevederilor art. 1 alin. (3), potrivit căruia
România este stat de drept. Or, susține acesta, într-un stat
de drept îdomnia legii se impune a fi respectată și de
către autoritățile publice în elaborarea legilor“.
Instanța de judecată consideră că excepția de
neconstituționalitate este neîntemeiată.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate ridicate.
Guvernul arată că timbrarea cererilor și acțiunilor
adresate instanțelor judecătorești reprezintă o obligație
consacrată de Constituție și reglementată prin lege.
Excepțiile constând în scutiri, reduceri, eșalonări sau
amânări sunt expres prevăzute de lege. Accesul liber la
justiție nu înseamnă că acesta poate fi gratuit în toate
cazurile. Art. 21 din Constituție nu instituie nici o interdicție
cu privire la plata taxelor judiciare de timbru, deoarece,
cum rezultă din aceste prevederi constituționale de
principiu, este legal și normal ca justițiabilii care beneficiază
de un folos nemijlocit din activitatea desfășurată de
instanțele judecătorești să contribuie la acoperirea
cheltuielilor care implică serviciul public al justiției. De altfel,
potrivit art. 274 din Codul de procedură civilă, partea care
cade în pretenții va fi obligată, la cerere, să plătească
cheltuielile de judecată. De asemenea, se arată că
timbrarea cererilor și acțiunilor adresate instanțelor
judecătorești reprezintă o obligație consacrată de
Constituție și reglementată prin lege. Cererile și acțiunile de
competența instanțelor judecătorești nu au caracterul unor
petiții. Prin ele, instanțele sunt învestite pentru realizarea
unor drepturi și interese legitime, cu respectarea
prevederilor constituționale și ale altor prevederi legale.

Așadar, conchide Guvernul, legea criticată nu contravine
prevederilor constituționale, ci, dimpotrivă, asigură, fără
discriminări și interdicții, exercițiul liber, egal și cu bunăcredință al drepturilor și libertăților recunoscute de lege.
Este invocată în acest sens jurisprudența Curții
Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile Legii
nr. 146/1997 privind taxele judiciare de timbru, publicată în
Monitorul Oficial al României, Partea I, nr. 173 din 29 iulie
1997.
Ulterior sesizării Curții Constituționale, Legea
nr. 146/1997 a fost modificată și completată prin Legea
nr. 195 din 25 mai 2004, publicată în Monitorul Oficial al
României, Partea I, nr. 470 din 26 mai 2004.
Textele constituționale invocate a fi încălcate sunt cele
ale art. 1 alin. (3), art. 21 alin. (2), art. 51 alin. (1) și (3)
și ale art. 53, texte care au următoarea redactare:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 21 alin. (2): îNici o lege nu poate îngrădi
exercitarea acestui drept.“;
— Art. 51 alin. (1) și (3): î(1) Cetățenii au dreptul să se
adreseze autorităților publice prin petiții formulate numai în
numele semnatarilor.
[…]
(3) Exercitarea dreptului de petiționare este scutită de taxă.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
constată că Legea nr. 146/1997 a mai format, atât în
întregul său, cât și pe articole, obiectul controlului de
constituționalitate. Astfel, prin Decizia nr. 82/1999, publicată
în Monitorul Oficial al României, Partea I, nr. 307 din
30 iunie 1999, Decizia nr. 47/2003, publicată în Monitorul
Oficial al României, Partea I, nr. 131 din 28 februarie
2003, și Decizia nr. 343/2003, publicată în Monitorul Oficial
al României, Partea I, nr. 774 din 5 noiembrie 2003,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/14.I.2005
Curtea a respins excepțiile de neconstituționalitate privind
dispozițiile Legii nr. 146/1997.
În jurisprudența sa în materie, Curtea Constituțională a
statuat în mod constant că accesul liber la justiție nu
înseamnă că acesta trebuie să fie în toate cazurile gratuit.
În acest sens, s-a reținut că art. 21 din Constituție nu
instituie nici o interdicție cu privire la taxele în justiție, fiind
legal și echitabil ca justițiabilii care trag un folos nemijocit
din activitatea desfășurată de autoritățile judecătorești să
contribuie la acoperirea cheltuielilor acestora. Pe de altă
parte, s-a arătat că echivalentul taxelor judiciare de timbru
este integrat în valoarea cheltuielilor de judecată stabilite
de instanța de judecată prin hotărârea pe care o pronunță
în cauză, plata acestora revenind părții care cade în
pretenții.
Curtea constată că dispozițiile Legii nr. 146/1997 nu
încalcă principiile generale cuprinse în art. 1 alin. (3) din
Constituție, deoarece nu aduc atingere statului de drept,
democratic și social, demnității omului, drepturilor și
libertăților cetățenilor sau altor valori supreme garantate
prin Legea fundamentală.

3

În ceea ce privește susținerea autorului excepției,
potrivit căreia dispozițiile Legii nr. 146/1997 aduc atingere
art. 51 alin. (1) și (3) din Constituție, Curtea observă că
aceste dispoziții constituționale se referă la dreptul la
petiționare, care este diferit de dreptul de a introduce
acțiuni la instanțele judecătorești. Curtea Constituțională, în
jurisprudența sa în materie, de exemplu Decizia nr. 165
din 26 septembrie 2000, publicată în Monitorul Oficial al
României, Partea I, nr. 539 din 1 noiembrie 2000, a
statuat că sesizarea instanțelor judecătorești pentru
valorificarea unui drept sau pentru realizarea unui interes
care se poate obține numai pe calea justiției nu reprezintă
un aspect al dreptului de petiționare. Dreptul de petiționare
se referă la cererile, reclamațiile, sesizările și propunerile
în legătură cu rezolvarea unor probleme personale sau de
grup ce nu presupun calea justiției și la care autoritățile
publice au obligația de a răspunde în termenele și în
condițiile stabilite potrivit legii, în timp ce cererile de
chemare în judecată se soluționează după reguli specifice
activității de judecată.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Legii nr. 146/1997 privind taxele judiciare de timbru,
excepție ridicată de Parohia Greco-Catolică Șercaia în Dosarul nr. 1.516/Ap/2003 al Curții de Apel Brașov — Secția civilă.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 489
din 11 noiembrie 2004

referitoare la excepția de neconstituționalitate a dispozițiilor art. 2781 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 1 din Codul de procedură

penală, ridicată de Teodora Sălăgean în Dosarul
nr. 9.559/2003 al Judecătoriei Oradea.
La apelul nominal lipsește autoarea excepției, față de
care procedura de citare a fost legal îndeplinită.
Magistratul-asistent informează Curtea în legătură cu
concluziile scrise, depuse la dosar de Teodora Sălăgean,
prin care solicită admiterea excepției de neconstituționalitate
așa cum a fost formulată.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că textul de
lege criticat nu încalcă prevederile constituționale invocate
de autoarea excepției.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 51/14.I.2005
C U R T E A,

având în vedere actele și lucrările dosarului, reține
următoarele:
Prin Încheierea din 30 aprilie 2004, pronunțată în
Dosarul nr. 9.559/2003, Judecătoria Oradea a sesizat
Curtea Constituțională cu excepția de neconstituționalitate
a dispozițiilor art. 278 1 alin. 1 din Codul de procedură
penală. Excepția a fost ridicată de Teodora Sălăgean într-o
cauză având ca obiect plângerea împotriva rezoluției emise
în Dosarul nr. 279/P/2001 al Parchetului de pe lângă
Tribunalul Bihor, prin care s-a respins cererea acesteia de
restituire a unui autoturism, ridicat de organele de
cercetare penală în baza dispozițiilor art. 96 din Codul de
procedură penală.
În motivarea excepției de neconstituționalitate se
susține că textul de lege criticat încalcă dispozițiile
constituționale ale art. 21 alin. (1) privind accesul liber la
justiție și ale art. 49 alin. (2) [devenit art. 53 alin. (2) ca
urmare a revizuirii și republicării Constituției, cu
renumerotarea textelor] privind condițiile restrângerii
exercițiului unor drepturi sau al unor libertăți, întrucât
restrânge controlul instanțelor judecătorești asupra actelor și
măsurilor procurorului. Astfel, pot fi atacate cu plângere, în
temeiul art. 2781 din Codul de procedură penală, numai
rezoluțiile și ordonanțele de netrimitere în judecată,
legiuitorul scoțând de sub incidența acestui articol de lege
alte acte sau măsuri ale procurorului, precum, în speța de
față, rezoluția de respingere a cererii de restituire a unui
autoturism. Se mai arată că nu pot fi supuse controlului
instanțelor judecătorești măsurile asigurătorii dispuse de
procuror cu privire la bunurile învinuitului, inculpatului sau
ale altei persoane și nici actul procurorului cu privire la
restabilirea situației anterioare, întemeiat pe dispozițiile
art. 170 din Codul de procedură penală. De asemenea,
există acte ale procurorului prin care acesta poate da
soluții de natura celor prevăzute expres de dispozițiile art.
2781 din Codul de procedură penală, cum ar fi rechizitoriul,
însă, acest act nefiind prevăzut expres de legiuitor în textul
de lege criticat (care face referire numai la ordonanțe și
rezoluții), împotriva acestor soluții, chiar dacă se
încadrează în textul legal criticat, cel interesat nu poate să
se adreseze cu plângere instanței judecătorești. În opinia
autoarei excepției, restrângerea dreptului de acces liber la
justiție, instituită prin textul criticat, nu este necesară într-o
societate democratică, fiind așadar contrară prevederilor
care reglementează condițiile restrângerii unor drepturi sau
libertăți, cuprinse în art. 53 din Constituție.
Judecătoria Oradea apreciază că excepția de
neconstituționalitate este neîntemeiată, critica autoarei
excepției fiind determinată de o interpretare eronată a
dispozițiilor art. 275—2781 din Codul de procedură penală.
Se arată în acest sens că, atâta vreme cât, în temeiul
art. 2781 din Codul de procedură penală, instanța urmează
să se pronunțe asupra temeiniciei și legalității rezoluției de
neîncepere a urmăririi penale, a ordonanței sau, după caz,
a rezoluției de clasare, de scoatere de sub urmărire penală
sau de încetare a urmăririi penale date de procuror, iar, în
temeiul dispozițiilor legale care reglementează materia
urmăririi penale, instanța este abilitată să se pronunțe și
asupra măsurii confiscării sau restituirii lucrurilor supuse

confiscării, nu există nici un impediment ca, în cadrul
plângerii reglementate de dispozițiile art. 2781 din Codul de
procedură penală, instanța să-și exercite controlul asupra
acestor măsuri. Ca urmare, chiar dacă în redactarea
art. 2781 din Codul de procedură penală nu se reiterează
și toate celelalte dispoziții incidente în materie, nu
înseamnă că acestea nu se aplică, dispozițiile legale
criticate fiind în concordanță cu prevederile art. 21 alin. (1)
din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, iar interpretarea dată de autoarea
excepției dispozițiilor art. 278 1 din Codul de procedură
penală este eronată. Astfel, ceea ce se atacă în temeiul
textului de lege criticat este modul de soluționare a cauzei
de către procuror, așadar atât soluția dată în privința
acțiunii penale, cât și soluția cu privire la aspectele
incidente, a căror rezolvare într-o anumită manieră depinde
în mod necesar de soluționarea acțiunii penale. Prin
urmare, dacă se atacă rezoluția sau ordonanța procurorului
de netrimitere în judecată, instanța are obligația de a
soluționa cauza sub toate aspectele, în temeiul principiilor
legalității și oficialității, cu luarea în considerare a rolului
activ al instanței. Se mai arată că, în ipoteza în care nu
se exercită calea de atac prevăzută de art. 2781 din Codul
de procedură penală, accesul liber la justiție este garantat
chiar prin dispozițiile art. 168 din Codul de procedură
penală, referitoare la contestarea măsurilor asigurătorii. Se
conchide arătându-se că prevederile constituționale ale
art. 21, referitoare la accesul liber la justiție, sunt de
aplicație directă, astfel încât acestea se aplică
necondiționat de vreo normă subsecventă.
Avocatul Poporului consideră că dispozițiile legale
criticate nu încalcă prevederile constituționale ale art. 21
alin. (1), ci constituie o aplicare a acestora, întrucât asigură
tocmai accesul liber la justiție, respectiv posibilitatea atacării
în fața instanței de judecată a rezoluțiilor sau a
ordonanțelor procurorului de netrimitere în judecată.
Totodată, se arată că limitarea, prin textul de lege criticat,
a actelor procurorului împotriva cărora se poate face
plângere la instanța de judecată reprezintă o problemă de
legiferare, iar nu de constituționalitate.
În ceea ce privește critica formulată față de prevederile
art. 53 din Constituție, se apreciază că aceasta nu poate fi
reținută, întrucât prevederile textului legal supus controlului
de constituționalitate nu conțin restrângeri ale exercițiului
unor drepturi sau al unor libertăți.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/14.I.2005
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 1 din Codul de procedură penală,
potrivit cărora îDupă respingerea plângerii făcute conform
art. 275-278 împotriva rezoluției de neîncepere a urmăririi
penale sau a ordonanței ori, după caz, a rezoluției de clasare,
de scoatere de sub urmărire penală sau de încetare a urmăririi
penale, date de procuror, persoana vătămată, precum și orice
alte persoane ale căror interese legitime sunt vătămate pot
face plângere în termen de 20 de zile de la data comunicării de
către procuror a modului de rezolvare, potrivit art. 277 și 278,
la instanța căreia i-ar reveni, potrivit legii, competența să
judece cauza în primă instanță“.
Autoarea excepției consideră că aceste dispoziții sunt
contrare prevederilor constituționale ale art. 21 alin. (1) și
art. 53 alin. (2), având următorul conținut:
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“;
— Art. 53 alin. (2): îRestrângerea poate fi dispusă numai
dacă este necesară într-o societate democratică. Măsura
trebuie să fie proporțională cu situația care a determinat-o, să
fie aplicată în mod nediscriminatoriu și fără a aduce atingere
existenței dreptului sau a libertății.“
Examinând excepția de neconstituționalitate ridicată,
Curtea constată că legiuitorul a reglementat, prin dispozițiile
art. 278 1 din Codul de procedură penală, posibilitatea
atacării la instanțele judecătorești a acelor măsuri sau acte
ale procurorului prin care se soluționează cauza penală,
fără ca aceasta să mai ajungă în fața instanței, respectiv a
rezoluțiilor sau a ordonanțelor procurorului de netrimitere în

5

judecată. Întrucât acestea sunt acte prin care se
înfăptuiește justiția, este firesc să fie verificate și confirmate
ori infirmate de instanțele judecătorești, singurele autorități
prin a căror activitate se realizează justiția, în conformitate
cu dispozițiile art. 126 alin. (1) din Constituție. Așa fiind,
Curtea reține că textul de lege criticat nu îngrădește liberul
acces la justiție, ci, dimpotrivă, asigură realizarea acestui
drept în conformitate cu prevederile art. 21 din Constituție.
Întrucât dispozițiile art. 2781 din Codul de procedură
penală nu reglementează nici o restrângere a exercițiului
vreunui drept ori al unei libertăți, ci dă expresie unui drept
constituțional, Curtea nu poate reține încălcarea
prevederilor art. 53 alin. (2) din Constituție, invocate, de
asemenea, în motivarea excepției de neconstituționalitate.
În realitate, criticile formulate vizează extinderea
prevederilor art. 278 1 alin. 1 din Codul de procedură
penală și la alte situații neprevăzute de acestea, și anume
posibilitatea atacării, pe calea plângerii la instanțele
judecătorești, și a altor acte sau măsuri ale procurorului,
precum, în speța de față, rezoluția de respingere a cererii
de restituire a unui autoturism ridicat de organul de
cercetare penală în baza dispozițiilor art. 96 din Codul de
procedură penală. Acceptarea unor astfel de critici ar
echivala cu transformarea instanței de contencios
constituțional într-un legislator pozitiv, ceea ce ar contraveni
art. 61 din Constituție, potrivit căruia Parlamentul este
unica autoritate legiuitoare a țării.
De altfel, Curtea Constituțională s-a mai pronunțat în
legătură cu constituționalitatea dispozițiilor art. 2781 alin. 1
din Codul de procedură penală, de exemplu, prin Decizia
nr. 411 din 12 octombrie 2004, publicată în Monitorul
Oficial al României, Partea I, nr. 1.035 din 9 noiembrie
2004, precum și prin Decizia nr. 452 din 28 octombrie
2004, publicată în Monitorul Oficial al României, Partea I,
nr. 1.043 din 11 noiembrie 2004. Întrucât nu au intervenit
elemente noi care să determine schimbarea jurisprudenței
Curții, soluția și considerentele deciziilor menționate rămân
valabile și în cauza de față.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 din Codul de procedură penală, ridicată
de Teodora Sălăgean în Dosarul nr. 9.559/2003 al Judecătoriei Oradea.
Definitivă și general obligatorie.
Pronunțată în ședința publică din data de 11 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 51/14.I.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea renunțării la cetățenia română
unor persoane
În temeiul art. 108 din Constituția României, republicată, și al art. 30
din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă renunțarea la cetățenia română persoanelor
prevăzute în anexa care face parte integrantă din prezenta hotărâre.
PRIM-MINISTRU INTERIMAR

EUGEN BEJINARIU
Contrasemnează:
p. Ministrul justiției,
Simona Maya Teodoroiu,
secretar de stat
p. Ministrul afacerilor externe,
Ferdinand Nagy,
secretar de stat
p. Ministrul de stat, ministrul
administrației și internelor,
Toma Zaharia,
secretar de stat
București, 28 decembrie 2004.
Nr. 2.433.
ANEXĂ
LISTA

persoanelor care au altă cetățenie și cărora li s-a aprobat renunțarea la cetățenia română conform art. 26
din Legea nr. 21/1991, republicată, cu modificările și completările ulterioare
1. Bondor Simona-Claudia, fiica lui Bondor Ioan și
Nastasia, născută la 13 ianuarie 1969 în localitatea ClujNapoca, județul Cluj, România, cu domiciliul actual în
Olanda, 6286 AT Party, Van Cosselaerstr. 4, cu ultimul
domiciliu din România în localitatea Alba Iulia, str. Arnsberg
nr. 34, bl. 43, sc. C, ap. 47, județul Alba.
2. Coșa Loredana, fiica lui Coșa Antoniu și Dămoc
Valeria, născută la 4 octombrie 1973 în localitatea Bacău,
județul Bacău, România, cu domiciliul actual în Olanda,
X.S. 1073 Amsterdam, Jacob von Campenstraat 137, cu
ultimul domiciliu din România în localitatea Bacău,
str. Bicaz nr. 1, bl. 1, sc. B, ap. 4, județul Bacău.
3. Coșovei Carmen, fiica lui Manolache Dumitru și
Lucia, născută la 26 aprilie 1971 în localitatea Tulcea,
județul Tulcea, România, cu domiciliul actual în Olanda,
3331 KM Zwijndrecht, Officiersvliet 34, cu ultimul domiciliu
din România în localitatea Tulcea, Str. Comerțului nr. 10,
bl. C.9, sc. B, et. 1, ap. 4, județul Tulcea;
— Coșovei Alexandru, născut la 9 octombrie 1991 în
Tulcea.
4. Fröhlinger Sebastian-Alexandru, fiul lui Achim Dinu și
Pascu Mariana-Adriana, născut la 8 martie 1983 în
localitatea Sibiu, județul Sibiu, România, cu domiciliul actual
în Austria, 2513 Möllersdorf, Färbereigasse 6/7/2, cu ultimul
domiciliu din România în localitatea Tălmaciu, str. St. L. Roth
Alexandru nr. 36, județul Sibiu.

5. Ghițău Cristian, fiul lui Ghițău Dumitru și Melania,
născut la 5 mai 1969 în București, România, cu domiciliul
actual în Olanda, 2525 ZK Den Haag, Lau Mazirellaan 65,
cu ultimul domiciliu din România în București, str. Hristo
Botev nr. 10, sc. 1, ap. 15, sectorul 3.
6. Ghițău Elena-Liliana, fiica lui Cociș Andrei și Aurica,
născută la 15 mai 1972 în București, România, cu
domiciliul actual în Olanda, 2525 ZK Den Haag, Lau
Mazirellaan 65, cu ultimul domiciliu din România în
București, str. Hristo Botev nr. 10, sc. 1, ap. 15, sectorul 3.
7. Gorcea Andrei, fiul lui Gorcea Virgil și Elisabeta,
născut la 26 septembrie 1980 în localitatea Timișoara,
județul Timiș, România, cu domiciliul actual în Austria, 8685
Spital am Semmering, Steinhaus 17, cu ultimul domiciliu
din România în localitatea Timișoara, str. Gheorghe Lazăr
nr. 6, ap. 11, județul Timiș.
8. György Eva, fiica lui György Jenö-Jozsef și Ema,
născută la 1 aprilie 1972 în localitatea Târgu Secuiesc,
județul Covasna, România, cu domiciliul actual în Olanda,
5508 TP Veldhoven, Opperstehei 60, cu ultimul domiciliu
din România în localitatea Brețcu, județul Covasna.
9. Hagimă Neculai, fiul lui Hagimă Ion și Ioana, născut
la 17 iunie 1970 în localitatea Balcani, județul Bacău,
România, cu domiciliul actual în Olanda, 1069 AA
Amsterdam, Willemskerkestraat 5-4 Hoog, cu ultimul
domiciliu din România în localitatea Balcani, județul Bacău.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/14.I.2005
10. Hohl Maria, fiica lui Paul Grigore și Irina, născută
la 18 ianuarie 1960 în localitatea Negrești-Oaș, județul
Satu Mare, România, cu domiciliul actual în Austria, 1120
Viena, Zanaschkagasse 12/28/5, cu ultimul domiciliu din
România în localitatea Bixad, str. Trip nr. 299, județul Satu
Mare.
11. Holicov Mihai, fiul lui Holicov Dumitru și Elena,
născut la 30 ianuarie 1973 în localitatea Sinești, județul
Iași, România, cu domiciliul actual în Olanda, 1081 GC,
Assumburg 104, cu ultimul domiciliu din România în
localitatea Iași, str. Ion Creangă nr. 19, bl. H1, sc. A, ap. 1,
județul Iași.
12. Huiban Cristian-Mugurel, fiul lui Huiban StelianConstantin și Mariana-Felicia, născut la 19 martie 1973 în
localitatea Suceava, județul Suceava, România, cu
domiciliul actual în Olanda, 5641 GJ Eindhoven,
Monarchstr. 52, cu ultimul domiciliu din România în
București, Str. Polonă nr. 92, bl. 17 A+B, sc. 3, ap. 92,
sectorul 1.
13. Iorga Mioara-Florina, fiica lui Iorga Gavrilă și
Octavia-Elena, născută la 18 noiembrie 1975 în localitatea
Cluj-Napoca, județul Cluj, România, cu domiciliul actual în
Olanda, 8935 NM, Leeuwarden, Stinzenflora 78, cu ultimul
domiciliu din România în municipiul Cluj-Napoca,
str. Clăbucet nr. 3, ap. 5, județul Cluj.
14. Jiganie Ana, fiica lui Jiganie Florea și Floarea,
născută la 10 septembrie 1965 în localitatea Sadova,
județul Dolj, România, cu domiciliul actual în Olanda, 1273
LH Huizen, Delta 58, cu ultimul domiciliu din România în
localitatea Brad, str. Avram Iancu nr. 2, bl. 43, ap. 31,
județul Hunedoara.
15. Kirr Ecaterina (Katharina), fiica lui Szegedi Mihailă
și Maria, născută la 6 martie 1961 în localitatea Ilia,
județul Hunedoara, România, cu domiciliul actual în
Germania, 71384 Weinstadt, Gressstr. 3, cu ultimul
domiciliu din România în localitatea Alba Iulia,
Str. Crizantemelor nr. 2, județul Alba.
16. Kirr Holger-Mathias, fiul lui Kirr Matei și Ecaterina,
născut la 2 februarie 1983 în localitatea Alba Iulia, județul
Alba, România, cu domiciliul actual în Germania, 71384
Weinstadt, Gressstr. 3, cu ultimul domiciliu din România în
localitatea Alba Iulia, Str. Crizantemelor nr. 2, județul Alba.
17. Kirr Karina Rosemarie, fiica lui Kirr Matei și
Ecaterina, născută la 15 noiembrie 1980 în localitatea Alba
Iulia, județul Alba, România, cu domiciliul actual în
Germania, 71384 Weinstadt, Ziegelerstr. 9, cu ultimul
domiciliu din România în localitatea Alba Iulia,
Str. Crizantemelor nr. 2, județul Alba.
18. Kirr Matei (Matthias), fiul lui Kirr Mateiu și Rozina,
născut la 6 iulie 1957 în localitatea Berghin, județul Alba,
România, cu domiciliul actual în Germania, 71384
Weinstadt, Gressstr. 3, cu ultimul domiciliu din România în
localitatea Alba Iulia, Str. Crizantemelor nr. 2, județul Alba.
19. Kovacs Andrea-Veronica, fiica lui Kovacs AndreiAttila și Maria, născută la 8 septembrie 1985 în localitatea
Negrești-Oaș, județul Satu Mare, România, cu domiciliul
actual în Austria, 1100 Viena, Gudrunstr. 55-103/11/3, cu
ultimul domiciliu din România în localitatea Bixad,
str. Joseni nr. 689, județul Satu Mare.
20. Kramer Wolfgang-Werner, fiul lui Kramer AndreiWerner și Brunhilde, născut la 16 iulie 1963 în localitatea
Sibiu, județul Sibiu, România, cu domiciliul actual în
Germania, 84036 Landshut, Huchenweg 8A, cu ultimul
domiciliu din România în localitatea Sibiu, str. Oncești
bl. 7, ap. 82, județul Sibiu.

7

21. Kun-Kuti Ramona, fiica lui Kun-Kuti Rudolf și
Natalia-Nela, născută la 12 mai 1979 în localitatea
Timișoara, județul Timiș, România, cu domiciliul actual în
Olanda, 5845 H.S. Sint Anthonis, Stopeloensestr. 16, cu
ultimul domiciliu din România în localitatea Timișoara,
Str. Brândușei nr. 12, județul Timiș.
22. Leach Carmen, fiica lui Leach Ion și Elena, născută
la 14 iunie 1962 în localitatea Drobeta-Turnu Severin,
județul Mehedinți, România, cu domiciliul actual în Olanda,
8918 KK Leeuwarden, De Gealanden 16-1, cu ultimul
domiciliu din România în localitatea Drobeta-Turnu Severin,
Str. Merilor nr. 19, bl. S10, sc. 1, ap. 18, județul
Mehedinți;
— Leach Robert Alexandru, născut la 14 iulie 1987 în
Drobeta-Turnu Severin.
23. Lutsch Johannes, fiul lui Lutsch Werner și Ruth
Erica, născut la 9 august 1973 în localitatea Sighișoara,
județul Mureș, România, cu domiciliul actual în Germania,
91522 Ansbach, Eschenstr. 1, cu ultimul domiciliu din
România în localitatea Târnava, Str. Libertății nr. 3, județul
Sibiu.
24. Mera Emilia-Aurora, fiica lui Frâncu Nicolae și
Veturia, născută la 20 martie 1917 în localitatea
Subpădure, județul Mureș, România, cu domiciliul actual în
Olanda, 6133 AW Sittard, Vijverweg 82, cu ultimul domiciliu
din România în localitatea Târgu Mureș, str. Carpați nr. 51,
ap. 515, județul Mureș.
25. Mândroc Florea, fiul lui Mândroc Ion și Florina,
născut la 1 februarie 1952 în localitatea Segarcea din
Vale, județul Teleorman, România, cu domiciliul actual în
S.U.A., 8069 Cetus Circle, Las Vegas, Nevada 89128, cu
ultimul domiciliu din România în localitatea Codlea, str.
Mihai Viteazul nr. 2, județul Brașov.
26. Moldovan Natalia-Elena, fiica lui Moldovan RomulMircea și Elena, născută la 20 mai 1970 în localitatea
Sibiu, județul Sibiu, România, cu domiciliul actual în
Olanda, 6903 VV Zevenaar, Peddenakker 4, cu ultimul
domiciliu din România în localitatea Sibiu, str. Dragoș Vodă
nr. 5, județul Sibiu.
27. Perkins Dana-Stela, fiica lui Corbeanu Stelică și
Victoria, născută la 12 octombrie 1965 în localitatea Hațeg,
județul Hunedoara, România, cu domiciliul actual în S.U.A.,
9903 Boysenberry Way apt 114, Gaithersburg, MD 20879,
cu ultimul domiciliu din România în București, aleea Podul
Giurgiului nr. 2, bl. 3, sc. B, ap. 80, sectorul 5.
28. Popa Călin, fiul lui Popa Ioan și Sanda, născut la
9 octombrie 1975 în localitatea Arad, județul Arad, România,
cu domiciliul actual în S.U.A., 15762 Doyon Pl., La
Miranda, California 90638, cu ultimul domiciliu din România
în localitatea Arad, Str. Stejarului nr. 9, ap. 4, județul Arad.
29. Potcovel Ileana-Ecaterina, fiica lui Potcovel Ion și
Dobre Ecaterina-Georgeta, născută la 7 iulie 1981 în
localitatea Brezoi, județul Vâlcea, România, cu domiciliul
actual în Germania, 69123 Heidelberg, Marktstr. 80, cu
ultimul domiciliu din România în localitatea Brezoi,
Str. Eroilor bl. M9, sc. E, ap. 18, județul Vâlcea.
30. Purghel Alina-Mihaela, fiica lui Purghel Radu și
Elena, născută la 5 noiembrie 1979 în localitatea Brașov,
județul Brașov, România, cu domiciliul actual în Olanda,
4421 EA Kapelle, Ooststraat 51, cu ultimul domiciliu din
România în localitatea Brașov, Str. Cocorului nr. 15,
bl. 219, sc. B, ap. 13.
31. Radu Alex-Leonard, fiul lui Radu Alexa și Popovici
Crina, născut la 10 mai 1984 în localitatea Bocșa, județul
Caraș-Severin, România, cu domiciliul actual în Austria,
4311 Schwertberg, Haydnstr. 8, cu ultimul domiciliu din
România în localitatea Bocșa, Str. Izlazului nr. 8, județul
Caraș-Severin.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 51/14.I.2005

32. Răcășan Mircea-Cristian, fiul lui Răcășan
Constantin-Marian și Mădălina-Corina, născut la
16 februarie 1977 în localitatea Potcoava, județul Olt,
România, cu domiciliul actual în Austria, 8020 Graz,
Lagergasse 27/2, cu ultimul domiciliu din România în
localitatea Târgu Mureș, Str. 22 Decembrie 1989 nr. 25/13,
județul Mureș.
33. Roșca Florentina, fiica lui Prună Ilie și Cocuța,
născută la 21 aprilie 1973 în Pekin, China, cu domiciliul
actual în Olanda, 1108 CA Amsterdam, Leerdamhof 298,
cu ultimul domiciliu din România în București, str. Pădurea
Craiului nr. 1, bl. H3, sc. 2, et. 4, ap. 20, sectorul 3.
34. Salanță Emilia-Dana, fiica lui Salanță Vasile și
Ana, născută la 8 decembrie 1982 în localitatea
Cluj-Napoca, județul Cluj, România, cu domiciliul actual
î n Germania, 35745 Herborn, Hohestr. 700/2, cu
ultimul domiciliu din România în localitatea Cluj-Napoca,
str. Dr. L. Pasteur nr. 71, ap. 34, județul Cluj.
35. Salcă Florin-Ioan, fiul lui Salcă Vasilie și Lina,
născut la 4 ianuarie 1970 în localitatea Teiuș, județul Alba,
România, cu domiciliul actual în S.U.A., 92882 California,
1835 San Remo Drive Ap. 203, cu ultimul domiciliu din
România în localitatea Teiuș, Aleea Sportivă nr. 12, județul
Alba.
36. Sidorov Serioja, fiul lui Sidorov Ivan și Xenia,
născut la 4 octombrie 1965 în localitatea Siret, județul
Suceava, România, cu domiciliul actual în Olanda, 2135
JH, Hoofddorp, Joke Smitstraat 38, cu ultimul domiciliu din
România în localitatea Cluj-Napoca, str. Brateș nr. 2,
bl. MH2, sc. 1, ap. 2, județul Cluj;
— Sidorov Iulia-Alexandra, născută la 27 octombrie 1996.
37. Singer Anton-Horațius, fiul lui Singer Anton și MariaAngela, născut la 6 februarie 1975 în localitatea Brașov,
județul Brașov, România, cu domiciliul actual în Germania,
70563 Stuttgart, Vollmoellerstr. 17 B, cu ultimul domiciliu
din România în localitatea Brașov, Str. Bisericii Române
nr. 69, județul Brașov.
38. Szabo Arthur, fiul lui Szabo Laioș și Cornelia,
născut la 2 iunie 1960 în localitatea Brăila, județul Brăila,
România, cu domiciliul actual în Olanda, 4351 NS Veere,
Van Bovrgondielaan 12, cu ultimul domiciliu din România
în localitatea Brăila, Str. Tineretului nr. 45, bl. A52, ap. 21,
județul Brăila.
39. Szalkay Rod-Margareta, fiica lui Szalkay ZoltanVasile și Mustață Rodica, născută la 15 iulie 1976 în
localitatea Hunedoara, județul Hunedoara, România, cu
domiciliul actual în Olanda, 4761 B.L. Zevenbergen, Sint
Jorisstraat 54, cu ultimul domiciliu din România în
localitatea Hunedoara, str. Mihai Viteazul nr. 6, bl. I2,
sc. A, ap. 3, județul Hunedoara.

40. Szasz Felicia-Mariana, fiica lui Szasz Francisc și
Iuliana, născută la 11 august 1970 în localitatea Oradea,
județul Bihor, România, cu domiciliul actual în Olanda,
4823 B.E. Breda, Zesbunder 18, cu ultimul domiciliu din
România în localitatea Oradea, str. Bernard Shaw nr. 40,
bl. C6, ap. 31, județul Bihor.
41. Timofte Alexandru, fiul lui Timofte Gelu și Dorica,
născut la 8 septembrie 1984 în localitatea Botoșani, județul
Botoșani, România, cu domiciliul actual în Olanda, 3068
GE Rotterdam, Does 29, cu ultimul domiciliu din România
în localitatea Botoșani, bd. Mihai Eminescu nr. 8, sc. A,
ap. 16, județul Botoșani.
42. Toth Csaba, fiul lui Toth Ladislau și Klara, născut la
28 martie 1980 în localitatea Sfântu Gheorghe, județul
Covasna, România, cu domiciliul actual în Ungaria,
Satoralyaujhely, str. Eke Tamas nr. 10, cu ultimul domiciliu
din România în localitatea Sfântu Gheorghe, Str. Lalelei
nr. 4, bl. 39, sc. B, ap. 5, județul Covasna.
43. Ungureanu Florentina, fiica lui Ungureanu Marin și
Viorica, născută la 16 mai 1975 în localitatea Căzănești,
județul Ialomița, România, cu domiciliul actual în Olanda,
4671 BJ Dinteloord, Steenbergseweg 106, cu ultimul
domiciliu din România în localitatea Munteni-Buzău, județul
Ialomița.
44. Varnagyi Zsolt, fiul lui Varnagyi Mihai-Alexandru și
Marta, născut la 28 ianuarie 1981 în localitatea Satu Mare,
județul Satu Mare, România, cu domiciliul actual în
Ungaria, 7632 Pecs, Littke Jozsef nr. 18, cu ultimul
domiciliu din România în localitatea Satu Mare,
Str. Prutului nr. 5, județul Satu Mare.
45. Zicher Susana, fiica lui Goldberger Alexandru și
Berta, născută la 30 martie 1924 în localitatea Pecica,
județul Arad, România, cu domiciliul actual în Olanda, 1991
TV Velserbroek, Marie Junghiusstraat 21, cu ultimul
domiciliu din România în localitatea Arad, Str. Spitalului
bl. 5, sc. B, ap. 5, județul Arad.
46. Lengyel Sofia, fiica lui Schlachter Ioan-Francisc și
Rozalia-Maria, născută la 31 octombrie 1968 în localitatea
Sărmășag, județul Sălaj, România, cu domiciliul actual în
Ungaria, 2700 Cegled, Köztarsasag 8/A, 2/4, cu ultimul
domiciliu din România în localitatea Satu Mare, Piața
14 Mai bl. 4, ap. 2, județul Satu Mare.
47. Vigh Sandor Botond, fiul lui Vigh Alexandru și
Margit, născut la 17 decembrie 1978 în localitatea Satu
Mare, județul Satu Mare, România, cu domiciliul actual în
Ungaria, 3271 Visonta, Petöfi Sandor nr. 55, cu ultimul
domiciliu din România în localitatea Satu Mare, Micro 16,
Str. Iasomiei bl. J13, et. 1, ap. 4, județul Satu Mare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 51/14.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

