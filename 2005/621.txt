Anul 173 (XVII) — Nr. 621

PARTEA

I

LEGI, DECRETE, HOTĂRÂRI ȘI ALTE ACTE

Luni, 18 iulie 2005

SUMAR

Nr.

Nr.

Pagina

HOTĂRÂRI ALE GUVERNULUI ROMÂNIEI
627.

— Hotărâre pentru modificarea și completarea
Hotărârii Guvernului nr. 235/2005 privind
aprobarea pentru anul 2005 a listei cuprinzând
denumirile
comune
internaționale
ale
medicamentelor din Nomenclatorul medicamentelor
de uz uman, de care beneficiază asigurații în

HOTĂRÂRI

ALE

663.

tratamentul ambulatoriu, cu sau fără contribuție
personală, pe bază de prescripție medicală...........
— Hotărâre pentru aprobarea Normelor
metodologice de aplicare a prevederilor Ordonanței
de urgență a Guvernului nr. 125/2004 privind
instituirea unor măsuri speciale de reabilitare a
unor blocuri de locuințe situate în localități din
zone defavorizate ......................................................

GUVERNULUI

1–3

3–8

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 235/2005 privind aprobarea
pentru anul 2005 a listei cuprinzând denumirile comune internaționale ale medicamentelor
din Nomenclatorul medicamentelor de uz uman, de care beneficiază asigurații în tratamentul
ambulatoriu, cu sau fără contribuție personală, pe bază de prescripție medicală
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 235/2005 privind
aprobarea pentru anul 2005 a listei cuprinzând denumirile
comune
internaționale
ale
medicamentelor
din
Nomenclatorul medicamentelor de uz uman, de care
beneficiază asigurații în tratamentul ambulatoriu, cu sau
fără contribuție personală, pe bază de prescripție medicală,
publicată în Monitorul Oficial al României, Partea I, nr. 278
din 4 aprilie 2005, cu modificările și completările ulterioare,
se modifică și se completează după cum urmează:

1. După alineatul (2) al articolului 2 se introduce un nou
alineat, alineatul (21), cu următorul cuprins:
î(21) Pentru persoanele prevăzute în legi speciale, care
beneficiază de gratuitate suportată din Fondul național unic
de asigurări sociale de sănătate în condițiile legii, procentul
de compensare a medicamentelor corespunzătoare
denumirilor comune internaționale prevăzute în sublistele A,
B și C este de 100% din prețul de referință.“

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 621/18.VII.2005

2. După alineatul (3) al articolului 2 se introduce un nou
alineat, alineatul (4), cu următorul cuprins:
î(4) În cazul medicamentelor imunosupresoare prevăzute
în sublista C la poziția G25 «Stări posttransplant»,
procentul de compensare este de 100% din prețul de
vânzare cu amănuntul.“
3. Articolul 3 va avea următorul cuprins:
îArt. 3. — (1) Pentru bolile cronice, medicii pot prescrie
unui asigurat medicamente, cu și fără contribuție personală,
cu următoarele restricții:
a) pentru sublista A — o singură prescripție lunar, cu
maximum 4 medicamente;
b) pentru sublista B — o singură prescripție lunar, cu
maximum 3 medicamente cu valoarea totală calculată la
prețul de vânzare cu amănuntul de maximum 300 lei
(RON), cu excepția medicamentelor prevăzute în această
sublistă, notate cu ¥, care pot fi înscrise pe o singură
prescripție cu valoarea maximă a tratamentului pe o lună
mai mare de 300 lei (RON);
c) pentru sublista C — pe fiecare cod de boală, o
singură prescripție lunar, cu maximum 3 medicamente.
(2) Un medic nu poate recomanda altui medic, prin
scrisoare medicală, prescrierea unor medicamente cu sau
fără contribuție personală pentru un asigurat, în luna în
care el însuși i-a emis asiguratului o astfel de prescripție.
(3) Prin excepție, în cazul medicamentelor stupefiante
se pot emite pentru același asigurat două sau trei
prescripții cu timbru sec, cuprinzând tratamentul necesar
pentru 15, respectiv 10 zile, conform reglementărilor
specifice în vigoare.
(4) Pentru persoanele prevăzute în legile speciale, care
beneficiază de gratuitate suportată din Fondul național unic
de asigurări sociale de sănătate în condițiile legii, casele
de asigurări de sănătate suportă integral contravaloarea
medicamentelor cu prețul cel mai mic corespunzătoare
fiecărei denumiri comune internaționale (DCI) cuprinse în
sublistele A, B și C, pentru aceeași concentrație și formă
farmaceutică în condițiile alin. (1)—(3).
(5) Pe același formular de prescripție se pot înscrie
medicamente din subliste diferite, farmaciile întocmind
borderouri distincte pentru fiecare sublistă.
(6) În cazul în care prețul de vânzare cu amănuntul al
medicamentelor de pe sublista B depășește limitele
prevăzute la alin. (1) lit. b), diferența va fi suportată
integral de asigurat.“
4. Alineatul (1) al articolului 31 se abrogă.
5. Articolul 4 va avea următorul cuprins:
îArt. 4. — (1) Furnizorilor de servicii medicale din
asistența medicală primară, asistența medicală ambulatorie
de specialitate și din asistența medicală spitalicească, care
eliberează în aceeași lună mai mult de o prescripție din
aceeași sublistă, pentru același asigurat și aceeași boală
cronică, li se diminuează veniturile realizate ca urmare a
contractului de furnizare de servicii medicale, încheiat cu
casele de asigurări sociale de sănătate, prin reținerea
sumei de 1.000 lei (RON). Sumele reținute se vor folosi la
reîntregirea fondurilor aferente domeniilor de asistență
medicală în care funcționează furnizorul respectiv.
(2) Constatarea faptei prevăzute la alin. (1) și aplicarea
sancțiunii se fac de către persoane împuternicite de casele
de asigurări sociale de sănătate cu care furnizorul se află
în relații contractuale.“
6. Articolul 5 va avea următorul cuprins:
îArt. 5. — (1) Medicii prescriu medicamentele din
sublista A, B sau C sub forma denumirii comune
internaționale, cu excepția cazurilor justificate medical în
fișa medicală a pacientului.

(2) La solicitarea pacientului, farmacistul îl informează
asupra prețurilor medicamentelor disponibile în cadrul
denumirii comune internaționale prescrise.
(3) Ministerul Sănătății aprobă protocoalele terapeutice
pentru prescrierea de medicamente din sublista B sau C,
elaborate de Colegiul Medicilor din România în condițiile
legii.
(4) Prin ordin al ministrului sănătății pot fi desemnate
unele medicamente din sublista B sau C pentru a căror
eliberare este necesară aprobarea prealabilă a Casei
Naționale de Asigurări de Sănătate, pe baza unor
metodologii și criterii care vor fi aprobate prin același ordin
al ministrului sănătății.“
7. După articolul 5 se introduce un nou articol,
articolul 51, cu următorul cuprins:
îArt. 5 1 . — (1) Sunt incluse în lista denumirilor
comerciale
corespunzătoare
denumirilor
comune
internaționale (DCI) din lista cu medicamente de care
beneficiază asigurații cu sau fără contribuție personală
numai medicamentele cu studii de bioechivalență, cu
excepția situațiilor în care DCI-ul respectiv nu este inclus
pe lista DCI-urilor care necesită studii de bioechivalență
conform normelor în vigoare și a situațiilor în care pentru
un anumit DCI nu există medicamente care dețin astfel de
studii.
(2) Criteriile prevăzute la alin. (1) se aplică și în cazul
medicamentelor prescrise pentru tratamentul afecțiunilor
persoanelor prevăzute la art. 6 alin. (1) lit. a) și g) din
Ordonanța de urgență a Guvernului nr. 150/2002 privind
organizarea și funcționarea sistemului de asigurări sociale
de sănătate, cu modificările și completările ulterioare.“
8. Poziția 5 din sublista B îMedicamente cu nivel de
compensare 50% din prețul de referință“ se modifică după
cum urmează:
î5. A02B PANTOPRAZOLUM“
9. Poziția 76 din sublista B îMedicamente cu nivel de
compensare 50% din prețul de referință“ se modifică după
cum urmează:
î76. G03G FOLLITROPINUM* (alfa și beta) ¥ , în
condițiile aprobate prin ordin al ministrului sănătății.“
10. Pozițiile 113 și 114 din sublista B îMedicamente cu
nivel de compensare 50% din prețul de referință“ se
modifică după cum urmează:
î113. N05B BROMAZEPAMUM*
114. N05B MEDAZEPAMUM*“
11. Asteriscul de la secțiunea G8 îCiroză hepatică“ din
sublista C îMedicamente cu nivel de compensare 100%
din prețul de referință“ se modifică după cum urmează:
î*) La indicația specialistului gastroenterolog sau
infecționist, în aceleași condiții ca la G5 «Hepatitele cronice
de etiologie virală (cu HBV, HCV), cu probe biologice de
activitate, markeri de replicare virală, criterii histologice și
vârsta sub 65 ani, fiind necesară îndeplinirea tuturor
criteriilor enunțate»; se vor prescrie cu aprobarea comisiei
centrale a Casei Naționale de Asigurări de Sănătate.“
12. Precizarea de la secțiunea G13 îBoala Parkinson“
din sublista C îMedicamente cu nivel de compensare
100% din prețul de referință“ se modifică după cum
urmează:
îSe vor prescrie de către sau la indicația specialistului
neurolog, iar produsele corespunzătoare DCI-urilor marcate
cu *, cu aprobarea comisiilor teritoriale.“
13. Precizarea de la secțiunea G16 îBoli psihice
(schizofrenie, tulburări schizotipale și delirante, tulburări
afective majore, tulburări psihotice acute)“ din sublista C

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 621/18.VII.2005
îMedicamente cu nivel de compensare 100% din prețul de
referință“ se modifică după cum urmează:
îSe vor prescrie de către sau la indicația specialistului
psihiatru.“
14. Precizarea de la secțiunea G17 îDemențe
(degenerative, vasculare, mixte)“ din sublista C
îMedicamente cu niel de compensare 100% din prețul de
referință“ se modifică după cum urmează:
îSe vor prescrie de către sau la indicația specialistului
neurolog sau psihiatru.“
15. Primul asterisc de la secțiunea G19 îPoliartrita
reumatoidă și artropatia psoriazică“ din sublista C
îMedicamente cu nivel de compensare 100% din prețul de
referință“ se modifică după cum urmează:
î*) La indicația specialistului reumatolog, internist sau a
specialistului în medicină fizică și recuperare medicală în
cazurile fără răspuns la terapia clasică.“
16. Poziția 132 (nr. crt. 7) din cadrul secțiunii G25 îStări
posttransplant“ din sublista C îMedicamente cu nivel de

3

compensare 100% din prețul de referință“ se modifică
după cum urmează:
î132. 7. J05AB14 Valganciclovirum“
17. Precizarea de la secțiunea G25 îStări posttransplant“ din sublista C îMedicamente cu nivel de
compensare 100% din prețul de referință“ se modifică
după cum urmează:
îSe vor prescrie la recomandarea centrului care a
efectuat transplantul.“
18. Titlul secțiunii G31 din sublista C îMedicamente cu
nivel de compensare 100% din prețul de referință“ se
modifică după cum urmează:
îG.31. Boli venerice (sifilis, gonoree, infecția cu
Chlamidia)“.
Art. II. — Prezenta hotărâre intră în vigoare la 15 zile
de la data publicării în Monitorul Oficial al României,
Partea I, cu excepția pct. 2 al art. I, care intră în vigoare
de la data publicării, și a alin. (5) al art. 3 de la pct. 3 al
art. I, care intră în vigoare la 90 de zile de la data
publicării.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul finanțelor publice,
Ionel Popescu
Președintele Casei Naționale de Asigurări de Sănătate,
Cristian Vlădescu
București, 29 iunie 2005.
Nr. 627.
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței de urgență
a Guvernului nr. 125/2004 privind instituirea unor măsuri speciale de reabilitare
a unor blocuri de locuințe situate în localități din zone defavorizate
În temeiul art. 108 din Constituția României, republicată, și al art. 7 din Ordonanța de urgență a Guvernului
nr. 125/2004 privind instituirea unor măsuri speciale de reabilitare a unor blocuri de locuințe situate în localități din zone
defavorizate, aprobată cu modificări prin Legea nr. 60/2005,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a prevederilor Ordonanței de urgență a Guvernului
nr. 125/2004 privind instituirea unor măsuri speciale de
reabilitare a unor blocuri de locuințe situate în localități din

zone defavorizate, publicată în Monitorul Oficial al
României, Partea I, nr. 1.188 din 13 decembrie 2004,
aprobată cu modificări prin Legea nr. 60/2005, prevăzute în
anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 7 iulie 2005.
Nr. 663.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 621/18.VII.2005
ANEXĂ

NORME METODOLOGICE
de aplicare a prevederilor Ordonanței de urgență a Guvernului nr. 125/2004 privind instituirea unor măsuri speciale
de reabilitare a unor blocuri de locuințe situate în localități din zone defavorizate
Art. 1. — În sensul prezentelor norme metodologice:
a) blocurile de locuințe sunt cele definite la art. 1
alin. (2) din Ordonanța de urgență a Guvernului
nr. 125/2004 privind instituirea unor măsuri speciale de
reabilitare a unor blocuri de locuințe situate în localități din
zone defavorizate, aprobată cu modificări prin Legea
nr. 60/2005, denumită în continuare ordonanță;
b) zonele defavorizate și perioadele pentru care sunt
declarate aceste zone sunt conforme cu prevederile
hotărârilor Guvernului emise în aplicarea Ordonanței de
urgență a Guvernului nr. 24/1998 privind regimul zonelor
defavorizate, republicată, cu modificările și completările
ulterioare.
Art. 2. — (1) Criteriile de selecție a blocurilor de
locuințe avute în vedere de consiliile locale din localitățile
amplasate în zonele defavorizate, denumite în continuare
consilii locale, sunt:
1. criterii tehnice:
a) anul construirii/perioada de proiectare (în ordinea
descrescătoare privind vechimea construcției);
b) regimul de înălțime (în ordinea descrescătoare a
numărului de niveluri);
c) existența unor degradări/avarii vizibile (fisuri, crăpături,
armături dezvelite ale elementelor structurale);
d) acțiunea unor factori cu consecințe agravante asupra
rezistenței, stabilității, igienei, sănătății oamenilor, protecției
mediului, izolației termice, hidrofuge și economiei de
energie (tasări neuniforme, explozii, incendii, coroziuni,
infiltrații, igrasie etc.);
e) intervenții întreprinse asupra sistemului structural al
construcției (începând cu cele la care nu s-au realizat până
în prezent lucrări de intervenție);
f) existența spațiilor cu altă destinație decât aceea de
locuință, la parter (începând cu cele cu mari aglomerări de
persoane);
2. criterii sociale:
a) numărul de persoane (în ordinea descrescătoare a
numărului de locatari aflați în evidență în cartea de imobil);
b) numărul locatarilor șomeri și asistați sociali (în
ordinea descrescătoare);
c) nivelul sumelor datorate pentru plata cheltuielilor de
întreținere (în ordinea crescătoare a sumelor);
d) acordul proprietarilor/locatarilor privind reabilitarea
blocului, în condițiile art. 6 din ordonanță, exprimat prin
hotărârea adunării generale a acestora.
(2) Criteriile și punctajele acordate pentru departajarea
blocurilor de locuințe care intră în programul de reabilitare
sunt prevăzute în anexa nr. 1.
(3) Stabilirea cotelor din cheltuielile de expertizare,
proiectare și execuție a lucrărilor de reabilitare a locuințelor,
pe care le vor suporta unii proprietari, în conformitate cu
art. 6 alin. (2) din ordonanță, se realizează pe criteriul
proporționalității suprafețelor construit-desfășurate deținute în
proprietate raportate la volumul cheltuielilor cu expertiza,
proiectarea și execuția lucrărilor.
Art. 3. — (1) Consiliile locale, în aplicarea prevederilor
art. 2 alin. (4) din ordonanță, transmit Companiei Naționale
de Investiții îCNI“ — S.A., denumită în continuare îCNI“ —
S.A., propunerile pentru includerea blocurilor de locuințe în
programele anuale, până la data de 15 mai a fiecărui an
pentru anul următor.

(2) Propunerile prevăzute la alin. (1) se analizează și,
după caz, se aprobă de consiliul local, cu avizul prealabil
al inspectoratului județean în construcții.
(3) Consiliile locale, în vederea creării condițiilor
necesare execuției lucrărilor, asigură, dacă este cazul, în
limita fondului de locuințe existent, cazarea temporară a
locatarilor, cu respectarea legislației în vigoare.
Art. 4. — (1) îCNI“ — S.A. analizează propunerile
transmise de consiliile locale și prezintă Ministerului
Transporturilor, Construcțiilor și Turismului fundamentările
programelor anuale.
(2) Programele se elaborează de Ministerul
Transporturilor, Construcțiilor și Turismului și se aprobă prin
hotărâre a Guvernului, în limita prevederilor bugetare
anuale aprobate cu această destinație.
(3) Programele se derulează de către îCNI“ — S.A.; în
scopul derulării programelor, îCNI“ — S.A. îndeplinește, în
condițiile legii, următoarele atribuții:
a) încheierea convenției, al cărei model este prevăzut în
anexa nr. 2, între îCNI“ — S.A., în calitate de coordonator
al programelor, potrivit ordonanței, și asociațiile de
proprietari/locatari, în calitate de beneficiar al lucrărilor de
reabilitare, conform art. 6 din ordonanță;
b) expertizarea tehnică și energetică a blocurilor de
locuințe;
c) întocmirea documentațiilor și susținerea acestora în
Consiliul tehnico-economic al Ministerului Transporturilor,
Construcțiilor și Turismului, în vederea aprobării indicatorilor
tehnico-economici pentru lucrările de intervenție;
d) proiectarea lucrărilor de intervenție la blocurile de
locuințe pentru care s-au aprobat indicatorii tehnicoeconomici și obținerea autorizației de construire;
e) execuția lucrărilor de intervenție, inclusiv urmărirea și
supravegherea tehnică a lucrărilor prin personal de
specialitate autorizat;
f) recepția la terminarea lucrărilor de intervenție și
recepția finală;
g) fundamentarea necesarului de fonduri pentru
realizarea lucrărilor;
h) justificarea utilizării sumelor ce se alocă de la bugetul
de stat pentru realizarea programului.
Art. 5. — În aplicarea prevederilor ordonanței Ministerul
Transporturilor, Construcțiilor și Turismului are următoarele
atribuții:
a) pe baza datelor centralizate de către îCNI“ — S.A.,
elaborează programele anuale, pe care le prezintă
Guvernului spre aprobare;
b) în baza programelor anuale aprobate prin hotărâre a
Guvernului, transferă, în limita fondurilor aprobate anual cu
această destinație, către îCNI“ — S.A. sumele necesare
pentru realizarea măsurilor speciale de reabilitare a
blocurilor de locuințe, aprobate conform art. 3 din
ordonanță, pe baza deconturilor justificative.
Art. 6. — (1) Pentru efectuarea plății cheltuielilor
aferente expertizării tehnice și energetice, proiectării și
execuției lucrărilor de intervenție, îCNI“ — S.A. îndeplinește
următoarele atribuții:
a) verifică documentele de plată, întocmește lunar
centralizatorul deconturilor justificative și acordă viza de
control financiar preventiv;

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 621/18.VII.2005
b) înregistrează centralizatorul deconturilor justificative la
Ministerul Transporturilor, Construcțiilor și Turismului până
la data de 10 a fiecărei luni pentru luna precedentă;
c) în termen de 3 zile lucrătoare de la primirea sumelor
în cont, îCNI“ — S.A. va efectua plățile în conturile
executanților persoane juridice selectate în condițiile legii și
nominalizate în deconturile justificative.
(2) Conținutul-cadru al centralizatorului deconturilor
justificative prevăzute la alin. (1) lit. a) este prevăzut în
anexa nr. 3.
Art. 7. — (1) Ministerul Transporturilor, Construcțiilor și
Turismului analizează, verifică și centralizează deconturile
justificative, întocmește nota de fundamentare conform
modelului prevăzut în anexa nr. 4 și, în limita sumelor
disponibile, virează sumele alocate cu ordine de plată
pentru Trezoreria Statului în contul 50.08 îDisponibil pentru
reabilitarea unor blocuri de locuințe situate în localități din
zone defavorizate, conform ordonanței“, deschis pe numele

îCNI“ — S.A. la activitatea de trezorerie și contabilitate
publică a municipiului București.
(2) Contul 50.08 îDisponibil pentru reabilitarea unor
blocuri de locuințe situate în localități din zone defavorizate,
conform ordonanței“, se creditează cu sumele virate de
Ministerul Transporturilor, Construcțiilor și Turismului și de
către persoanele juridice proprietare, beneficiare ale
programului de reabilitare, și se debitează cu plățile
dispuse de îCNI“ — S.A. pentru reabilitarea unor blocuri
de locuințe situate în localități din zone defavorizate,
conform prevederilor legale în vigoare.
(3) Plățile dispuse din contul 50.08 îDisponibil pentru
reabilitarea unor blocuri de locuințe situate în localități din
zone defavorizate, conform ordonanței“, se efectuează pe
baza listelor de investiții și a bugetului de venituri și
cheltuieli, aprobate în condițiile legii.
Art. 8. — Anexele nr. 1—4 fac parte integrantă din
prezentele norme metodologice.
ANEXA Nr. 1
la normele metodologice

CRITERII ȘI PUNCTAJE

acordate pentru departajarea blocurilor de locuințe
1. Criterii tehnice:
a) anul construirii/perioada de proiectare (în ordinea
descrescătoare privind vechimea construcției):
• înainte de 1960
— 20 puncte
• între 1960—1980
— 10 puncte
• după 1980
— 0 puncte
b) regimul de înălțime (în ordinea descrescătoare a
numărului de niveluri):
• peste 10 etaje
— 10 puncte
• între 10—4 etaje
— 7 puncte
• sub 4 etaje
— 3 puncte
c) existența unor degradări/avarii vizibile (fisuri, crăpături,
armături dezvelite ale elementelor structurale):
• grave
— 20 puncte
• ușoare
— 10 puncte
d) acțiunea unor factori cu consecințe agravante asupra
rezistenței, stabilității, igienei, sănătății oamenilor, protecției
mediului, izolației termice, hidrofuge și economiei de
energie (tasări neuniforme, explozii, incendii, coroziuni,
infiltrații, igrasie etc.):
• grave
— 15 puncte
• medii
— 10 puncte
• ușoare
— 50 puncte
e) intervenții întreprinse asupra sistemului structural al
construcției (începând cu cele la care nu s-au realizat până
în prezent lucrări de intervenție):
• fără intervenții
— 20 puncte
• parțiale
— 10 puncte

f) existența spațiilor cu altă destinație decât aceea de
locuință, la parter (începând cu cele cu mari aglomerări de
persoane):
• aglomerate
— 10 puncte
• medii
— 5 puncte
g) existența expertizei tehnice:
• dacă există
— 10 puncte
2. Criterii sociale:
a) numărul de persoane (în ordinea descrescătoare a
numărului de locatari aflați în evidență în cartea de imobil):
• peste 120 de persoane
— 10 puncte
• între 60 și 120 de persoane — 7 puncte
• sub 60 de persoane
— 3 puncte
b) numărul locatarilor șomeri și asistați sociali (în ordine
descrescătoare):
• peste 50%
— 25 puncte
• între 10 și 50%
— 15 puncte
• sub 10%
— 10 puncte
c) nivelul sumelor datorate pentru plata cheltuielilor de
întreținere (în ordinea crescătoare a sumelor):
• fără datorii
— 10 puncte
• 3 luni restanță
— 5 puncte
• datornici
— 0 puncte
d) acordul proprietarilor/locatarilor privind reabilitarea
blocului, în condițiile art. 6 din ordonanță, exprimat prin
hotărârea adunării generale a acestora:
• unanimitate
— 10 puncte
• peste 50%
— 5 puncte
ANEXA Nr. 2
la normele metodologice

COMPANIA NAȚIONALĂ DE INVESTIȚII îCNI“ — S.A.

ASOCIAȚIA DE PROPRIETARI/LOCATARI ....................

Nr. ............/.................

Nr. ............/.................
CONVENȚIE

Nr. ..../....
În temeiul prevederilor Ordonanței de urgență a Guvernului nr. 125/2004 privind instituirea unor măsuri speciale
de reabilitare a unor blocuri de locuințe situate în localități din zone defavorizate, denumită în continuare ordonanță,
aprobată cu modificări prin Legea nr. 60/2005, s-a încheiat prezenta convenție:
între:
Compania Națională de Investiții îCNI“ — S.A., denumită în continuare CNI — S.A., cu sediul în București,
bd. Dinicu Golescu nr. 38, sectorul 1, reprezentată prin director general ....................................., în calitate de coordonator
al programelor, potrivit ordonanței,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 621/18.VII.2005

și
Asociația de proprietari/locatari ....................., cu sediul în ........................, str. .......................................... nr. ...,
județul ..........................., reprezentată prin președinte ....................., în calitate de beneficiar.
I. Obiectul convenției
Obiectul prezentei convenții îl constituie predarea imobilului situat în localitatea ........................., str. ......................
nr. ..., bl. ...., sc. ..., județul ....................., în vederea aplicării măsurilor speciale de reabilitare, prevăzute în ordonanță.
II. Obligațiile părților
Art. 1. — Asociația de proprietari/locatari se obligă, în condițiile legii:
a) să pună la dispoziția CNI — S.A.:
• hotărârea adunării generale a proprietarilor/locatarilor;
• declarație, autentificată la un notar public, a fiecărui proprietar din imobilul menționat la pct. I, prin care declară
pe propria răspundere că este proprietarul de drept al bunului imobil specificat, precum și faptul că acceptă și permite
accesul pe proprietate pentru proiectarea și executarea măsurilor speciale de reabilitare;
• copii legalizate de pe actele de identitate ale proprietarilor;
• împuternicire pentru obținerea autorizației de construcție de către CNI — S.A.;
b) să pună la dispoziție CNI — S.A. cartea de imobil, precum și orice alte documente necesare referitoare la imobil;
Art. 2. — CNI — S.A. se obligă, în condițiile legii:
a) să finanțeze expertizarea tehnică și energetică, după caz, a imobilului;
b) să finanțeze și să coordoneze promovarea și executarea lucrărilor de reabilitare a imobilului;
c) să obțină autorizația de construire;
d) să urmărească și să supravegheze execuția tehnică a lucrărilor prin personal autorizat;
e) la finalizarea lucrărilor, să predea imobilul asociației de proprietari/locatari prin proces-verbal de predare-primire.
III. Despăgubiri și daune-interese
Art. 3. — Nerespectarea obligațiilor de către una dintre părți atrage despăgubirea celeilalte părți cu o sumă
reprezentând contravaloarea cheltuielilor suportate de aceasta.
Art. 4. — Partea lezată în dreptul său poate solicita daune-interese în funcție de prejudiciul creat.
IV. Forța majoră
Art. 5. — (1) Prin forță majoră se înțelege o împrejurare externă cu caracter excepțional, fără relație cu lucrul
care a provocat dauna sau cu însușirile sale naturale, absolut invincibilă și absolut imprevizibilă.
(2) Forța majoră exonerează părțile de îndeplinirea obligațiilor asumate prin prezenta convenție, pe toată perioada
în care acționează aceasta.
(3) Îndeplinirea prezentei convenții va fi suspendată în perioada de acțiune a forței majore, dar fără a prejudicia
drepturile ce li se cuveneau părților până la apariția acesteia.
(4) Partea care invocă forța majoră are obligația de a notifica celeilalte părți, în termen de 24 de ore și în mod
complet, producerea acesteia și de a lua orice măsuri care îi stau la dispoziție în vederea limitării consecințelor.
(5) Dacă forța majoră acționează sau se estimează că va acționa o perioadă mai mare de 6 luni, fiecare parte
va avea dreptul să notifice celeilalte părți încetarea de plin drept a prezentei convenții, fără ca vreuna dintre părți să
poată pretinde celeilalte daune-interese.
V. Litigii
Art. 6. — (1) Orice neînțelegere decurgând din prezenta convenție va fi soluționată pe cale amiabilă.
(2) În cazul în care nu se va putea ajunge la un acord pe cale amiabilă, părțile convin ca neînțelegerile să fie
soluționate de instanțele judecătorești competente, conform legislației în vigoare.
VI. Dispoziții finale
Art. 7. — Orice modificare a prezentei convenții se face numai cu acordul scris al părților.
Prezenta convenție se încheie în două exemplare, câte un exemplar pentru fiecare parte.

COMPANIA NAȚIONALĂ DE INVESTIȚII îCNI“ — S.A.

ASOCIAȚIA DE PROPRIETARI/LOCATARI ....................

Director general,

Președinte,

..................

...............

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 621/18.VII.2005

7
ANEXA Nr. 3*)
la normele metodologice

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 621/18.VII.2005
ANEXA Nr. 4
la normele metodologice
MINISTERUL TRANSPORTURILOR, CONSTRUCȚIILOR ȘI TURISMULUI

Nr. .............../..................
Aprobat
Ordonator principal de credite
Propun aprobarea
Ministrul delegat pentru lucrări publice și amenajarea teritoriului
NOTĂ DE FUNDAMENTARE

pe luna ......... anul ............
privind aprobarea transferurilor de sume de la bugetul de stat către Compania Națională
de Investiții îCNI“ — S.A. pentru plata cheltuielilor privind expertizarea tehnică și energetică,
proiectarea și execuția lucrărilor pentru reabilitarea blocurilor de locuințe nominalizate
în programul anual aprobat prin Hotărârea Guvernului nr. ........./............
— mii lei —
1. Program pentru anul ................................................................................................................
2. Valoarea lucrărilor executate de la 1 ianuarie până la ........................................................,
din care:
— pentru expertizare ..................................
— pentru proiectare ....................................
— pentru execuție ......................................
3. Valoarea lucrărilor decontate, cumulat de la începutul anului ............................................,
din care:
— pentru expertizare ..................................
— pentru proiectare ....................................
— pentru execuție ......................................
4. Valoarea lucrărilor realizate și nedecontate până la finele lunii ..........................................,
din care:
— pentru expertizare ..................................
— pentru proiectare ....................................
— pentru execuție ......................................
5. Suma aprobată la plată de la bugetul de stat pentru decontarea lucrărilor executate și
nedecontate până la finele lunii ............................................................................................................
6. Alocații solicitate de la bugetul de stat pentru decontarea lucrărilor preliminate pentru luna
în curs ....................................................................................................................................................,
din care:
— pentru expertizare ..................................
— pentru proiectare ....................................
— pentru execuție ......................................
— cota Companiei Naționale de Investiții îCNI“ — S.A.1) ........................................................
— cota Inspectoratului de Stat în Construcții2) ..........................................................................
— alte cote și taxe legale .....................
Direcția generală de dezvoltare în construcții

Direcția generală economică și buget

Direcția de reglementare în construcții
Întocmit:
1) 5% conform art. 8 din Ordonanța Guvernului nr. 25/2001 privind înființarea Companiei Naționale de Investiții îCNI“ — S.A.,
aprobată cu modificări și completări prin Legea nr. 117/2002, cu modificările și completările ulterioare.
2) 0,1% conform art. 30 din Legea nr. 50/1991 privind autorizarea executării lucrărilor de construcții, republicată, cu
modificările ulterioare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 621/18.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044593]
ISSN 1453—4495

PDF compression, OCR, web-optimization with CVISION's PdfCompressor

