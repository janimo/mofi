Anul 173 (XVII) — Nr. 1.085

PARTEA

I

LEGI, DECRETE, HOTĂRÂRI ȘI ALTE ACTE

Vineri, 2 decembrie 2005

SUMAR

Nr.

Pagina
DECRETE

1.129. — Decret privind acordarea gradului de general
unui colonel din Ministerul Apărării Naționale și
trecerea acestuia în rezervă cu noul grad .............
1.130. — Decret privind trecerea în rezervă a unui
general maior cu două stele din Ministerul Apărării
Naționale ....................................................................
1.131. — Decret pentru supunerea spre ratificare
Parlamentului a Acordului dintre România și
Confederația Elvețiană privind cooperarea în
combaterea terorismului, criminalității organizate, a
traficului ilicit de stupefiante, substanțe psihotrope
și precursori, precum și a altor infracțiuni
transnaționale,
semnat
la
București
la
19 septembrie 2005 ..................................................
1.132. — Decret privind supunerea spre ratificare
Parlamentului a Acordului dintre România și
Comisia Comunităților Europene, în numele
Comunităților Europene, care modifică Acordul
anual de finanțare 2004, semnat la Bruxelles și,
respectiv, la București la 7 iulie 2005 ....................

Nr.

Pagina

1.167. Decret privind conferirea Ordinului național Pentru
Merit în grad de Mare Cruce ...................................
2

2

4

DECIZII ALE CURȚII CONSTITUȚIONALE
Decizia nr. 512 din 6 octombrie 2005 referitoare la
excepția de neconstituționalitate a dispozițiilor
art. 14 alin. (3) și ale art. 22 alin. (2) și (3) din
Ordonanța de urgență a Guvernului nr. 40/1999
privind protecția chiriașilor și stabilirea chiriei
pentru spațiile cu destinația de locuințe .................

4–7

HOTĂRÂRI ALE GUVERNULUI ROMÂNIEI

3

3

1.488. — Hotărâre privind suplimentarea bugetului
Camerei Deputaților din Fondul de rezervă
bugetară la dispoziția Guvernului, prevăzut în
bugetul de stat pe anul 2005 ..................................

7

1.491. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Maramureș ..............................

7–8

2

MONITORUL OFICIAL AL ROMÂNIEI, PARTEA I, Nr. 1.085/2.XII.2005

DECRETE
PREȘEDINTELE ROMÂNIEI

DECRET
privind acordarea gradului de general unui colonel
din Ministerul Apărării Naționale și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 139 din 15 noiembrie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 30 noiembrie 2005, domnului colonel Iubu
Gheorghe Gheorghe i se acordă gradul de general de brigadă cu o stea și
trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 25 noiembrie 2005.
Nr. 1.129.

PREȘEDINTELE ROMÂNIEI

DECRET
privind trecerea în rezervă a unui general maior cu două stele
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general maior cu două stele Nedelcu Toma
Ioan trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 25 noiembrie 2005.
Nr. 1.130.

MONITORUL OFICIAL AL ROMÂNIEI, PARTEA I, Nr. 1.085/2.XII.2005
PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
dintre România și Confederația Elvețiană privind cooperarea
în combaterea terorismului, criminalității organizate,
a traficului ilicit de stupefiante, substanțe psihotrope
și precursori, precum și a altor infracțiuni transnaționale,
semnat la București la 19 septembrie 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 385 din 17 noiembrie
2005,
Președintele României

d e c r e t e a z ă:

Articol unic. — Se supune spre ratificare Parlamentului Acordul dintre
România și Confederația Elvețiană privind cooperarea în combaterea
terorismului, criminalității organizate, a traficului ilicit de stupefiante,
substanțe psihotrope și precursori, precum și a altor infracțiuni
transnaționale, semnat la București la 19 septembrie 2005, și se dispune
publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 25 noiembrie 2005.
Nr. 1.131.
PREȘEDINTELE ROMÂNIEI

DECRET
privind supunerea spre ratificare Parlamentului a Acordului
dintre România și Comisia Comunităților Europene,
în numele Comunităților Europene, care modifică Acordul
anual de finanțare 2004, semnat la Bruxelles și, respectiv,
la București la 7 iulie 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 373 din 10 noiembrie 2005,
Președintele României

d e c r e t e a z ă:

Articol unic. — Se supune spre ratificare Parlamentului Acordul dintre
România și Comisia Comunităților Europene, în numele Comunităților
Europene, care modifică Acordul anual de finanțare 2004, semnat la
Bruxelles și, respectiv, la București la 7 iulie 2005, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 25 noiembrie 2005.
Nr. 1.132.

3

4

MONITORUL OFICIAL AL ROMÂNIEI, PARTEA I, Nr. 1.085/2.XII.2005
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. (3), ale art. 4 alin. (1), ale
art. 6 lit. A pct. III și ale art. 11 din Legea nr. 29/2000 privind sistemul
național de decorații al României, cu modificările ulterioare,
având în vedere propunerea ministrului afacerilor externe,
în semn de înaltă apreciere pentru contribuția avută la consolidarea și
diversificarea relațiilor româno-palestiniene,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Mare Cruce Excelenței Sale domnul Fouad Al Bittar, ambasador extraordinar
și plenipotențiar al statului Palestina în România.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 28 noiembrie 2005.
Nr. 1.167.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 512
din 6 octombrie 2005

referitoare la excepția de neconstituționalitate a dispozițiilor art. 14 alin. (3) și ale art. 22 alin. (2) și (3)
din Ordonanța de urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (3) și ale art. 22 alin. (2) și (3)
din Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu

destinația de locuințe, excepție ridicată de Dumitru Plugaru
în Dosarul nr. 14.862/2004 al Judecătoriei Sectorului 2
București.
La apelul nominal se prezintă autorul excepției, personal
și asistat de avocat Liliana Zaica, lipsind partea Ion
Macavei, față de care procedura de citare este legal
îndeplinită.
Autorul excepției de neconstituționalitate solicită, prin
avocat, admiterea acesteia, arătând că textele criticate
încalcă prevederile art. 44 și 57 din Constituție. Astfel,
consideră că instituirea în sarcina proprietarului a obligației
de a-l notifica pe chiriaș despre refuzul de a reînnoi
contractul de locațiune, cu un an înainte de expirarea
acestuia, aduce atingere dreptului proprietarului de a
dispune de bunul său. În speță, contractul de închiriere a
fost încheiat pe termen de un an, ceea ce înseamnă că

MONITORUL OFICIAL AL ROMÂNIEI, PARTEA I, Nr. 1.085/2.XII.2005
proprietarul ar fi trebuit să-i notifice chiriașului refuzul său
de a reînnoi locațiunea în aceeași zi cu încheierea
contractului.
Reprezentantul Ministerului Public pune concluzii de
respingere a excepției de neconstituționalitate, arătând că,
în medierea dintre proprietar și chiriaș, legea a urmărit un
echilibru între interesele acestora, recunoscându-i
proprietarului dreptul de a dispune de bunul său, dar cu
respectarea unui termen de preaviz menit să asigure și
protecția chiriașului.
C U R T E A,

având în vedere actele și lucrările dosarului, reține
următoarele:
Prin Încheierea din 4 martie 2005, pronunțată în
Dosarul nr. 14.862/2004, Judecătoria Sectorului 2
București a sesizat Curtea Constituțională cu excepția de
neconstituționalitate a dispozițiilor art. 14 alin. (3) și ale
art. 22 alin. (2) și (3) din Ordonanța de urgență a
Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe.
Excepția a fost ridicată de către Dumitru Plugaru cu prilejul
soluționării unei acțiuni în evacuare.
În motivarea excepției de neconstituționalitate, autorul
acesteia susține, în esență, că prin reglementările criticate
îse aduce atingere regimului proprietății private, astfel cum
este consfințit prin Legea fundamentală a statului, prin
limitările pe care le stabilește titularilor dreptului de
proprietate privată. [...] Prin instituirea obligației
proprietarului de a notifica chiriașului refuzul de reînnoire a
contractului de închiriere cu cel puțin un an înainte de
expirarea acestuia, în situația în care locuința îi este
necesară proprietarului pentru nevoile sale de locuit, se
aduce în mod vădit atingere atributului de folosință al
proprietarului. Acesta este obligat să nu-și mai poată folosi
liber și exclusiv proprietatea, de care oricum a fost privat o
lungă perioadă în timpul regimului totalitar din România.
Practic, indirect și în mod nejustificat, se perpetuează o
nedreptate comisă prin abuzurile regimului comunist,
aducându-se astfel atingere unui drept fundamental
prevăzut de Constituție“.
Judecătoria Sectorului 2 București apreciază că
excepția de neconstituționalitate nu este întemeiată. În
acest sens, arată că îfinalitatea Ordonanței de urgență a
Guvernului nr. 40/1999 este aceea de a reglementa
raporturile dintre chiriași și proprietari, de a oferi soluții
situațiilor litigioase ivite între aceste categorii de persoane,
prin utilizarea unor mijloace juridice atât de protecție a
chiriașilor, cât și de respectare a dreptului de proprietate al
fostului proprietar căruia i s-a restituit imobilul respectiv.
Prin dispozițiile acestui act normativ nu se reglementează
regimul general al proprietății, ci scopul emiterii acestei
ordonanțe de urgență a fost evitarea unor posibile conflicte
între proprietari și chiriași, datorită ivirii unor situații
speciale de restituire a imobilelor preluate în mod abuziv,
în procesul aplicării Legii nr. 112/1995. Prin urmare, aceste
reglementări speciale cu aplicabilitate redusă la cazurile
expres prevăzute de lege nu constituie o ingerință asupra
garantării proprietății private și a libertății de exercitare a
drepturilor și libertăților constituționale, fiind în concret o
cale juridică de mijloc, prin care s-a dorit respectarea
dreptului de folosință, atât al chiriașului, cât și al
proprietarului.“

5

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate ridicată.
Guvernul apreciază că textele de lege criticate nu
contravin dispozițiilor constituționale invocate. Astfel, în
ceea ce privește raportarea la art. 44 din Constituție,
îfinalitatea textului de lege criticat este de a reglementa
situația contractelor de închiriere a imobilelor cu destinația
de locuințe, în scopul prevenirii unor stări litigioase între
chiriași și proprietari, iar reglementarea adoptată de
legiuitor are caracterul unor măsuri de protecție a
chiriașilor, cu caracter temporar. [...] Statul, chemat să
medieze conflictul locativ dintre proprietarul, persoană fizică,
și chiriaș, a procedat corect, asigurându-i primului
posibilitatea valorificării atributelor dreptului său de
proprietate, îngrijindu-se totodată de protecția celui de-al
doilea împotriva unor eventuale abuzuri, prin instituirea
unor exigențe rezonabile, fără a căror satisfacere chiriașul
nu poate fi obligat să elibereze locuința“. În ceea ce
privește raportarea la art. 57 din Constituție, îdispozițiile
criticate nu constituie o ingerință asupra libertății de
exercitare a drepturilor constituționale“.
Avocatul Poporului arată că textele de lege criticate
sunt constituționale. Astfel, excepția de neconstituționalitate
raportată la art. 44 din Constituție este neîntemeiată,
deoarece îaceste texte de lege, prin dispozițiile pe care le
conțin referitoare la prelungirea raporturilor contractuale în
materia contractului de închiriere, nu sunt de natură a
aduce atingere dreptului de proprietate, întrucât această
reglementare se referă exclusiv la drepturile locative ale
chiriașilor, și nu la exercitarea dreptului de proprietate“. Cu
privire la pretinsa încălcare a art. 57 din Constituție,
apreciază că acest text nu are incidență în cauza de față,
îîntrucât nici o dispoziție a Ordonanței de urgență a
Guvernului nr. 40/1999 nu pune în discuție exercitarea cu
bună-credință a unor drepturi sau libertăți fundamentale“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 14 alin. (3) și ale art. 22 alin. (2) și (3) din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, publicată în Monitorul Oficial al
României, Partea I, nr. 148 din 8 aprilie 1999, astfel cum
au fost modificate prin Legea nr. 241/2001 pentru
aprobarea Ordonanței de urgență a Guvernului nr. 40/1999,
publicată în Monitorul Oficial al României, Partea I, nr. 265

6

MONITORUL OFICIAL AL ROMÂNIEI, PARTEA I, Nr. 1.085/2.XII.2005

din 23 mai 2001. Textele legale criticate au următorul
conținut:
— Art. 14 alin. (3): îProprietarul este obligat să îi notifice
chiriașului refuzul de a reînnoi contractul de închiriere cu cel
puțin un an înainte de expirarea acestuia, pentru situațiile
prevăzute la alin. (2) lit. a) și b). În cazurile prevăzute la alin. (2)
lit. d) notificarea se face cu cel puțin 60 de zile înainte de
expirarea contractului.“;
— Art. 22 alin. (2) și (3): î(2) În cazul prevăzut la art. 14
alin. (2) lit. a), notificarea prealabilă a chiriașului trebuie să
indice numele, prenumele, cetățenia, domiciliul, precum și
legătura de rudenie sau de afinitate ori calitatea de soț a
persoanei îndreptățite.
(3) În lipsa notificării ori în caz de nulitate a acesteia pentru
neîndeplinirea condițiilor prevăzute la alin. (1) și (2) și la art. 14
alin. (3), contractul de închiriere se reînnoiește în condițiile
art. 14 alin. (1).“
În susținerea neconstituționalității acestor texte de lege,
autorul excepției invocă încălcarea prevederilor art. 44 și
57 din Constituție, potrivit cărora:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinități, precum
și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 57: îCetățenii români, cetățenii străini și apatrizii
trebuie să-și exercite drepturile și libertățile constituționale cu
bună-credință, fără să încalce drepturile și libertățile celorlalți.“
Examinând excepția de neconstituționalitate, Curtea
constată că scopul emiterii Ordonanței de urgență a
Guvernului nr. 40/1999, declarat în art. 1 al acestui act
normativ, a fost acela de a prelungi, de drept, durata
contractelor de închiriere aflate în curs de executare pentru
suprafețele locative deținute de stat sau de unitățile
administrative ale acestuia la data intrării sale în vigoare.
Potrivit art. 7 din ordonanță, prelungirea contractelor de
închiriere este valabilă și în cazul redobândirii imobilelor

respective de către foștii proprietari sau de moștenitorii
acestora. În aceste cazuri, s-a prevăzut ca între proprietari
și chiriași să se încheie un nou contract de închiriere,
numai la cererea chiriașului.
În conformitate cu dispozițiile art. 14 din ordonanță, la
expirarea termenului de închiriere convenit, chiriașul are
dreptul la reînnoirea contractului pentru aceeași perioadă,
dacă părțile nu modifică, prin acord expres, durata
închirierii. În cazul în care proprietarul nu dorește
prelungirea relațiilor contractuale, acesta este obligat să îi
notifice chiriașului intenția sa, cu cel puțin un an înainte de
expirarea perioadei de închiriere, dacă locuința este
necesară pentru a satisface nevoile de locuit ale
proprietarului, ale soțului, părinților ori copiilor oricăruia
dintre aceștia, sau dacă locuința urmează să fie vândută
în condițiile acestei ordonanțe de urgență, sau cu cel puțin
60 de zile înainte de expirarea perioadei de închiriere, în
cazul în care chiriașul nu a achitat chiria cel puțin 3 luni
consecutive sau în cazurile prevăzute la art. 13 lit. f)—i)
din ordonanță.
Această din urmă prevedere, referitoare la notificarea
prealabilă a chiriașului, criticată de autorul excepției, nu
îngrădește în nici un fel libertatea proprietarului de a
dispune de bunul închiriat, deoarece, respectând această
cerință, proprietarul va putea, la expirarea contractului de
închiriere, să se bucure deplin de toate atributele conferite
de dreptul său. Legiuitorul a căutat să mențină, în acest
caz, un just echilibru între interesele proprietarului și cele
ale chiriașului, care să dea ambelor părți posibilitatea
exercitării concomitente atât a atributelor derivate din
dreptul de proprietate, cât și a celor rezultate din drepturile
locative.
Faptul că, potrivit art. 22 alin. (2) din ordonanță,
notificarea prealabilă a chiriașului trebuie să indice anumite
date despre persoana îndreptățită a locui în imobilul
retrocedat (numele, prenumele, cetățenia, domiciliul, precum
și legătura de rudenie sau de afinitate ori calitatea de soț
a persoanei îndreptățite), reprezintă o detaliere a condiției
cerute de art. 14 alin. (2) lit. a) — îlocuința este necesară
pentru a satisface nevoile de locuit ale proprietarului, ale
soțului, părinților ori copiilor oricăruia dintre aceștia“ — care îl
îndreptățește pe proprietar să refuze reînnoirea contractului
de închiriere.
Protecția temporară a chiriașilor, inclusiv în condițiile
retrocedării imobilelor către foștii proprietari, fiind scopul
declarat al ordonanței, aceasta se realizează prin diverse
modalități juridice, cum sunt: prelungirea contractelor de
închiriere pentru o perioadă de 5 sau 3 ani, după caz,
asigurarea stabilității, în viitor, a drepturilor lor locative prin
acordarea dreptului chiriașului la reînnoirea contractului de
închiriere și crearea unor garanții împotriva unei evacuări
abuzive, precum și a unui drept de preempțiune în cazul
în care proprietarul intenționează să vândă locuința.
În acest context, nu apare ca fiind neconstituțională nici
sancțiunea prevăzută de art. 22 alin. (3) din ordonanță,
potrivit căruia, în lipsa notificării ori în caz de nulitate a
acesteia, contractul de închiriere se reînnoiește în condițiile
art. 14 alin. (1). Toate acestea reprezintă instrumente
juridice menite să asigure o soluție de compromis între
proprietari și chiriași, în scopul prevenirii apariției unor stări
litigioase între aceștia și în încercarea de a ocroti bunacredință a ambelor părți, prin reglementarea relațiilor
contractuale într-o modalitate care să nu impieteze asupra
substanței drepturilor fiecărei părți.

MONITORUL OFICIAL AL ROMÂNIEI, PARTEA I, Nr. 1.085/2.XII.2005

7

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (3) și ale art. 22 alin. (2) și (3) din
Ordonanța de urgență a Guvernului nr. 40/1999 privind protecția chiriașilor și stabilirea chiriei pentru spațiile cu destinația
de locuințe, excepție ridicată de Dumitru Plugaru în Dosarul nr. 14.862/2004 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Camerei Deputaților din Fondul de rezervă bugetară
la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al Ordonanței de urgență a Guvernului nr. 66/2005 cu privire la
rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Camerei
Deputaților din Fondul de rezervă bugetară la dispoziția
Guvernului, prevăzut în bugetul de stat pe anul 2005, cu
suma de 2.000 mii lei (RON) la capitolul 51.01 îAutorități
publice“, titlul îCheltuieli de capital“.

Art. 2. — Se autorizează Ministerul Finanțelor Publice,
la propunerea ordonatorului principal de credite, să
introducă modificările corespunzătoare în structura bugetului
de stat și în volumul și structura bugetului Camerei
Deputaților pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Sebastian Bodu

București, 29 noiembrie 2005.
Nr. 1.488.

8

MONITORUL OFICIAL AL ROMÂNIEI, PARTEA I, Nr. 1.085/2.XII.2005
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
3.000 mii lei (RON), pentru județul Maramureș, din Fondul
de rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetelor locale ale unităților administrativ-teritoriale, potrivit
anexei care face parte integrantă din prezenta hotărâre,

pentru executarea unor lucrări de reparații și realizarea
unor obiective de investiții.
Art. 2. — Utilizarea sumei prevăzute la art. 1 se va
face de către ordonatorii principali de credite, potrivit
dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Sebastian Bodu
București, 29 noiembrie 2005.
Nr. 1.491.

ANEXĂ
REPARTIZAREA

pe unități administrativ-teritoriale a sumei alocate din Fondul de rezervă bugetară la dispoziția
Guvernului, prevăzut în bugetul de stat pe anul 2005, pentru județul Maramureș
Nr.
crt.

Unități administrativ-teritoriale

1. Consiliul Județean Maramureș

2. Orașul Cavnic

Denumirea lucrării

Lucrări de reparații la unele tronsoane
de drumuri județene
Lucrări de reparații la obiectivul
îPod peste râul Someș în comuna Ardusat,
situat la km 45+680 pe DJ 193“
Obiectivul de investiții îDezvoltarea zonei
turistice Cavnic“

Suma alocată
(mii lei RON)

2.550

450
3.000

T O T A L:
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.085/2.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|064973]
ISSN 1453—4495

