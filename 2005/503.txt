Anul 173 (XVII) — Nr. 503

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 iunie 2005

SUMAR

Nr.

Pagina

Nr.

Pagina
DECIZII ALE PRIMULUI-MINISTRU

HOTĂRÂRI ALE GUVERNULUI ROMÂNIEI
515.

516.

— Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților și regiilor autonome subordonate
autorităților administrației publice locale, de către
Societatea Comercială îApa Canal“ — S.A. Galați
— Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților și regiilor autonome subordonate
autorităților administrației publice locale, de către
Regia Autonomă Municipală îRAM“ Buzău.............

HOTĂRÂRI

ALE

360.

— Decizie privind revocarea domnului Adrian
Niculescu din funcția de vicepreședinte al
Institutului Național pentru Memoria Exilului
Românesc ..................................................................

3

362.

— Decizie privind numirea domnului Constantin
Dascălu în funcția de secretar de stat la Ministerul
Transporturilor, Construcțiilor și Turismului .............

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1–2

607.

— Ordin al ministrului sănătății privind aprobarea
structurii organizatorice a Oficiului Tehnic de
Dispozitive Medicale..................................................

3–4

ACTE ALE CONSILIULUI SUPERIOR
AL MAGISTRATURII
194.

— Hotărâre pentru modificarea Regulamentului
Institutului Național al Magistraturii ..........................

5–6

DECIZII ALE ÎNALTEI CURȚI DE CASAȚIE
ȘI JUSTIȚIE
2

Decizia nr. I din 28 martie 2005 ........................................

GUVERNULUI

7–8

ROMÂNIEI

GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților și regiilor autonome subordonate autorităților administrației publice locale,
de către Societatea Comercială îApa Canal“ — S.A. Galați
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților și regiilor autonome
subordonate autorităților administrației publice locale, aprobată cu modificări și completări prin Legea nr. 569/2003, cu
modificările și completările ulterioare,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 503/14.VI.2005
Guvernul României adoptă prezenta hotărâre.

Articol unic. — Se aprobă efectuarea concedierilor
colective în baza prevederilor Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, precum și a societăților și regiilor

autonome subordonate autorităților administrației publice
locale, aprobată cu modificări și completări prin Legea
nr. 569/2003, cu modificările și completările ulterioare, de
către Societatea Comercială îApa Canal“ — S.A. Galați,
subordonată Consiliului Local al Municipiului Galați.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul muncii, solidarității sociale și familiei,
Maria Muga,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 515.

GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților și regiilor autonome subordonate autorităților administrației publice locale,
de către Regia Autonomă Municipală îRAM“ Buzău
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților și regiilor autonome
subordonate autorităților administrației publice locale, aprobată cu modificări și completări prin Legea nr. 569/2003, cu
modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective în baza prevederilor Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, precum și a societăților și regiilor

autonome subordonate autorităților administrației publice
locale, aprobată cu modificări și completări prin Legea
nr. 569/2003, cu modificările și completările ulterioare, de
către Regia Autonomă Municipală îRAM“ Buzău,
subordonată Consiliului Local al Municipiului Buzău.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul muncii, solidarității sociale și familiei,
Maria Muga,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 516.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 503/14.VI.2005

DECIZII

ALE

3

P R I M U L U I-M I N I S T R U
GUVERNUL ROMÂNIEI
PRIMUL-MINISTRU

DECIZIE
privind revocarea domnului Adrian Niculescu din funcția de vicepreședinte
al Institutului Național pentru Memoria Exilului Românesc
Având în vedere propunerea formulată de președintele Institutului Național pentru Memoria Exilului Românesc,
prin Adresa înregistrată la Secretariatul General al Guvernului sub nr. 20/5.809/M.A.V. din data de 31 mai 2005,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, precum și al art. 5 alin. (1) din Hotărârea Guvernului nr. 656/2003 privind
înființarea Institutului Național pentru Memoria Exilului Românesc, cu modificările ulterioare,
primul-ministru emite prezenta decizie.
Articol unic. — Începând cu data prezentei decizii,
domnul Adrian Niculescu se revocă din funcția de
vicepreședinte al Institutului Național pentru Memoria

Exilului Românesc, organ de specialitate al administrației
publice centrale, aflat în subordinea Guvernului și în
coordonarea ministrului culturii și cultelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă

București, 8 iunie 2005.
Nr. 360.
GUVERNUL ROMÂNIEI
PRIMUL-MINISTRU

DECIZIE
privind numirea domnului Constantin Dascălu în funcția de secretar de stat
la Ministerul Transporturilor, Construcțiilor și Turismului
În temeiul prevederilor art. 15 lit. d) și ale art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii,
domnul Constantin Dascălu se numește în funcția de

secretar de stat la Ministerul Transporturilor, Construcțiilor
și Turismului.

PRIM-MINISTRU

CĂLIN POPESCU-TĂRICEANU
București, 10 iunie 2005.
Nr. 362.

Contrasemnează:
Ministrul transporturilor, construcțiilor și turismului,
Gheorghe Dobre

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea structurii organizatorice a Oficiului Tehnic de Dispozitive Medicale
În temeiul prevederilor art. 9 alin. (2) din Hotărârea Guvernului nr. 2.281/2004 pentru aprobarea Regulamentului
de organizare și funcționare a Oficiului Tehnic de Dispozitive Medicale,
văzând Referatul de aprobare al Direcției generale farmaceutice și aparatură medicală nr. MC 7.101 din 6 iunie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările ulterioare,
ministrul sănătății emite prezentul ordin.
Art. 1. — Se aprobă structura organizatorică a Oficiului

Art. 2. — Oficiul Tehnic de Dispozitive Medicale va
duce la îndeplinire prevederile prezentului ordin.
Tehnic de Dispozitive Medicale, prevăzută în anexa care
Art. 3. — Prezentul ordin va fi publicat în Monitorul
face parte integrantă din prezentul ordin.
Oficial al României, Partea I.
Ministrul sănătății,
Mircea Cinteză
București, 6 iunie 2005
Nr. 607.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 503/14.VI.2005

*) Anexa este reprodusă în facsimil.

STRUCTURA ORGANIZATORICĂ
a Oficiului Tehnic de Dispozitive Medicale

ANEXĂ*)

4

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 503/14.VI.2005

5

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII

HOTĂRÂRE
pentru modificarea Regulamentului Institutului Național al Magistraturii
În temeiul art. 133 alin. (5) și (7) din Constituția României, republicată, al art. 24 alin. (1) și al art. 39 alin. (1)
din Legea nr. 317/2004 privind Consiliul Superior al Magistraturii,
având în vedere dispozițiile art. 106 alin. (1) lit. b) din Legea nr. 303/2004 privind statutul magistraților, cu
modificările ulterioare,
văzând Adresa nr. 1.045/2005 a Institutului Național al Magistraturii,
Plenul Consiliului Superior al Magistraturii

h o t ă r ă ș t e:

Art. I. — Regulamentul Institutului Național al
Magistraturii, aprobat prin Hotărârea Consiliului Superior al
Magistraturii nr. 160/2004, publicată în Monitorul Oficial al
României, Partea I, nr. 880 din 27 septembrie 2004, se
modifică și se completează după cum urmează:
1. La capitolul VIII se introduce secțiunea I cu titlul
îPersonalul Institutului“.
2. Articolul 38 alineatul (1) se abrogă, urmând ca
celelalte alineate să primească o nouă numerotare. Astfel,
alineatul (2) devine alineatul (1), cu următorul cuprins:
îPersonalul de specialitate juridică asimilat magistraților
îndeplinește atribuții specifice de organizare și instruire în
cadrul departamentelor de formare inițială, de formare
profesională continuă și de formare a formatorilor“,
alineatul (3) devine alineatul (2), alineatul (4) devine
alineatul (3), iar alineatul (5) devine alineatul (4).
3. La capitolul VIII, după articolul 40 se introduce
secțiunea a II-a cu titlul îOcuparea posturilor vacante de
personal de specialitate juridică asimilat magistraților“, cu
următorul cuprins:
îArt. 401. — (1) Poate ocupa un post de execuție de
personal de specialitate juridică, asimilat magistraților, în
departamentele de formare a magistraților din cadrul
Institutului, persoana care îndeplinește condițiile prevăzute
de art. 13 alin. (2) lit. a)—e) din Legea nr. 303/2004
privind statutul magistraților, cu modificările ulterioare, și a
promovat concursul organizat de Institut.
(2) Numirea pe posturi de personal de specialitate
juridică, asimilat magistraților, a persoanelor care
îndeplinesc condițiile prevăzute la alin. (1) se face prin
decizie a directorului Institutului.
Art. 402. — (1) Pentru înscrierea la concurs, candidații
vor prezenta:
a) copie de pe actul de identitate;
b) copie de pe certificatul de naștere și certificatul de
căsătorie;
c) copie de pe diploma de licență și foaia matricolă a
anilor de studii;
d) certificatul de cazier judiciar;
e) certificatul de cazier fiscal;
f) cerere-tip;
g) curriculum vitae;
h) copie de pe carnetul de muncă sau alte acte
doveditoare ale vechimii în specialitate;
i) chitanța de plată a taxei de înscriere;
j) două fotografii color tip buletin.
(2) Candidații vor depune și o recomandare privind
profilul profesional și moral de la ultimul loc de muncă.
Candidații care nu au mai fost angajați anterior vor depune
o recomandare de la ultima instituție de învățământ
absolvită.
(3) Candidații sunt obligați să depună la dosar o
adeverință medicală eliberată de medicul de familie, din

care să reiasă că aceștia sunt apți pentru exercitarea
funcției de expert.
Art. 403. — (1) Examinarea candidaților se face prin
susținerea unei probe scrise la o limbă străină, la alegere
dintre engleză și franceză, a unei probe scrise de verificare
a cunoștințelor teoretice și practice și a unui interviu.
(2) Tematica pentru probele de concurs și, eventual,
bibliografia, data și locul susținerii concursului, numirea
comisiilor de concurs, numărul de posturi scoase la
concurs, precum și cuantumul taxei de înscriere la concurs
se propun de către directorul Institutului și se aprobă de
consiliul științific.
(3) Tematica pentru probele de concurs se află în
permanență pe site-ul Institutului.
(4) Data și locul susținerii concursului, tematica, numărul
posturilor vacante, termenul pentru depunerea actelor de
înscriere la concurs și cuantumul taxei de înscriere se
aduc la cunoștință celor interesați prin afișare la sediul
Institutului, prin intermediul mass-media și prin publicarea
pe pagina de Internet a Institutului, cu cel puțin 30 de zile
înainte de data concursului.
(5) Cererile pentru înscrierea la concurs se adresează
directorului Institutului și se depun cu cel puțin 15 zile
înainte de data concursului la serviciul resurse umane.
(6) Pentru fiecare probă de concurs, în funcție de
numărul candidaților, consiliul științific al Institutului numește
comisiile de examinare a lucrărilor scrise la limba străină,
respectiv de verificare a cunoștințelor teoretice și practice,
comisiile de intervievare, precum și comisiile de soluționare
a contestațiilor.
Art. 404. — (1) Comisiile de examinare la limba străină
și de verificare a cunoștințelor teoretice și practice
întocmesc 3 variante de subiecte pentru fiecare materie de
concurs, care se depun în plicuri separate și sigilate.
(2) Prin tragere la sorți, în ziua concursului, în prezența
membrilor comisiilor de examinare și a unui reprezentant al
candidaților, se stabilesc subiectele pentru probele
menționate.
(3) Timpul destinat pentru elaborarea lucrării scrise la
limba străină se stabilește de comisiile de examinare și se
calculează din momentul finalizării acțiunii de comunicare a
subiectelor.
(4) Intrarea candidaților în sălile de concurs se face pe
baza listelor întocmite pentru fiecare sală și a actului de
identitate. După verificarea identității, fiecare candidat
păstrează pe bancă actul de identitate, până la predarea
lucrării scrise. Pe listă se menționează prezența fiecărui
candidat.
(5) Candidații care nu se află în sală în momentul
deschiderii plicului cu subiecte pierd dreptul de a mai
susține proba scrisă.
(6) Înainte de a se dicta subiectele, candidații înscriu
numele și prenumele pe colțul foii ce urmează a fi lipit,
după care se aplică ștampila Institutului.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 503/14.VI.2005

(7) Plicul cu subiectele de concurs se desface de un
candidat, care semnează și procesul-verbal încheiat în ziua
susținerii probei scrise.
(8) Pe toată durata desfășurării probei scrise la limba
străină, în sălile de concurs au acces numai membrii
comisiei de examinare, persoanele care supraveghează
desfășurarea probei și persoanele desemnate cu aplicarea
ștampilei pe colțul îndoit al colilor destinate probei scrise.
(9) În vederea elaborării lucrării scrise, candidații
primesc coli de hârtie având ștampila Institutului. Se poate
folosi numai cerneală de culoare albastră sau pix cu pastă
de culoare albastră. La cerere, se pun la dispoziție în mod
suplimentar coli de hârtie, iar dacă este necesar, cerneală
sau pixuri.
(10) La expirarea timpului prevăzut la alin. (3), delegatul
care a supravegheat desfășurarea probei strânge toate
lucrările în ordinea predării lor de către candidați, sub
semnătură, după care le predă comisiei de corectare a
lucrărilor, care le înscrie într-un borderou.
(11) Dacă examinarea se face în mai multe săli, se
întocmește câte un borderou pentru lucrările din fiecare
sală.
(12) Lucrarea se consideră predată de candidat după
verificarea stării acesteia de către delegatul care a
supravegheat desfășurarea probei și după semnarea
borderoului de către candidat.
(13) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se poate face numai cu însoțitor.
(14) Orice fraudă sau tentativă de fraudă dovedită se
sancționează cu eliminarea din concurs. În aceste cazuri,
delegații care supraveghează lucrările sesizează de îndată
comisia de examinare, care întocmește un proces-verbal
despre constatările făcute și măsurile luate, iar lucrarea se
anulează cu mențiunea «fraudă».
(15) Pentru a fi declarați admiși la proba scrisă la limba
străină, candidații trebuie să obțină cel puțin nota 7.
(16) Candidații nemulțumiți de notele acordate la proba
scrisă la limba străină pot depune contestație la serviciul
resurse umane din cadrul Institutului în termen de 48 de
ore de la data afișării rezultatelor.
(17) În vederea soluționării contestațiilor, colțurile lucrării
se lipesc din nou.
(18) Contestațiile se soluționează de către comisia de
soluționare a contestațiilor, prevăzută la art. 403 alin. (6).
Art. 40 5. — (1) Candidații care au obținut cel puțin
nota 7 la proba scrisă la limba străină susțin o lucrare
scrisă de verificare a cunoștințelor teoretice și practice la
unele dintre următoarele discipline: drept civil, drept
procesual civil, drept penal, drept procesual penal,
organizare judiciară, statutul magistraților, organizarea și
funcționarea Institutului, drept internațional public și privat,
drept și instituții comunitare europene, drepturile omului.
(2) Disciplinele la care candidații susțin lucrarea scrisă
de verificare a cunoștințelor teoretice se aprobă, pentru
fiecare post vacant, de consiliul științific al Institutului, la
propunerea directorului acestuia.
(3) Timpul destinat pentru elaborarea lucrării scrise de
verificare a cunoștințelor teoretice și practice se stabilește
de comisia de examinare și se calculează din momentul
finalizării acțiunii de comunicare a subiectelor.
(4) Dispozițiile art. 404 alin. (4)—(14) se aplică în mod
corespunzător.
Art. 406. — (1) Corectarea lucrărilor scrise de verificare
a cunoștințelor teoretice și practice se face pe baza unui

punctaj stabilit de membrii comisiei de elaborare a
subiectelor.
(2) Lucrarea scrisă la fiecare dintre materiile de concurs
se notează cu note de la 1 la 10.
(3) Nota lucrării scrise de verificare a cunoștințelor
teoretice o reprezintă media aritmetică a notelor obținute la
fiecare dintre materiile de concurs.
(4) Pentru a fi declarați admiși la proba scrisă de
verificare a cunoștințelor teoretice și practice, candidații
trebuie să obțină cel puțin media 7, dar nu mai puțin de
nota 5 la fiecare materie de concurs.
(5) Candidații nemulțumiți de notele acordate pot
depune contestație la serviciul resurse umane din cadrul
Institutului, în termen de 48 de ore de la data afișării
rezultatelor.
(6) Dispozițiile art. 404 alin. (17)—(18) se aplică în mod
corespunzător.
Art. 407. — (1) Candidații care au fost declarați admiși
la proba scrisă de verificare a cunoștințelor teoretice și
practice vor susține un interviu.
(2) Din comisia de intervievare fac parte și conducătorii
compartimentelor în care sunt posturile vacante scoase la
concurs.
(3) Interviul se notează cu note de la 1 la 10 de către
fiecare membru al comisiei.
(4) Nota finală la interviu o reprezintă media aritmetică
a notelor acordate de către fiecare membru al comisiei.
(5) Nu se admit contestații cu privire la notele obținute
la interviu.
Art. 40 8 . — (1) Media generală de promovare a
concursului este cel puțin nota 7.
(2) Media generală a concursului reprezintă media
aritmetică a notelor obținute la proba scrisă la limba
străină, proba scrisă de verificare a cunoștințelor teoretice
și practice și la interviu.
Art. 409. — (1) În termen de cel mult 5 zile de la data
finalizării concursului, comisiile de corectare a lucrărilor
predau întregul material de concurs serviciului resurse
umane din cadrul Institutului, care va lua măsuri pentru
afișarea rezultatelor concursului la sediul Institutului.
(2) Repartizarea candidaților declarați admiși la concurs
se face în ordinea descrescătoare a mediilor generale
obținute, în limita posturilor vacante pentru care s-a
organizat concursul și în funcție de opțiunea candidaților și
de probele de concurs susținute.
Art. 4010. — (1) Lucrările scrise și procesele-verbale
privind rezultatele concursului se anexează la dosarele
profesionale ale candidaților declarați admiși.
(2) Dosarele, lucrările scrise, procesele-verbale
referitoare la ceilalți candidați și alte lucrări privind
concursul se arhivează și se păstrează potrivit
nomenclatoarelor arhivistice.
(3) Taxa de înscriere se restituie candidaților care își
anunță retragerea cu cel puțin 15 zile înainte de prima
probă de concurs.“
Art. II. — Prezenta hotărâre se publică în Monitorul
Oficial al României, Partea I, și pe pagina de Internet a
Consiliului Superior al Magistraturii.
Art. III.— Regulamentul Institutului Național al
Magistraturii, aprobat prin Hotărârea Consiliului Superior al
Magistraturii nr. 160/2004, publicată în Monitorul Oficial al
României, Partea I, nr. 880 din 27 septembrie 2004, cu
modificările și completările aduse prin prezenta hotărâre, se
va republica în Monitorul Oficial al României, Partea I,
dându-se textelor o nouă numerotare.

Președintele Consiliului Superior al Magistraturii,
judecător dr. Dan Lupașcu
București, 25 mai 2005.
Nr. 194.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 503/14.VI.2005

7

D E C I Z I I A L E Î N A L T E I C U R Ț I D E C A S A Ț I E Ș I JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. I
din 28 martie 2005
Sub președinția domnului profesor universitar dr. Nicolae Popa, președintele Înaltei Curți de Casație și Justiție
S-a luat în examinare recursul în interesul legii, declarat de procurorul general al Parchetului de pe lângă Înalta
Curte de Casație și Justiție, cu privire la aplicarea dispozițiilor art. 54 alin. 4 și ale art. 57 din Legea nr. 136/1995
privind asigurările și reasigurările în România, cu modificările ulterioare, referitoare la calitatea în care participă în
procesul penal societatea de asigurare.
Procurorul general al Parchetului de pe lângă Înalta Curte de Casație și Justiție a fost reprezentat de procurorul
Nicoleta Eucarie.
Reprezentantul procurorului general al Parchetului de pe lângă Înalta Curte de Casație și Justiție a susținut
recursul în interesul legii, cerând admiterea acestuia în sensul de a se stabili că societatea de asigurare, a cărei citare
este obligatorie, participă în procesul penal în calitate de asigurător de răspundere civilă, iar nu în calitate de parte
responsabilă civilmente sau de garant al inculpatului pentru suma prevăzută în contractul de asigurare.
SECȚIILE UNITE,
deliberând asupra recursului în interesul legii, constată următoarele:
În aplicarea dispozițiilor art. 54 alin. 4 și ale art. 57 din
Legea nr. 136/1995 privind asigurările și reasigurările în
România, cu modificările ulterioare, instanțele de judecată
s-au pronunțat în mod diferit cu privire la calitatea în care
participă societatea de asigurare în procesul penal.
1. Astfel, unele instanțe au considerat că, în cazul
asigurării obligatorii de răspundere civilă pentru pagube
produse prin accidente de autovehicule, asigurătorul are
calitatea de parte responsabilă civilmente în cadrul
procesului penal. În argumentarea acestui punct de vedere
s-au invocat prevederile Codului de procedură penală, care
nu condiționează calitatea de parte responsabilă civilmente
de existența vreuneia dintre culpele delictuale reglementate
în art. 1000 alin. 1 și 3 din Codul civil, ci doar pretind ca
persoana chemată în procesul penal ca parte responsabilă
civilmente să răspundă, conform legii civile, pentru
pagubele produse prin fapta inculpatului.
S-a subliniat în justificarea acestei opinii că răspunderea
civilă pentru fapta altuia operează nu numai în cazurile
când există o culpă a persoanei chemate să răspundă
într-un astfel de caz, ci ea trebuie admisă și în alte situații,
stabilite expres de lege, cum este și aceea la care se
referă art. 54 alin. 4 din Legea nr. 136/1995, cu
modificările ulterioare, când îcitarea în proces a
asigurătorului este obligatorie“.
S-a mai învederat că nici nu ar fi în spiritul principiilor
contradictorialității și egalității între părți ca o persoană
chemată să răspundă pentru fapta altuia să nu-și poată
formula apărări în legătură cu calitatea de asigurător, cu
întinderea răspunderii asiguratului și a răspunderii acestuia,
precum și cu privire la celelalte aspecte specifice
răspunderii pentru altul. Or, s-a motivat, toate aceste
cerințe de echitate nu ar putea fi garantate decât prin
atribuirea calității de parte responsabilă civilmente
asigurătorului pe întreg parcursul procesului penal.
2. Alte instanțe s-au pronunțat în sensul că, în procesul
penal, societatea de asigurare ar avea doar calitatea de
garant al plății despăgubirilor. În acest sens s-a invocat
argumentul că societatea de asigurare nu poate fi chemată,
așa cum se prevede prin art. 24 alin. 3 din Codul de
procedură penală, să răspundă, potrivit legii civile, pentru
pagubele produse prin fapta inculpatului, ci în baza
contractului încheiat între ea și asigurat.
S-a motivat că, neputându-i-se imputa nici una dintre
culpele delictuale prevăzute în art. 1000 alin. 1 și 3 din

Codul civil, nu există temei ca societatea de asigurare să
fie citată în procesul penal ca parte responsabilă
civilmente, deoarece nu sunt întrunite cerințele reglementate
prin art. 16 și art. 24 alin. 3 din Codul de procedură
penală.
S-a mai scos în evidență că, din moment ce obligația
de citare a societății de asigurare este determinată numai
de existența contractului de asigurare, pe baza căruia ea
doar garantează limitat acoperirea despăgubirilor,
participarea sa în procesul penal nu poate fi decât în
calitate de garant al plății acestora.
3. În fine, alte instanțe s-au pronunțat în sensul că
societățile de asigurare trebuie citate în procesul penal
numai în calitate de asigurător, deoarece raporturile juridice
dintre aceste societăți și asigurat au la bază o solidaritate
tacită, stabilită prin convenție, care dă dreptul persoanelor
păgubite prin producerea accidentelor să pretindă, în baza
art. 57 alin. 1 din Legea nr. 136/1995, despăgubiri atât
celor răspunzători de producerea acestora, cât și direct
asigurătorului de răspundere civilă.
Aceste din urmă instanțe au procedat corect.
În adevăr, prin art. 48 alin. 1 din Legea nr. 136/1995,
cu modificările ulterioare, se prevede că îpersoanele fizice
sau juridice care au în proprietate autovehicule supuse
înmatriculării în România, precum și tramvaie sunt obligate
să le asigure pentru cazurile de răspundere civilă, ca
urmare a pagubelor produse prin accidente de autovehicule
pe teritoriul României, și să mențină valabilitatea
contractului de asigurare prin plata primelor de asigurare“,
iar potrivit art. 481 alin. 2 din aceeași lege, îcontractul de
asigurare atestă existența asigurării de răspundere civilă
pentru pagube produse terților prin accidente de
autovehicule“.
Aceste dispoziții legale, menite să asigure posibilitatea
desdăunării victimelor accidentelor de circulație, impun
obligativitatea încheierii și menținerii valabilității contractelor
de asigurare, în scopul eliberării persoanelor fizice și
juridice de riscurile de a acoperi pagubele produse prin
folosirea autovehiculelor pe care le au în proprietate.
În acest cadru s-a stabilit, prin art. 57 alin. 1 din Legea
nr. 136/1995, că drepturile persoanelor păgubite prin
producerea accidentelor de autovehicule îse pot exercita și
direct împotriva asigurătorului de răspundere civilă, în
limitele obligației acestuia, stabilită în prezentul capitol, cu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 503/14.VI.2005

citarea obligatorie a celui răspunzător de producerea
pagubei“.
Din coroborarea acestei reglementări cu dispoziția
art. 54 alin. 4 din aceeași lege, potrivit căreia, îîn cazul
stabilirii despăgubirii prin hotărâre judecătorească definitivă
și irevocabilă, asigurații sunt obligați să se apere în
proces“, iar îcitarea în proces a asigurătorului este
obligatorie“, rezultă neîndoielnica voință a legiuitorului de a
limita poziția procesuală a societății de asigurare la
calitatea sa de îasigurător“, care îi oferă suficiente
posibilități de apărare atât în nume propriu, cât și prin
subrogare în drepturile asiguratului.
Este de observat totodată că din nici o prevedere a
legii menționate nu rezultă că societatea de asigurare ar
avea o altă calitate procesuală decât aceea de îasigurător“,
așa cum este ea denumită repetat în cuprinsul legii, după
cum nici dispozițiile din Codul de procedură penală,
coroborate cu cele ale Codului civil, nu impun să se
considere că, în asemenea situații, societatea de asigurare
ar avea calitatea de parte responsabilă civilmente.
Caracterul limitat, derivat din contract, al obligației
asumate de societatea de asigurare exclude asimilarea
poziției sale, determinată de aplicarea dispozițiilor art. 54
alin. 4, coroborate cu cele ale art. 57 alin. 1 din Legea
nr. 136/1995, cu modificările ulterioare, cu calitatea de
parte responsabilă civilmente sau de garant, cât timp nici o
prevedere legală nu permite o astfel de interpretare.
În această privință, precizarea din art. 24 alin. 3 din
Codul de procedură penală, în sensul că îpersoana
chemată în procesul penal să răspundă, potrivit legii civile,
pentru pagubele provocate prin fapta învinuitului sau

inculpatului, se numește parte responsabilă civilmente“,
impune referirea, în mod obligatoriu, la dispozițiile art. 1000
alin. 1 și 3 din Codul civil, care reglementează o atare
răspundere.
Or, natura juridică a obligației pe care și-o asumă
societatea de asigurare prin încheierea contractului de
asigurare cu asiguratul este total diferită de răspunderea
pentru fapta altuia, reglementată prin art. 1000 alin. 1 din
Codul civil, precum și de răspunderea comitenților, pentru
prejudiciul cauzat de prepușii lor, la care se referă alin. 3
al aceluiași articol.
Pe de altă parte, nici nu se poate considera că
răspunderea civilă a asigurătorului pentru prejudiciul cauzat
de asigurat a fost reglementată prin dispoziție specială a
legii civile, deoarece, așa cum s-a arătat, prin Legea
nr. 136/1995 s-a prevăzut obligativitatea citării societății de
asigurare în calitate de îasigurător de răspundere civilă“,
fără a se face trimitere la vreo dispoziție care să permită
să i se atribuie calitatea de parte responsabilă civilmente
sau de îgarant“.
Așa fiind, din analiza dispozițiilor legale și a principiilor
de drept la care s-a făcut referire rezultă că, în cazul
producerii unui accident de circulație, având ca urmare
cauzarea unui prejudiciu, pentru care s-a încheiat contract
de asigurare obligatorie de răspundere civilă, coexistă
răspunderea civilă delictuală, bazată pe art. 998 din Codul
civil, a celui care, prin fapta sa, a cauzat efectele
păgubitoare, cu răspunderea contractuală a asigurătorului,
întemeiată pe contractul de asigurare încheiat în condițiile
reglementate prin Legea nr. 136/1995.

În consecință, în temeiul dispozițiilor art. 23 lit. a) din Legea nr. 304/2004 privind organizarea judiciară și ale
art. 4142 din Codul de procedură penală, urmează a se admite recursul în interesul legii declarat de procurorul general
al Parchetului de pe lângă Înalta Curte de Casație și Justiție și a se stabili că, în raport cu prevederile art. 54 alin. 4 și
ale art. 57 din Legea nr. 136/1995, cu modificările ulterioare, societatea de asigurare participă în procesul penal în
calitate de asigurător de răspundere civilă, iar nu ca parte responsabilă civilmente sau garant al plății despăgubirilor civile.
PENTRU ACESTE MOTIVE

În numele legii
D E C I D E:

Admite recursul în interesul legii, declarat de procurorul general al Parchetului de pe lângă Înalta Curte de
Casație și Justiție.
În aplicarea dispozițiilor art. 54 alin. 4 și ale art. 57 din Legea nr. 136/1995 privind asigurările și reasigurările în
România, cu modificările ulterioare, stabilește:
Societatea de asigurare participă în procesul penal în calitate de asigurător de răspundere civilă.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, azi, 28 martie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 503/14.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032286]
ISSN 1453—4495

PDF compression, OCR, web-optimization with CVISION's PdfCompressor

