Anul 173 (XVII) — Nr. 1.037

PARTEA

I

LEGI, DECRETE, HOTĂRÂRI ȘI ALTE ACTE

Marți, 22 noiembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 528 din 11 octombrie 2005 referitoare la
excepția de neconstituționalitate a dispozițiilor
art. 55 alin. 1, art. 57 alin. 1 și ale art. 60 alin. 1
din Codul de procedură penală .............................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
44.

— Ordin al președintelui Autorității Naționale de
Reglementare în Domeniul Energiei privind
limitarea prețurilor de ofertare pe Piața de
echilibrare...................................................................

4

1.225. — Ordin al ministrului agriculturii, pădurilor și
dezvoltării rurale pentru modificarea Ordinului

DECIZII

ALE

CURȚII

Nr.

Pagina
ministrului agriculturii, pădurilor și dezvoltării rurale
nr. 113/2005 privind aprobarea cantităților de
carne, de pește și de produse zootehnice, pe
specii, pentru care se acordă subvenții în
conformitate cu prevederile Hotărârii Guvernului
nr. 64/2005 privind sprijinul direct al statului
prin acordarea de subvenții, în anul 2005,
producătorilor agricoli din sectorul animalier, pentru
creșterea producției animaliere și piscicole, precum
și a efectivelor de animale, cu modificările
ulterioare ....................................................................

4–5

5.442. — Ordin al ministrului educației și cercetării
privind
aprobarea
Calendarului
mișcării
personalului
didactic
din
învățământul
preuniversitar pentru anul școlar 2006/2007 .........

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 528
din 11 octombrie 2005

referitoare la excepția de neconstituționalitate a dispozițiilor art. 55 alin. 1, art. 57 alin. 1
și ale art. 60 alin. 1 din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Nicoleta Grigorescu
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor art. 55 alin. 1, art. 57 alin. 1 și ale art. 60
alin. 1 din Codul de procedură penală, excepție ridicată de

Mircea Popa în Dosarul nr. 6.995/2004 al Înaltei Curți de
Casație și Justiție — Secția penală.
Dezbaterile au avut loc în ședința publică din
29 septembrie 2005 și au fost consemnate în încheierea din
acea dată, când Curtea a amânat pronunțarea pentru data
de 4 octombrie 2005, pentru a se depune concluzii scrise.
La data de 4 octombrie 2005, având în vedere imposibilitatea
constituirii legale a completului de judecată, Curtea a amânat
pronunțarea pentru data de 11 octombrie 2005.
C U R T E A,

având în vedere actele și lucrările dosarului, reține
următoarele:

2

MONITORUL OFICIAL AL ROMÂNIEI, PARTEA I, Nr. 1.037/22.XI.2005

Prin Încheierea din 4 aprilie 2005, pronunțată în Dosarul
nr. 6.995/2004, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 55 alin. 1, art. 57
alin. 1 și ale art. 60 alin. 1 din Codul de procedură penală.
Excepția a fost ridicată de Mircea Popa într-o cauză ce
are ca obiect soluționarea unei cereri de strămutare.
În motivarea excepției de neconstituționalitate autorul
acesteia susține că dispozițiile de lege criticate încalcă
principiul egalității cetățenilor în fața legii, deoarece acest
principiu constituțional îvine în contradicție cu caracterul
secret al informațiilor solicitate spre lămurirea instanței de
judecată, întrucât instanța poate proceda discreționar și
discriminator față de interesele uneia din părți, de vreme
ce informațiile respective nu sunt dezvăluite acesteia“. De
asemenea, sunt încălcate și principiul liberului acces la
justiție, și dreptul la un proces echitabil prin pronunțarea
hotărârii ce soluționează cererea de strămutare pe baza
unor informații secrete. îProcesul nu poate fi echitabil, în
măsura în care părțile nu au posibilitatea efectivă, reală de
a cunoaște toate probele și aspectele de fapt pe baza
cărora instanța de judecată își formează convingerea.“
Astfel, dreptul la apărare, îcare presupune în mod esențial
cunoașterea tuturor elementelor care vor fi avute în vedere
de către instanța de judecată în pronunțarea hotărârii, este
violat flagrant prin impunerea caracterului secret al unora
din elementele luate în considerare la deliberare“.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată. Dispozițiile legale privitoare la procedura de
informare a Înaltei Curți de Casație și Justiție, în vederea
soluționării cererii de strămutare a judecării cauzei penale,
nu numai că nu aduc atingere dreptului la apărare sau
dreptului părții la un proces echitabil, dar sunt destinate să
asigure condițiile pentru exercitarea deplină a acestor
drepturi, permițând instanței lămurirea asupra motivelor și
temeiniciei cererii de strămutare. Informațiile obținute în
cadrul acestei proceduri nu privesc soluționarea în fond a
procesului penal, astfel încât faptul că nu sunt accesibile
părților nu este de natură să aducă atingere drepturilor
invocate de autorul excepției de neconstituționalitate. Mai
mult, strămutarea este o procedură specială, de stabilire a
competenței teritoriale a instanței de judecată, menită
tocmai să asigure condițiile unui proces echitabil, în care
toate părțile să dispună de aceleași mijloace de apărare și
să aibă posibilitatea să-și exercite dreptul la apărare în
mod efectiv și eficient.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că, în jurisprudența
sa, Curtea Constituțională a statuat că dispozițiile art. 55—61
din secțiunea a II-a, cu denumirea îStrămutarea judecării
cauzei penale“, din cap. II titlul II îCompetența“ al părții
generale a Codului de procedură penală respectă normele
care definesc un proces echitabil, precum și principiul
asigurării dreptului la apărare. De asemenea, Curtea
Constituțională a mai statuat, în jurisprudența sa, că
dispozițiile de lege criticate nu numai că nu aduc atingere
dreptului la apărare sau dreptului părții la un proces
echitabil, dar sunt destinate să asigure condițiile pentru
exercitarea deplină a acestor drepturi, permițând instanței
lămurirea asupra motivelor și temeiniciei cererii de
strămutare. Informațiile obținute în cadrul acestei proceduri
nu privesc soluționarea în fond a procesului penal, astfel
încât faptul că nu sunt accesibile părților nu este de natură
să aducă atingere drepturilor invocate de autorul excepției
de neconstituționalitate. Strămutarea este o procedură
specială, de stabilire a competenței teritoriale a instanței de
judecată, menită tocmai să asigure condițiile unui proces

echitabil, în care toate părțile să dispună de aceleași
mijloace de apărare și să aibă posibilitatea să-și exercite
dreptul la apărare în mod efectiv și eficient. În cadrul
acestei proceduri, exigențele art. 24 alin. (1) din Constituție
și cele ale art. 6 paragraful 1 din Convenția pentru
apărarea drepturilor omului și a libertăților fundamentale
sunt îndeplinite, întrucât părțile au posibilitatea să comunice
Înaltei Curți de Casație și Justiție, în mod nemijlocit,
informații și dovezi cu privire la împrejurările procesului și
să își prezinte poziția față de admisibilitatea și temeinicia
cererii de strămutare. În ceea ce privește dispozițiile art. 60
alin. 1 din Codul de procedură penală, prin Decizia
nr. 82/2001 Curtea Constituțională a statuat că principiul
constituțional al liberului acces la justiție, prevăzut la
art. 21, nu are semnificația că acest drept trebuie asigurat
la toate structurile judecătorești — judecătorii, tribunale,
curți de apel, Înalta Curte de Casație și Justiție — și în
privința tuturor căilor de atac prevăzute de lege. În aceste
condiții, prin lege pot fi instituite reguli deosebite în
considerarea unor situații diferite. În consecință, este
dreptul exclusiv al legiuitorului de a stabili regula potrivit
căreia hotărârea de strămutare nu este supusă nici unei
căi de atac, deoarece prin aceasta instanța nu se pronunță
asupra fondului, iar exercitarea unor căi de atac ar prelungi
nejustificat judecarea definitivă a cauzelor.
Avocatul Poporului apreciază că excepția de
neconstituționalitate este neîntemeiată. În acest sens,
făcând referire la jurisprudența Curții Constituționale, arată
că strămutarea nu este o procedură de soluționare în fond
a procesului, ci constituie o procedură specială, de stabilire
a competenței teritoriale a instanței de judecată, menită
tocmai să asigure desfășurarea normală a procesului, fiind
pe deplin respectate condițiile unui proces echitabil. De
asemenea, faptul că admiterea sau respingerea cererii de
strămutare se dispune de către Înalta Curte de Casație și
Justiție, fără arătarea motivelor, contribuie la îndeplinirea
soluționării cauzei deduse judecății într-un termen rezonabil.
În realitate, faptele asupra cărora este chemată să se
pronunțe instanța competentă să judece cererea de
strămutare nu țin de pricina însăși, ci de asigurarea
condițiilor pe care le implică normele procedurale, respectiv
nepărtinirea și obiectivitatea în soluționarea cauzei, condiții
care vizează toate părțile în proces, indiferent de calitatea
lor procesuală. În ceea ce privește critica de
neconstituționalitate a dispozițiilor art. 55 alin. 1, art. 57
alin. 1 și ale art. 60 alin. 1 din Codul de procedură penală
față de prevederile art. 24 alin. (1) din Constituție, arată,
făcând referire la Decizia Curții Constituționale nr. 92/1996,
că dreptul la apărare nu este încălcat, întrucât acesta se
realizează cu prilejul judecării pe fond a cauzei și al
soluționării căilor de atac. Mai mult, art. 59 alin. 2 din
Codul de procedură penală prevede că, atunci îcând părțile
se înfățișează, se ascultă și concluziile acestora“. În
consecință, de vreme ce nu se judecă fondul cauzei, nu
se poate susține că interesele justițiabililor ar fi prejudiciate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.

MONITORUL OFICIAL AL ROMÂNIEI, PARTEA I, Nr. 1.037/22.XI.2005
Obiectul excepției de neconstituționalitate îl constituie
dispozițiile art. 55 alin. 1, art. 57 alin. 1 și ale art. 60 alin. 1
din Codul de procedură penală. Textele de lege criticate
au următorul conținut:
— Art. 55 alin. 1: îCurtea Supremă de Justiție strămută
judecarea unei cauze de la instanța competentă la o altă
instanță egală în grad, în cazul în care, apreciind temeinicia
motivelor de strămutare, consideră că prin aceasta se asigură
desfășurarea normală a procesului.“;
— Art. 57 alin. 1: îPreședintele Curții Supreme de Justiție
cere, pentru lămurirea instanței, informații de la președintele
instanței ierarhic superioare celei la care se află cauza a cărei
strămutare se cere, comunicându-i totodată termenul fixat
pentru judecarea cererii de strămutare.“;
— Art. 60 alin. 1: îCurtea Supremă de Justiție dispune,
fără arătarea motivelor, admiterea sau respingerea cererii.“
În susținerea neconstituționalității acestor dispoziții
legale autorul excepției invocă încălcarea prevederilor art. 1
alin. (5), art. 16 alin. (1) și (2), art. 21 alin. (2) și (3),
art. 24, art. 53 și ale art. 124 din Constituție, care au
următorul conținut:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (2) și (3): î(2) Nici o lege nu poate îngrădi
exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 124: î(1) Justiția se înfăptuiește în numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.“
Examinând excepția de neconstituționalitate, Curtea
constată că prin Decizia nr. 237 din 5 iunie 2003, publicată
în Monitorul Oficial al României, Partea I, nr. 539 din

3

28 iulie 2003, a reținut că dispozițiile art. 55—61 din
secțiunea a II-a, cu denumirea îStrămutarea judecării
cauzei penale“, din cap. II titlul II (Competența) al părții
generale a Codului de procedură penală respectă normele
care definesc un proces echitabil, precum și principiul
asigurării dreptului la apărare. În acest sens, Curtea a
observat că strămutarea nu este o procedură de
soluționare în fond a procesului, ci constituie o procedură
specială, de stabilire a competenței teritoriale a instanței de
judecată, menită tocmai să asigure condițiile unui proces
echitabil, în care părțile să dispună de aceleași mijloace de
apărare și să aibă posibilitatea să își exercite dreptul la
apărare în mod efectiv și eficient. În cadrul acestei
proceduri, exigențele art. 24 alin. (1) din Constituție sunt
îndeplinite, întrucât părțile au posibilitatea să comunice
Înaltei Curți de Casație și Justiție, în mod nemijlocit,
informații și dovezi cu privire la împrejurările procesului și
să își prezinte poziția față de admisibilitatea și temeinicia
cererii de strămutare. De asemenea, prin Decizia nr. 156
din 30 martie 2004, publicată în Monitorul Oficial al
României, Partea I, nr. 322 din 14 aprilie 2004, având ca
obiect excepția de neconstituționalitate a dispozițiilor
art. 57 alin. 1 și art. 60 alin. 1 din Codul de procedură
penală, Curtea a statuat că dispozițiile legale privitoare la
procedura de informare a Înaltei Curți de Casație și
Justiție, în vederea soluționării cererii de strămutare a
judecării cauzei penale, nu numai că nu aduc atingere
dreptului la apărare sau dreptului inculpatului la un proces
echitabil, dar sunt destinate să asigure condițiile pentru
exercitarea deplină a acestor drepturi, permițând instanței
lămurirea asupra motivelor și temeiniciei cererii de
strămutare. Informațiile obținute în cadrul acestei proceduri
nu privesc soluționarea în fond a procesului penal, astfel
încât faptul că nu sunt accesibile părților nu este de natură
să aducă atingere drepturilor invocate de autorul excepției
de neconstituționalitate.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi de natură să determine reconsiderarea
jurisprudenței Curții Constituționale.
În ceea ce privește pretinsa încălcare a dispozițiilor
art. 53 din Constituție, Curtea reține că acestea sunt
aplicabile numai în ipoteza în care există o restrângere a
exercitării drepturilor și libertăților fundamentale ale
cetățenilor, restrângere care, astfel cum s-a arătat anterior,
nu s-a constatat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. 1, art. 57 alin. 1 și ale art. 60 alin. 1 din
Codul de procedură penală, excepție ridicată de Mircea Popa în Dosarul nr. 6.995/2004 al Înaltei Curți de Casație și
Justiție — Secția penală.
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 1.037/22.XI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind limitarea prețurilor de ofertare pe Piața de echilibrare
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 31 august 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Prețurile din ofertele pe Piața de echilibrare
se limitează conform prevederilor anexei*) la prezentul
ordin.
Art. 2. — Se abrogă punctul 3 din anexa la Ordinul
președintelui Autorității Naționale de Reglementare în
Domeniul Energiei nr. 36/2005, publicat în Monitorul Oficial
al României, Partea I, nr. 821 din 12 septembrie 2005.
Art. 3. — Participanții la piața angro de energie electrică
duc la îndeplinire prevederile prezentului ordin, iar

Compania Națională îTranselectrica“ — S.A. verifică
respectarea prevederilor prezentului ordin.
Art. 4. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 16 noiembrie 2005.
Nr. 44.
*) Anexa se publică pe pagina web a Autorității Naționale de Reglementare în Domeniul Energiei, www.anre.ro

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii, pădurilor și dezvoltării rurale nr. 113/2005
privind aprobarea cantităților de carne, de pește și de produse zootehnice, pe specii,
pentru care se acordă subvenții în conformitate cu prevederile Hotărârii Guvernului nr. 64/2005
privind sprijinul direct al statului prin acordarea de subvenții, în anul 2005, producătorilor agricoli
din sectorul animalier, pentru creșterea producției animaliere și piscicole, precum și a efectivelor
de animale, cu modificările ulterioare
Având în vedere prevederile art. 12 alin. (1) din Hotărârea Guvernului nr. 64/2005 privind sprijinul direct al statului
prin acordarea de subvenții, în anul 2005, producătorilor agricoli din sectorul animalier, pentru creșterea producției
animaliere și piscicole, precum și a efectivelor de animale, cu modificările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Ordinul ministrului agriculturii, pădurilor și
dezvoltării rurale nr. 113/2005 privind aprobarea cantităților
de carne, de pește și de produse zootehnice, pe specii,
pentru care se acordă subvenții în conformitate cu
prevederile Hotărârii Guvernului nr. 64/2005 privind sprijinul
direct al statului prin acordarea de subvenții, în anul 2005,
producătorilor agricoli din sectorul animalier, pentru
creșterea producției animaliere și piscicole, precum și a
efectivelor de animale, publicat în Monitorul Oficial al

României, Partea I, nr. 149 din 18 februarie 2005, cu
modificările ulterioare, se modifică după cum urmează:
1. Articolul 2 va avea următorul cuprins:
îArt. 2. — Valoarea totală a subvențiilor pentru
producțiile de carne, prevăzute la art. 2 alin. (1) din
Hotărârea Guvernului nr. 64/2005, cu modificările ulterioare,
este de 256.867,17 mii lei (RON) pentru cantitatea de
276.879 tone carne, realizată și abatorizată în perioada
1 ianuarie — 31 decembrie 2005, repartizată astfel:

MONITORUL OFICIAL AL ROMÂNIEI, PARTEA I, Nr. 1.037/22.XI.2005
a) pentru cantitatea de 10.470 tone carne tineret bovin,
valoarea totală a subvenției este de 9.530,65 mii lei
(RON);
b) pentru cantitatea de 86.751 tone carne porc,
valoarea totală a subvenției este de 103.648,31 mii lei
(RON);
c) pentru cantitatea de 1.310 tone carne tineret ovin,
valoarea totală a subvenției este de 1.032,68 mii lei
(RON);
d) pentru cantitatea de 178.348 tone carne pasăre în
viu — pui broiler, valoarea totală a subvenției este de
142.655,53 mii lei (RON).“

5

2. Articolul 7 va avea următorul cuprins:
îArt. 7. — Valoarea totală a subvenției pentru familiile
de albine de elită și familiile de albine de producție,
prevăzută la art. 9 din Hotărârea Guvernului nr. 64/2005,
cu modificările ulterioare, este de 4.342,57 mii lei (RON),
pentru 268.124 de familii de albine pentru care se livrează
miere în condițiile prevăzute în normele metodologice
aprobate prin Ordinul ministrului agriculturii, pădurilor și
dezvoltării rurale nr. 79/2005, în perioada 1 ianuarie—
31 decembrie 2005.“
Art. II. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 18 noiembrie 2005.
Nr. 1.225.

MINISTERUL EDUCAȚIEI ȘI CERCETĂRII

ORDIN
privind aprobarea Calendarului mișcării personalului didactic din învățământul preuniversitar
pentru anul școlar 2006/2007
În baza prevederilor art. 141 lit. p) din Legea învățământului nr. 84/1995, republicată, cu modificările și
completările ulterioare, și ale art. 10 alin. (3) din Legea nr. 128/1997 privind Statutul personalului didactic, cu modificările
și completările ulterioare,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Calendarul mișcării personalului
didactic din învățământul preuniversitar pentru anul școlar
2006/2007, cuprins în anexa care face parte integrantă din
prezentul ordin.
Art. 2. — Direcția generală managementul resurselor
umane din Ministerul Educației și Cercetării și

inspectoratele școlare vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul educației și cercetării,
Mircea Miclea
București, 9 noiembrie 2005.
Nr. 5.442.

ANEXĂ

CALENDARUL
mișcării personalului didactic din învățământul preuniversitar pentru anul școlar 2006/2007
În conformitate cu prevederile art. 11 din Legea
nr. 128/1997 privind Statutul personalului didactic, cu
modificările și completările ulterioare, lucrările privitoare la
mobilitatea personalului didactic din învățământul
preuniversitar de stat se organizează la nivelul
inspectoratelor școlare și sunt coordonate de comisia de
mobilitate a personalului didactic, numită prin decizie a
inspectorului școlar general până la data de 3 ianuarie
2006. Comisia este formată din:

a) președinte — inspector școlar general adjunct;
b) vicepreședinte — inspector cu atribuții referitoare la
managementul resurselor umane/inspector școlar cu
managementul instituțional/inspector școlar de specialitate;
c) secretari — inspectori cu atribuții referitoare la
managementul resurselor umane/inspectori școlari cu
managementul instituțional/inspectori școlari de specialitate/
directori de liceu;

6

MONITORUL OFICIAL AL ROMÂNIEI, PARTEA I, Nr. 1.037/22.XI.2005

d) membri — inspectori școlari de specialitate/inspectori
școlari/profesori metodiști, câte unul pentru fiecare
specialitate, consilierul juridic și analistul programator de la
inspectoratul școlar județean/al municipiului București.
Comisia sus-menționată își desfășoară activitatea
conform Calendarului mișcării personalului didactic din
învățământul preuniversitar și este abilitată să ia decizii și
în afara perioadelor prevăzute de acesta, pentru rezolvarea
tuturor situațiilor care pot să apară, cu informarea și avizul
Ministerului Educației și Cercetării, cu excepția
pretransferării și a transferării pentru restrângere de
activitate.
Comisia județeană/a municipiului București de mobilitate
a personalului didactic își desfășoară activitatea pe durata
unui an calendaristic.
Reprezentanții organizațiilor sindicale reprezentative la
nivel de ramură participă ca observatori la toate etapele
mișcării personalului didactic din învățământul preuniversitar.
În această calitate au acces la documentele comisiei de
mobilitate a personalului didactic, au dreptul de a semnala
președintelui comisiei eventualele nerespectări ale
prevederilor legale și semnează alături de membrii comisiei
documentele finale.
Ordinea de prioritate a mișcării personalului didactic
pentru anul școlar 2006/2007 este următoarea:
1. Întocmirea listelor cuprinzând personalul didactic
titular care urmează să fie pensionat cu data de
1 septembrie 2006:
a) pentru limită de vârstă standard;
b) la cerere, conform art. 127 alin. (3) din Legea
nr. 128/1997, cu modificările și completările ulterioare;
Perioada: 26 ianuarie—9 februarie 2006
c) cadrele didactice care doresc să își continue
activitatea didactică în anul școlar 2006/2007, în condițiile
prevăzute la art. 128 din Legea nr. 128/1997, cu
modificările și completările ulterioare, vor depune cererile la
inspectoratele școlare județene/al municipiului București
(care trebuie să conțină avizul consiliului profesoral al
unității școlare);
Perioada: 26 ianuarie—9 februarie 2006
d) cadrele didactice titulare, care solicită continuarea
activității în învățământ, conform art. 128 din Legea
nr. 128/1997, cu modificările și completările ulterioare, pot
fi menținute ca titulare în funcția didactică peste vârsta
standard de pensionare, indiferent de nivelul unității de
învățământ, numai în situația în care postul/catedra
ocupat/ocupată nu îndeplinește condițiile pentru a fi
vacantat/vacantată pentru concurs ca titularizabil/
titularizabilă și dacă a fost asigurat numărul necesar de
posturi/catedre didactice vacante corespunzătoare pentru
soluționarea restrângerilor de activitate.
Perioada: 14—16 februarie 2006
2. Constituirea catedrelor și încadrarea personalului
didactic titular în învățământ (conform actului de
numire/transfer) pentru anul școlar 2006/2007:
a) la nivelul unităților de învățământ;
b) la nivelul inspectoratului școlar.
Perioada: 17 februarie—3 martie 2006
3. Soluționarea completărilor de normă didactică a
cadrelor didactice titulare, pentru anul școlar 2006/2007:
a) soluționarea cererilor de întregire a normei, prin
transferul cadrelor didactice titulare în două sau în mai
multe unități de învățământ într-o singură unitate de
învățământ;
Perioada: 7—10 martie 2006

b) emiterea deciziilor de completare de normă/transfer.
Termen: 13 martie 2006
4. Pretransferarea și transferarea personalului didactic
titular disponibilizat prin restrângere de activitate sau prin
restructurarea rețelei școlare
4.1. Pretransferarea personalului didactic titular, la
cerere:
a) în aceeași localitate;
b) pentru stabilirea în localitatea de domiciliu;
c) pentru apropiere de domiciliu;
d) prin schimb de posturi prin consimțământul ambelor
părți.
4.2. Transferul personalului didactic titular, disponibilizat
ca urmare a restrângerii de activitate sau ca efect al
restructurării rețelei școlare:
a) afișarea la inspectoratele școlare a listei
posturilor/catedrelor didactice care intră în restrângere de
activitate, începând cu 1 septembrie 2006;
Termen: 7 martie 2006
b) afișarea la inspectoratul școlar a listei cuprinzând
posturile/catedrele didactice vacante/rezervate, menționându-se
în listă posturile/catedrele alocate pentru soluționarea
restrângerilor de activitate;
Termen: 24 martie 2006
c) afișarea la inspectoratele școlare a listei cadrelor
didactice care intră în restrângere de activitate, începând
cu 1 septembrie 2006;
Termen: 7 aprilie 2006
d) înregistrarea cererilor personalului didactic care
solicită pretransferare și transferare prin restrângere de
activitate se face la comisia de mobilitate a personalului
didactic din inspectoratul școlar;
Perioada: 10—20 aprilie 2006
e) afișarea la inspectoratele școlare a listei cu
punctajele, pe discipline, pentru cadrele didactice care
participă la sesiunea de pretransferare și transferare pentru
restrângere de activitate;
Termen: 24 aprilie 2006
f) efectuarea pretransferărilor și transferărilor prin
restrângere de activitate în aceeași ședință publică;
Perioada: 25—26 aprilie 2006
g) înregistrarea contestațiilor și rezolvarea acestora de
către consiliul de administrație al inspectoratului școlar;
Perioada: 27—28 aprilie 2006
h) emiterea deciziilor de transfer.
Termen: 3 mai 2006
5. Înregistrarea, analizarea și soluționarea cererilor de
concediu fără plată în consiliul de administrație al
inspectoratului școlar
Termen: până la 28 aprilie 2006
6. Detașarea în interesul învățământului:
a) înregistrarea solicitărilor din partea conducerii
unităților de învățământ și a recomandărilor inspectorilor de
specialitate;
Perioada: 3—5 mai 2006
b) discutarea și soluționarea propunerilor făcute de
inspectorii școlari de specialitate în comisia de mobilitate a
personalului didactic din inspectoratul școlar;
Termen: 8 mai 2006
c) afișarea listei cadrelor didactice detașate în interesul
învățământului la inspectoratul școlar;
Termen: 9 mai 2006
d) emiterea deciziilor de detașare.
Termen: 10 mai 2006

MONITORUL OFICIAL AL ROMÂNIEI, PARTEA I, Nr. 1.037/22.XI.2005
7. Ocuparea posturilor/catedrelor didactice declarate
vacante, prin concurs, în unitățile de învățământ
preuniversitar din județele-pilot:
a) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele didactice vacante titularizabile și afișarea
acesteia la inspectoratul școlar și la unitățile de învățământ;
b) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele didactice vacante/rezervate netitularizabile
și afișarea acesteia la inspectoratul școlar și la unitățile de
învățământ;
Termen: 13 mai 2006
c) înregistrarea cererilor candidaților, însoțite de
documentele prevăzute în cerere (inclusiv pentru absolvenții
promoției 2006), la secretariatul unității de învățământ;
Perioada: 15—17 mai 2006
d) verificarea dosarelor de către comisia de concurs și
avizarea acestora de către consilierul juridic al
inspectoratului școlar la sediul inspectoratului școlar, cu
excepția dosarelor absolvenților promoției 2006;
Perioada: 18—22 mai 2006
e) susținerea activităților didactice la clasă de către
candidații înscriși la concurs;
Perioada: 23 mai—14 iunie 2006
f) organizarea concursului cu probe scrise.
Perioada: 15 iunie—11 august 2006
NOTĂ: Absolvenții promoției 2006 pot participa la proba
scrisă, în cadrul concursului organizat pentru ocuparea
posturilor/catedrelor didactice declarate vacante în unitățile
de învățământ preuniversitar din județele-pilot numai după
prezentarea adeverinței de absolvire.

8. Ocuparea prin concurs național a posturilor/
catedrelor didactice declarate vacante în învățământul
preuniversitar:
a) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele didactice vacante titularizabile și afișarea
acesteia la inspectoratul școlar;
b) transmiterea datelor pentru publicarea pe portalul
Ministerului Educației și Cercetării a listei actualizate cu
posturile/catedrele didactice vacante/rezervate netitularizabile
și afișarea acesteia la inspectoratul școlar;
Termen: 17 mai 2006
c) înregistrarea cererilor candidaților (inclusiv pentru
absolvenții promoției 2006) la secretariatul comisiei de
mobilitate a personalului didactic din inspectoratul școlar.
Perioada: 18—29 mai 2006
Absolvenții promoției 2006 depun adeverința de
absolvire și validează fișa de înscriere (prin semnătură);
Termen: 11 iulie 2006
d) verificarea și avizarea dosarelor candidaților de către
comisia de mobilitate a personalului didactic, cu excepția
dosarelor absolvenților promoției 2006;
Perioada: 30 mai—5 iunie 2006
e) validarea fișelor de înscriere de către candidați (prin
semnătură), cu excepția absolvenților promoției 2006;
Perioada: 7—9 iunie 2006
f) extragerea din aplicația Ministerului Educației și
Cercetării a situației preliminare cu numărul total de posturi
didactice vacante titularizabile pe specialități și numărul
total al candidaților înscriși;
Termen: 12 iulie 2006
g) desfășurarea concursului (locul va fi anunțat public,
cu 30 de zile înainte);
Perioada: 17—18 iulie 2006

7

h) transmiterea la Ministerul Educației și Cercetării a
situației statistice a derulării concursului (numărul
candidaților prezenți și numărul candidaților absenți);
17—18 iulie 2006, ora 12,00
i) afișarea rezultatelor finale.
Termen: 25 iulie 2006
Etapa I — repartizarea computerizată, la nivel județean/al
municipiului București, a candidaților care au obținut cel puțin
nota/media 7,00 (șapte), pe posturi/catedre titularizabile

9. Depunerea și verificarea opțiunilor (cu fișa martor)
de către candidații care și-au validat fișa de înscriere
Perioada: 26—27 iulie 2006
10. Repartizarea computerizată, în ordinea descrescătoare
a notei/mediei obținute la concurs, pe posturi/catedre
didactice vacante titularizabile a cadrelor didactice
participante la concursul național unic care au obținut
minimum nota/media 7,00 (șapte)
Termen: 28 iulie 2006
11. Ocuparea, prin detașare la cerere, a posturilor/
catedrelor didactice rezervate și a posturilor/catedrelor
didactice rămase vacante/rezervate, în urma concursului
din 17—18 iulie 2006:
a) comunicarea acordului/refuzului continuității prin
detașare la cerere de către unitatea de învățământ la
inspectoratul școlar;
Termen: 12 mai 2006
b) înregistrarea cererilor la inspectoratele școlare;
Perioada: 18—29 mai 2006
c) actualizarea listei cu posturi/catedre didactice
vacante/rezervate netitularizabile și numele cadrelor
didactice care au continuitate la detașare pe aceste
posturi/catedre, conform prevederilor art. 83 din
Metodologia de mișcare a personalului didactic din
învățământul preuniversitar;
Perioada: 29 iulie—1 august 2006
d) publicarea pe portalul Ministerului Educației și
Cercetării a listei cu posturile/catedrele netitularizabile
rămase vacante/rezervate și afișarea la inspectoratul școlar.
Termen: 2 august 2006
Etapa a II-a — repartizarea computerizată, la nivel județean/al
municipiului București, a candidaților care au obținut cel puțin
nota/media 5,00 (cinci) și solicită detașare la cerere:

e) depunerea și verificarea opțiunilor de către candidați
(cu fișa martor).
Termen: 3 august 2006
f) repartizarea computerizată, în ordinea descrescătoare
a mediei obținute la concurs, pe posturi/catedre
vacante/rezervate, a cadrelor didactice participante la
concurs, care au obținut minimum nota/media 5,00 (cinci)
și care solicită detașare la cerere, și afișarea rezultatelor;
Termen: 4 august 2006
g) emiterea deciziilor de numire/transfer sau detașare la
cerere.
Termen: 4 august 2006
12. Ocuparea, prin suplinire, a posturilor didactice
rezervate și a posturilor didactice rămase vacante în urma
concursului din 17—18 iulie 2006:
a) comunicarea situației postului și a acordului/refuzului
continuității la suplinire de către unitatea de învățământ la
inspectoratul școlar;
Termen: 12 mai 2006
b) înregistrarea cererilor la inspectoratele școlare;
Perioada: 18—29 mai 2006
c) actualizarea listei cu posturi/catedre didactice
vacante/rezervate netitularizabile și cu numele cadrelor

8

MONITORUL OFICIAL AL ROMÂNIEI, PARTEA I, Nr. 1.037/22.XI.2005

didactice care au continuitate la suplinire pe aceste
posturi/catedre, conform prevederilor art. 84 din
Metodologia de mișcare a personalului didactic din
învățământul preuniversitar;
Perioada: 4—8 august 2006
d) afișarea listei cu posturile/catedrele rămase
vacante/rezervate netitularizabile.
Termen: 9 august 2006
Etapa a III-a — repartizarea computerizată, la nivel județean/al
municipiului București, a candidaților care au obținut cel puțin
nota/media 5,00 (cinci) și solicită suplinire:

e) depunerea și verificarea opțiunilor candidaților (cu fișa
martor) prevăzuți la art. 84 din Metodologia de mișcare a
personalului didactic din învățământul preuniversitar;
Perioada: 10—11 august 2006
f) repartizarea computerizată a suplinitorilor calificați
conform prevederilor art. 84 din Metodologia de mișcare a
personalului didactic din învățământul preuniversitar;
Termen: 12 august 2006
g) emiterea deciziilor de numire pe post/catedră.
Termen: 14 august 2006
Etapa a IV-a — repartizarea în ședință publică:

h) depunerea și înregistrarea dosarelor pentru
cumul/plata cu ora;
Perioada: 19—23 iunie 2006
i) depunerea și înregistrarea dosarelor suplinitorilor
calificați (care au obținut note/medii sub 5,00 la concursul
din 17—18 iulie 2006) și ale suplinitorilor fără studii
corespunzătoare;
Perioada: 28—29 august 2006
j) desfășurarea concursului pentru suplinitorii calificați
(care au obținut note/medii sub 5,00 la concursul din

17—18 iulie 2006) și a testării suplinitorilor fără studii
corespunzătoare;
Perioada: 31 august—1 septembrie 2006
k) afișarea rezultatelor;
Termen: 2 septembrie 2006
l) depunerea contestațiilor, analizarea și rezolvarea lor,
precum și afișarea rezultatelor definitive;
Termen: 4 septembrie 2006
m) repartizarea în cumul/plata cu ora a personalului
didactic titular, pe orele rămase neocupate;
Termen: 5 septembrie 2006
n) ședință publică pentru:
— corecturi și repartizarea personalului didactic calificat,
participant la concurs, conform prevederilor art. 83 și 84
din Metodologia de mișcare a personalului didactic din
învățământul preuniversitar;
— repartizarea prin cumul/plata cu ora a orelor rămase
neocupate pentru cadrele didactice asociate/pensionate;
— repartizarea suplinitorilor fără studii corespunzătoare
pe posturile/catedrele rămase vacante;
Perioada: 6—8 septembrie 2006
o) emiterea deciziilor de numire pe post/catedră.
Termen: 8 septembrie 2006
13. Introducerea în aplicație a datelor finale privind
repartizarea candidaților la ședința publică din 6—8
septembrie 2006 a personalului didactic din învățământul
preuniversitar.
Termen: 15 septembrie 2006.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.037/22.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064492]
ISSN 1453—4495

