Anul 173 (XVII) — Nr. 946

PARTEA

I

LEGI, DECRETE, HOTĂRÂRI ȘI ALTE ACTE

Marți, 25 octombrie 2005

SUMAR

Nr.

32.

Pagina
HOTĂRÂRI ALE CAMEREI DEPUTAȚILOR
— Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................

DECIZII ALE CURȚII CONSTITUȚIONALE
Decizia nr. 454 din 20 septembrie 2005 referitoare la
excepția de neconstituționalitate a art. 17 din
Legea nr. 146/1997 privind taxele judiciare de
timbru .........................................................................
Decizia nr. 479 din 22 septembrie 2005 referitoare la
excepția de neconstituționalitate a dispozițiilor
art. II alin. 2 din Ordonanța de urgență a Guvernului
nr. 65/2004 pentru modificarea Codului de
procedură civilă .........................................................

141.

ORDONANȚE ALE GUVERNULUI ROMÂNIEI
— Ordonanță de urgență pentru ratificarea
Protocolului adițional la Scrisoarea de înțelegere

Nr.

Pagina

2–6

6–8

9

Protocol adițional la Scrisoarea de înțelegere privind
controlul drogurilor și aplicarea legii, semnată la
București la 3 iulie 2001, între Guvernul României
și Guvernul Statelor Unite ale Americii...................

2

privind controlul drogurilor și aplicarea legii,
semnată la București la 3 iulie 2001, dintre
Guvernul României și Guvernul Statelor Unite ale
Americii, semnat la București la 26 septembrie
2005 ...........................................................................

9–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.103. — Ordin al ministrului sănătății privind constituirea
celulei de criză pentru supravegherea și
monitorizarea măsurilor de sănătate publică ce se
impun în contextul existenței focarelor de gripă
aviară la păsări .........................................................

12–14

Rectificări ...............................................................................

14–15

2

MONITORUL OFICIAL AL ROMÂNIEI, PARTEA I, Nr. 946/25.X.2005

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004
pentru aprobarea componenței nominale
a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților,
republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților nr. 42/2004 pentru
aprobarea componenței nominale a comisiilor permanente ale Camerei
Deputaților, cu modificările ulterioare, se modifică în sensul că domnul
deputat Constantin Marin — aparținând Grupului parlamentar al Partidului
Social Democrat, este desemnat în calitatea de membru al Comisiei pentru
buget, finanțe și bănci.
Această hotărâre a fost adoptată de Camera Deputaților, în ședința din
19 octombrie 2005, cu respectarea prevederilor art. 76 alin. (2) din Constituția
României, republicată.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ
București, 19 octombrie 2005.
Nr. 32.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 454
din 20 septembrie 2005

referitoare la excepția de neconstituționalitate a art. 17 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 17 din Legea nr. 146/1997 privind taxele
judiciare de timbru, excepție ridicată de Societatea Comercială
îFene Grup“ — S.A. în Dosarul nr. 147/2005 și în Dosarul
nr. 7.685/2004 ale Judecătoriei Iași.

La apelul nominal se constată lipsa părților, față de care
procedura de citare este legal îndeplinită.
Curtea, având în vedere că excepțiile de
neconstituționalitate ridicate în dosarele nr. 354D/2005 și
nr. 434D/2005 au conținut identic, pune în discuție, din
oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 434D/2005 la
Dosarul nr. 354D/2005, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate. În acest sens arată că nu poate fi
reținută critica autorului excepției potrivit căreia dispoziția de
lege criticată încalcă prevederile art. 16 din Constituție,

MONITORUL OFICIAL AL ROMÂNIEI, PARTEA I, Nr. 946/25.X.2005
deoarece principiul egalității nu poate ca, prin extensie, să
primească semnificația unei egalități între cetățeni și
autoritățile publice. Astfel, cetățenii se bucură de drepturile
prevăzute în Constituție și legi, fiind egali în fața acestora
și a autorităților publice, în timp ce autoritățile publice
exercită atribuții ce le sunt stabilite de lege, potrivit
competenței lor, în realizarea funcțiilor pentru care sunt
create. De asemenea, arată că nu poate fi reținută nici
critica potrivit căreia dispoziția de lege criticată încalcă
prevederile art. 21 alin. (3), art. 44 alin. (2) și art. 124
alin. (2) din Constituție.
C U R T E A,

având în vedere actele și lucrările dosarelor, reține
următoarele:
Prin Încheierea din 13 aprilie 2005, pronunțată în
Dosarul nr. 147/2005, și Încheierea din 25 aprilie 2005,
pronunțată în Dosarul nr. 7.685/2004, Judecătoria Iași a
sesizat Curtea Constituțională cu excepția de
neconstituționalitate a dispozițiilor art. 17 din Legea
nr. 146/1997 privind taxele judiciare de timbru. Excepția a
fost ridicată de Societatea Comercială îFene Grup“ — S.A.
într-o cauză civilă ce are ca obiect pretenții.
În motivarea excepției de neconstituționalitate autorul
acesteia susține că dispozițiile art. 17 din Legea
nr. 146/1997 sunt neconstituționale, încălcând prevederile
art. 16, art. 21 alin. (3), art. 44 alin. (2) și ale art. 124
alin. (2) din Constituție. Astfel, prin scutirea instituțiilor
prevăzute de textul criticat de la plata taxei de timbru se
introduce o inegalitate de tratament între diferiții titulari ai
dreptului de proprietate privată. Textul criticat contravine și
dispozițiilor art. 124 alin. (2) din Constituție, deoarece
creează o situație de inegalitate, în fața instanțelor
judecătorești, între o autoritate publică și o persoană
juridică privată. De asemenea, dispozițiile art. 17 din Legea
nr. 146/1997 încalcă și prevederile art. 21 alin. (3) din
Constituție, referitoare la dreptul părților la un proces
echitabil, aceasta incluzând și un regim uniform de
percepere a taxei judiciare de timbru. Dreptul părților la un
proces echitabil este consacrat și de art. 6 paragraful 1 din
Convenția pentru apărarea drepturilor omului și a libertăților
fundamentale și trebuie interpretat prin prisma art. 20 alin. (1)
din Constituție. Curtea Europeană a Drepturilor Omului a
decis în Cauza Creuz contra Poloniei că stabilirea unui
regim injust în ceea ce privește taxele judiciare de timbru
încalcă prevederile art. 6 paragraful 1 din Convenție, care
garantează dreptul la un proces echitabil. Din perspectiva
acestui principiu prevederile art. 17 din Legea nr. 146/1997
sunt neconstituționale, întrucât instituie un regim inegal
între persoanele private și autoritățile publice, în fața
instanțelor judecătorești civile, în ceea ce privește plata
taxei de timbru pentru introducerea unei acțiuni în justiție.
Judecătoria Iași
apreciază
că
excepția
de
neconstituționalitate este neîntemeiată. În acest sens, arată
că instanța de contencios constituțional a statuat de
nenumărate ori că dispozițiile art. 17 din Legea
nr. 146/1997 sunt constituționale. Astfel, atât din prisma
Constituției, cât și din cea a Convenției pentru apărarea
drepturilor omului și a libertăților fundamentale, accesul

3

liber la justiție nu echivalează cu gratuitatea acestuia. De
altfel, Constituția statuează și obligația cetățenilor de a
contribui la cheltuielile publice, taxele de timbru fiind
circumscrise acestei categorii. Scutirile de care beneficiază
autoritățile publice de la plata taxei de timbru sunt de
natură a contribui pozitiv la bugetul de stat, buget din care
sunt finanțate aceste instituții, astfel că nu se poate susține
nici ideea discriminării sau inegalității de tratament și nici
că proprietatea privată ar fi inegal ocrotită. De asemenea,
nu poate fi primită nici interpretarea dată de autoarea
excepției dispozițiilor art. 21 alin. (3) din Constituție, în
sensul că dreptul la un proces presupune și un regim
uniform de percepere a taxei de timbru. Astfel, înțelesul
noțiunii de proces echitabil, din prisma Convenției pentru
apărarea drepturilor omului și a libertăților fundamentale,
presupune alte condiții, și anume caracterul echitabil al
procedurii, dezbaterea publică a cauzei, desfășurarea
procesului într-un termen rezonabil etc. De asemenea,
arată că prin acordarea de scutiri de la plata taxei de
timbru autorităților și instituțiilor publice, care prin natura lor
nu realizează profit, nu se încalcă prevederile din
Constituție invocate de autorul excepției. De altfel,
legiuitorul a acordat scutiri la plata taxelor de timbru atât
persoanelor juridice aflate în stare de faliment, cât și
persoanelor care nu pot face față cheltuielilor unei judecăți,
potrivit art. 74—78 din Codul de procedură civilă.
În conformitate cu dispozițiile art. 30 alin. (1) din Legea
nr. 47/1992 încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
invocată este neîntemeiată. În acest sens, arată că plata
unor taxe sau impozite nu reprezintă un drept, ci o
obligație constituțională a cetățenilor, prevăzută la art. 56
alin. (1) din Constituție, conform căreia îcetățenii au
obligația să contribuie, prin impozite și prin taxe, la cheltuielile
publice“. Totodată, în conformitate cu dispozițiile art. 139
alin. (1) din Constituție, îimpozitele, taxele și orice alte
venituri ale bugetului de stat și ale bugetului asigurărilor sociale
de stat se stabilesc numai prin lege“. Rezultă așadar că
legiuitorul este competent să dispună în acest domeniu,
fiind suveran în a acorda scutiri de la plata taxelor de
timbru în considerarea anumitor situații determinate, de
regulă pentru anumite categorii de cereri sau acțiuni,
indiferent de titular, sau pentru anumite categorii de
persoane, în considerarea calității persoanei respective și a
obiectului cererii.
Rațiunea pentru care anumite autorități publice sunt
scutite de la plata taxei de timbru este aceea că acțiunile
și cererile introduse de ele prezintă o strânsă legătură cu
veniturile bugetului de stat, fiind vorba de realizarea unui
interes public. De aceea nu se poate afirma că persoanele
fizice sau juridice care urmăresc realizarea unor interese
proprii în litigiile cu autoritățile publice prevăzute la art. 17
din Legea nr. 146/1997 se află în aceeași situație juridică
cu acestea. Prin Decizia nr. 373/2003, Curtea
Constituțională a statuat că scutirea autorităților publice
vizate de textele criticate de la taxele judiciare de timbru
este justificată în mod obiectiv și rațional de faptul că

4

MONITORUL OFICIAL AL ROMÂNIEI, PARTEA I, Nr. 946/25.X.2005

autoritățile respective — creditori bugetari — sunt finanțate
de la bugetul de stat pentru a putea funcționa, iar taxele
respective se fac venit tot la bugetul de stat, astfel că ar fi
absurd ca autoritățile în cauză să fie obligate (formal) să
plătească din buget o taxă care revine aceluiași buget. Nici
critica referitoare la încălcarea principiului constituțional
referitor la accesul la justiție, conținut în art. 21, nu este
întemeiată, deoarece accesul la justiție nu presupune
gratuitatea actului de justiție și, implicit, realizarea unor
drepturi pe cale judecătorească în mod gratuit. În cadrul
mecanismului statului funcția de restabilire a ordinii de
drept, care se realizează de către autoritatea
judecătorească, este de fapt un serviciu public, ale cărui
costuri sunt suportate de la bugetul de stat.
Avocatul Poporului apreciază că excepția de
neconstituționalitate invocată este neîntemeiată. În acest
sens, arată că principiul egalității prevăzut de Legea
fundamentală nu poate ca, prin extensie, să primească
semnificația unei egalități între cetățeni și autoritățile
publice. Astfel, cetățenii se bucură de drepturile prevăzute
în Constituție și legi, fiind egali în fața acestora și a
autorităților publice, în timp ce autoritățile publice exercită
atribuții ce le sunt stabilite de lege, potrivit competenței lor,
în realizarea funcțiilor pentru care sunt create. De
asemenea, prin Decizia nr. 373/2003 Curtea Constituțională
a statuat că scutirea autorităților publice vizate de textele
criticate de la taxe, tarife, comisioane sau cauțiuni pentru
cererile, acțiunile și orice alte măsuri pe care le îndeplinesc
în vederea realizării creanțelor bugetare are o justificare
obiectivă și rațională, autoritățile respective — creditori
bugetari — fiind finanțate de la bugetul de stat pentru a
putea funcționa, iar taxele respective se fac venit tot la
bugetul de stat, astfel că ar fi absurd ca autoritățile în
cauză să fie obligate (formal) să plătească din buget o
taxă care revine aceluiași buget.
În ceea ce privește critica de neconstituționalitate a art. 17
din Legea nr. 146/1997, față de dispozițiile art. 21 din
Constituție și cele ale art. 6 din Convenția pentru apărarea
drepturilor omului și a libertăților fundamentale, arată că
prevederile invocate în susținerea excepției nu exclud
stabilirea unor condiții în legătură cu introducerea acțiunilor
în justiție, între care și aceea a plății unor taxe, așa cum
nici una dintre aceste prevederi nu stabilește gratuitatea
serviciului public al justiției. De asemenea, nu poate fi
reținută nici critica potrivit căreia prevederile art. 17 din
Legea nr. 146/1997 încalcă dispozițiile art. 44 alin. (2) din
Constituție, deoarece scutirea prin lege de la plata taxei
judiciare de timbru nu are în vedere calitatea de titular al
dreptului de proprietate a autorităților și instituțiilor publice,
ci, așa cum s-a arătat mai sus, sursa de finanțare a
acestora, precum și natura litigiilor.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 17 din Legea nr. 146/1997 privind taxele
judiciare de timbru, publicată în Monitorul Oficial al
României, Partea I, nr. 173 din 29 iulie 1997. Art. 17 a
fost modificat prin Ordonanța Guvernului nr. 11/1998,
publicată în Monitorul Oficial al României, Partea I, nr. 40
din 30 ianuarie 1998, ordonanță aprobată prin Legea
nr. 112/1998, publicată în Monitorul Oficial al României,
Partea I, nr. 212 din 9 iunie 1998. De asemenea, textul de
lege criticat a mai fost modificat prin Legea nr. 26/1999,
publicată în Monitorul Oficial al României, Partea I, nr. 31
din 27 ianuarie 1999, și prin Ordonanța Guvernului
nr. 30/1999, publicată în Monitorul Oficial al României,
Partea I, nr. 43 din 29 ianuarie 1999, ordonanță aprobată
prin Legea nr. 169/2001, publicată în Monitorul Oficial al
României, Partea I, nr. 184 din 11 aprilie 2001. Textul de
lege criticat are următorul conținut: îSunt scutite de taxa
judiciară de timbru cererile și acțiunile, inclusiv căile de atac
formulate, potrivit legii, de Senat, Camera Deputaților,
Președinția României, Guvernul României, Curtea
Constituțională, Curtea de Conturi, Consiliul Legislativ,
Avocatul Poporului, de Ministerul Public și de Ministerul
Finanțelor, indiferent de obiectul acestora, precum și cele
formulate de alte instituții publice, indiferent de calitatea
procesuală a acestora, când au ca obiect venituri publice.“
Autorii excepției susțin că dispozițiile de lege criticate
încalcă prevederile constituționale cuprinse în art. 16,
art. 21 alin. (3), art. 44 alin. (2) și cele ale art. 124
alin. (2) din Constituție, care au următorul conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 44 alin. (2): îProprietatea privată este garantată și
ocrotită în mod egal de lege, indiferent de titular. Cetățenii
străini și apatrizii pot dobândi dreptul de proprietate privată
asupra terenurilor numai în condițiile rezultate din aderarea
României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală.“;

MONITORUL OFICIAL AL ROMÂNIEI, PARTEA I, Nr. 946/25.X.2005
— Art. 124 alin. (2): îJustiția este unică, imparțială și
egală pentru toți.“
De asemenea, autorul excepției invocă și încălcarea
prevederilor art. 6 paragraful 1 din Convenția pentru
apărarea drepturilor omului și a libertăților fundamentale, cu
următorul conținut: î1. Orice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa. Hotărârea trebuie să fie pronunțată în mod public,
dar accesul în sala de ședințe poate fi interzis presei și
publicului pe întreaga durată a procesului sau a unei părți a
acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la
proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“
Examinând excepția de neconstituționalitate, se constată
că dispozițiile de lege criticate au mai fost supuse
controlului de constituționalitate. Astfel, prin Decizia nr. 373
din 2 octombrie 2003, publicată în Monitorul Oficial al
României, Partea I, nr. 801 din 13 noiembrie 2003, Decizia
nr. 179 din 8 mai 2003, publicată în Monitorul Oficial al
României, Partea I, nr. 356 din 26 mai 2003, Decizia nr. 4
din 14 ianuarie 2003, publicată în Monitorul Oficial al
României, Partea I, nr. 110 din 20 februarie 2003, Decizia
nr. 121 din 25 martie 2003, publicată în Monitorul Oficial al
României, Partea I, nr. 250 din 11 aprilie 2003, Decizia
nr. 177 din 8 mai 2003, publicată în Monitorul Oficial al
României, Partea I, nr. 359 din 27 mai 2003, Decizia
nr. 29 din 30 ianuarie 2002, publicată în Monitorul Oficial
al României, Partea I, nr. 283 din 26 aprilie 2002, Decizia
nr. 87 din 20 martie 2001, publicată în Monitorul Oficial al
României, Partea I, nr. 298 din 7 iunie 2001, Decizia
nr. 185 din 10 octombrie 2000, publicată în Monitorul
Oficial al României, Partea I, nr. 60 din 5 februarie 2001,
și prin Decizia nr. 509 din 18 noiembrie 2004, publicată în
Monitorul Oficial al României, Partea I, nr. 69 din
20 ianuarie 2005, Curtea Constituțională a statuat că
aceste dispoziții sunt constituționale.
Cu acele prilejuri Curtea a statuat că susținerea
autorului excepției privind instituirea unei inegalități în
drepturi între cetățeni și autoritățile publice este
neîntemeiată. Principiul egalității prevăzut de Constituție
pentru cetățeni nu poate ca, prin extensie, să primească
semnificația unei egalități între cetățeni și autoritățile
publice. Așa cum rezultă din dispozițiile constituționale ale
art. 16 cetățenii se bucură de drepturile prevăzute în
Constituție și în legi, fiind egali în fața acestora și a
autorităților publice, în timp ce autoritățile publice exercită
atribuțiile ce le sunt stabilite de lege, potrivit competenței
lor, în realizarea funcțiilor pentru care sunt create.
În ceea ce privește scutirea autorităților publice vizate
de textele criticate de la taxe, tarife, comisioane sau
cauțiuni pentru cererile, acțiunile și orice alte măsuri pe

5

care le îndeplinesc în vederea realizării creanțelor
bugetare, aceasta are o justificare obiectivă și rațională,
autoritățile respective — creditori bugetari — fiind finanțate
de la bugetul de stat pentru a putea funcționa, iar taxele
respective se fac venit tot la bugetul de stat, astfel că ar fi
absurd ca autoritățile în cauză să fie obligate (formal) să
plătească din buget o taxă care revine aceluiași buget.
În legătură cu critica de neconstituționalitate bazată pe
susținerea că se încalcă dreptul de liber acces la justiție,
respectiv dreptul la un proces echitabil, Curtea reține că
aceasta este neîntemeiată, întrucât nici dispozițiile
constituționale ale art. 21 și nici cele ale art. 6 din
Convenția pentru apărarea drepturilor omului și a libertăților
fundamentale nu exclud stabilirea unor condiții în legătură
cu introducerea acțiunilor în justiție, între care și aceea a
plății unor taxe, așa cum nici una dintre aceste prevederi
nu stabilește gratuitatea serviciului public al justiției.
În ceea ce privește invocarea dispozițiilor art. 44
alin. (2) din Constituție, Curtea a statuat că aceste
prevederi constituționale reprezintă garanții ce privesc orice
fel de proprietate privată, care este ocrotită în mod egal,
indiferent de proprietar, și nicidecum proprietatea publică,
al cărei regim este stabilit la art. 136 din Constituție.
Curtea a constatat că rațiunea pentru care anumite
autorități publice sunt scutite de plata taxei de timbru este
aceea că acțiunile și cererile introduse de ele prezintă o
strânsă legătură cu veniturile bugetului de stat, fiind vorba
de realizarea unui interes public. În acest sens, Curtea a
reținut că sunt venituri publice atât veniturile realizate de
instituțiile publice din raporturi juridice de drept public, cât
și cele rezultate din raporturi juridice de drept privat, astfel
că susținerea excepției, sub acest aspect, este nefondată.
De asemenea, este neîntemeiată susținerea autorului
excepției privind încălcarea garantării dreptului de
proprietate privată, întrucât stabilirea unor excepții de la
plata taxelor de timbru, plată ce constituie o obligație, iar
nu un drept, reprezintă un atribut exclusiv al legiuitorului,
pe care acesta îl exercită în considerarea anumitor situații
determinate, cum este și cazul scutirii reglementate de
dispozițiile legale criticate. De asemenea, Curtea a mai
constatat că nu se poate tăgădui constituționalitatea scutirii,
prin lege, de la plata taxei de timbru a acțiunilor
judecătorești introduse de instituțiile publice, sume care se
fac venit la bugetul de stat, deoarece plata de către aceste
instituții a taxelor judiciare de timbru ar determina
scoaterea temporară și nejustificată a unor sume de bani
din bugetul statului pentru a fi recuperate odată cu
încasarea acestei taxe. Așa fiind, scutirea de plata taxei de
timbru a anumitor persoane are în vedere împrejurări care
țin de statutul lor ori de natura litigiilor deduse instanțelor,
iar nu rațiuni de simetrie legate de calitatea părților în
procesul civil. De asemenea, se constată că nu se poate
reține nici critica potrivit căreia dispozițiile art. 17 din Legea
nr. 146/1997 încalcă prevederile art. 124 alin. (2) din
Constituție.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.

6

MONITORUL OFICIAL AL ROMÂNIEI, PARTEA I, Nr. 946/25.X.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 17 din Legea nr. 146/1997 privind taxele judiciare de
timbru, excepție ridicată de Societatea Comercială îFene Grup“ — S.A. în Dosarul nr. 147/2005 și în Dosarul
nr. 7.685/2004 ale Judecătoriei Iași.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 479
din 22 septembrie 2005

referitoare la excepția de neconstituționalitate a dispozițiilor art. II alin. 2
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
—
Nicolae Cochinescu
—
Constantin Doldur
—
Kozsokár Gábor
—
Acsinte Gaspar
—
Petre Ninosu
—
Ion Predescu
—
Șerban Viorel Stănoiu
—
Aurelia Rusu
—
Mihaela Senia Costinescu—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II alin. 2 din Ordonanța de
urgență a Guvernului nr. 65/2004 pentru modificarea
Codului de procedură civilă, excepție ridicată de Alexandru
Lambă în Dosarul nr. 1.113/2005 al Curții de Apel Ploiești —
Secția civilă.
La apelul nominal se prezintă autorul excepției, lipsind
celelalte părți, față de care procedura de citare a fost legal
îndeplinită.
Apărătorul autorului excepției solicită admiterea excepției,
susținând neconstituționalitatea textului de lege criticat,
pentru motivele invocate în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat reprezintă o
normă tranzitorie care, în materia competenței instanțelor
judecătorești, instituie principiul aplicării imediate a noii
reglementări.

În ceea ce privește reglementarea pe calea ordonanței
de urgență, aceasta este justificată prin existența unei
situații extraordinare, constând în necesitatea adoptării
imediate a unor norme procedurale în scopul îmbunătățirii
actului de justiție și al degrevării rolului instanțelor.
C U R T E A,

având în vedere actele și lucrările dosarului, reține
următoarele:
Prin Încheierea din 17 mai 2005, pronunțată în Dosarul
nr. 1.113/2005, Curtea de Apel Ploiești — Secția civilă a
sesizat Curtea Constituțională cu excepția de
neconstituționalitate a dispozițiilor art. II alin. 2 din
Ordonanța de urgență a Guvernului nr. 65/2004 pentru
modificarea Codului de procedură civilă, excepție ridicată
de Alexandru Lambă.
În motivarea excepției de neconstituționalitate autorul
arată că, potrivit textului de lege criticat, instanța
competentă să soluționeze recursul declarat într-o cauză
este aceeași cu cea care a judecat apelul, astfel încât, în
temeiul modificărilor survenite, ne aflăm în situația în care
aceeași instanță să fie învestită cu controlul legalității
propriilor hotărâri. În acest mod părților li se îngrădește
dreptul la un proces echitabil care implică egalitatea de
arme și posibilitatea promovării unui recurs efectiv, ceea ce
este de natură a încălca dispozițiile art. 21 alin. (3) din
Constituție și cele ale art. 6 paragraful întâi și ale art. 13
din Convenția pentru apărarea drepturilor omului și a
libertăților fundamentale, precum și prevederile art. 14

MONITORUL OFICIAL AL ROMÂNIEI, PARTEA I, Nr. 946/25.X.2005
paragraful întâi din Pactul internațional privind drepturile
civile și politice.
Mai mult, dispozițiile criticate contravin și art. 115 alin. (4)
din Constituție, întrucât au fost introduse printr-o ordonanță
de urgență, în situația în care nu există un caz excepțional
care să justifice salvgardarea unui interes public prin
intermediul unor modificări legislative în regim de urgență
ale Codului de procedură civilă.
Curtea de Apel Ploiești — Secția civilă apreciază că
excepția de neconstituționalitate este întemeiată, întrucât
aceeași instanță judecă ambele căi de atac, apelul și
recursul, fapt ce determină încălcarea art. 6 din Convenția
pentru apărarea drepturilor omului și a libertăților
fundamentale și a art. 21 din Constituția României,
referitoare la dreptul persoanei la un proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
este neîntemeiată. În acest sens arată că, dacă în materia
aplicării în timp a normelor de procedură referitoare la
competența instanțelor principiul este acela al ultraactivității
legii vechi, textul de lege criticat adoptă o soluție diferită,
constând în aplicarea imediată a legii noi. O asemenea
derogare ține de competența legiuitorului și nu contravine
nici unei prevederi constituționale, legiuitorul aplicând și în
această materie regula de drept comun consacrată de
art. 725 alin. 1 din Codul de procedură civilă, potrivit
căreia dispozițiile legii noi de procedură se aplică din
momentul intrării ei în vigoare și proceselor în curs de
judecată începute sub legea veche.
Modificarea competenței, aplicarea de îndată a noilor
norme și stabilirea normelor tranzitorii nu constituie o
încălcare a principiilor constituționale, întrucât, potrivit
art. 126 alin. (2) și art. 129 din Legea fundamentală,
reglementarea competenței, a procedurii și a căilor de atac
reprezintă aributele exclusive ale legiuitorului. Sub acest
aspect se invocă jurisprudența Curții Constituționale (de
exemplu Decizia nr. 129/1995), care a statuat că accesul
liber la justiție nu presupune în toate cazurile accesul la
toate structurile judecătorești și la toate căile de atac
prevăzute de lege, legiuitorul având posibilitatea de a
institui reguli deosebite în considerarea unor situații diferite.
Pe de altă parte se mai apreciază că situațiile tranzitorii
decurgând din aplicarea imediată a normelor de
competență nu impietează asupra exercitării drepturilor
procesuale ale părților, întrucât căile de atac se
soluționează de complete diferite, într-o altă compunere a
instanței. În acest sens, tocmai judecarea recursurilor de
către Înalta Curte de Casație și Justiție ar fi fost de natură
să impieteze asupra dreptului la un proces echitabil,
asupra celerității în materie civilă și, în ultimă instanță,
asupra liberului acces la justiție.

7

Nu pot fi primite nici susținerile autorului excepției,
potrivit cărora Codul de procedură civilă nu poate fi
modificat prin ordonanță de urgență. Astfel, art. 73 din
Constituție, care enumeră categoriile de materii ce intră în
sfera de reglementare a legii organice, prevede la alin. (3)
lit. t) că numai Legea fundamentală poate califica o lege
ca atare. Or, art. 126 alin. (2) nu conține o astfel de
calificare, procedura de judecată și competența instanțelor
judecătorești fiind stabilite prin lege ordinară.
Avocatul Poporului apreciază că excepția de
neconstituționalitate este neîntemeiată, echitatea procesului
fiind asigurată prin aplicarea egală, față de toate părțile în
proces, a normelor de procedură după care se desfășoară
judecata, iar termenul rezonabil este apreciat în funcție de
circumstanțele cauzei supuse judecății. În plus, stabilirea
competenței și procedurii de judecată reprezintă atributul
exclusiv al legiuitorului, dispozițiile legale criticate fiind în
deplină concordanță cu art. 126 alin. (2) din Constituție.
În ceea ce privește critica de neconstituționalitate a
alin. 2 al articolului unic din Legea nr. 493/2004 privind
aprobarea Ordonanței de urgență a Guvernului nr. 65/2004
pentru modificarea Codului de procedură civilă, raportată la
art. 115 alin. (4) din Constituție, se apreciază că aceasta
nu poate fi reținută, întrucât ordonanța de urgență nu
reprezintă o varietate a ordonanței emise în temeiul unei
legi speciale de abilitare, ci un act normativ adoptat de
Guvern, în baza unei prevederi constituționale, pentru
reglementarea unor situații extraordinare, în speță o mai
bună administrare a justiției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. II alin. 2 din Ordonanța de urgență a
Guvernului nr. 65/2004, publicată în Monitorul Oficial al
României, Partea I, nr. 840 din 14 septembrie 2004,
ordonanță aprobată cu modificări prin Legea nr. 493/2004,
publicată în Monitorul Oficial al României, Partea I,
nr. 1.071 din 18 noiembrie 2004.
Dispozițiile de lege criticate au următorul conținut: îCăile
de atac se judecă de instanțele competente, potrivit prezentei
ordonanțe de urgență.

8

MONITORUL OFICIAL AL ROMÂNIEI, PARTEA I, Nr. 946/25.X.2005

Autorul excepției susține că dispozițiile legale criticate
încalcă prevederile constituționale cuprinse în:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 115 alin. (4): îGuvernul poate adopta ordonanțe
de urgență numai în situații extraordinare a căror reglementare
nu poate fi amânată, având obligația de a motiva urgența în
cuprinsul acestora.“;
— Art. 124 alin. (2): îJustiția este unică, imparțială și
egală pentru toți.“
De asemenea, sunt nesocotite și prevederile art. 6
paragraful întâi și ale art. 13 din Convenția pentru
apărarea drepturilor omului și a libertăților fundamentale,
precum și ale art. 14 paragraful întâi din Pactul
internațional privind drepturile civile și politice.
Examinând excepția de neconstituționalitate, Curtea
constată că asupra criticii având ca obiect dispozițiile art. II
alin. 2 din Ordonanța de urgență a Guvernului nr. 65/2004
instanța constituțională s-a mai pronunțat prin Decizia
nr. 361/2005, publicată în Monitorul Oficial al României,
Partea I, nr. 761 din 22 august 2005, respingând excepția
de neconstituționalitate ca fiind neîntemeiată.
Cu acel prilej, Curtea a învederat că, îavând în vedere
susținerile autorului, potrivit cărora în litigiul dedus judecății
recursul ar trebui judecat de Înalta Curte de Casație și
Justiție, iar nu de curtea de apel respectivă, care a
soluționat apelul în aceeași cauză, Curtea constată că din
dispozițiile și principiile constituționale nu reiese competența
instanței supreme de a soluționa toate recursurile.
În realitate este vorba despre reglementarea unor situații
tranzitorii, reglementare care nu îngrădește accesul liber la
justiție și nici dreptul la un proces echitabil, întrucât căile
de atac respective — apelul și recursul — se soluționează

de complete diferite, asigurându-se astfel respectarea
tuturor drepturilor și garanțiilor procesuale ale părților.
În ceea ce privește pretinsa încălcare a dreptului la un
recurs efectiv, prevăzut de art. 13 din Convenția pentru
apărarea drepturilor omului și a libertăților fundamentale,
Curtea constată că această susținere este nefondată,
întrucât părțile au un real acces la toate căile de atac,
ordinare sau extraordinare, iar faptul că apelul și recursul
sunt judecate de aceeași instanță, dar într-o compunere
diferită a completelor, nu are semnificația unei îngrădiri
aduse efectivității căilor de atac“.
Atât soluția, cât și considerentele cuprinse în aceste
decizii își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.
Față de criticile de neconstituționalitate, potrivit cărora
dispozițiile îau fost introduse printr-o ordonanță de urgență,
în situația în care nu există un caz excepțional care să
justifice salvgardarea unui interes public“, Curtea reține că
în cazul ordonanțelor de urgență, care se adoptă de către
Guvern în temeiul prevederilor art. 115 alin. (4) din
Constituție, emiterea lor este condiționată de existența unor
îsituații extraordinare a căror reglementare nu poate fi
amânată“, iar Guvernul este obligat să motiveze urgența în
cuprinsul ordonanței. În ceea ce privește Ordonanța de
urgență nr. 65/2004, Guvernul a motivat emiterea acesteia
prin necesitatea adoptării unor măsuri imediate, de natură
să înlăture anumite disfuncționalități în înfăptuirea actului
de justiție, determinate de supraaglomerarea activității
instanțelor judecătorești, respectiv printr-o mai bună
administrare a dosarelor aflate în curs de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. 2 din Ordonanța de urgență a Guvernului
nr. 65/2004 pentru modificarea Codului de procedură civilă, excepție ridicată de Alexandru Lambă în Dosarul
nr. 1.113/2005 al Curții de Apel Ploiești — Secția civilă.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 946/25.X.2005

ORDONANȚE

ALE

GUVERNULUI

9

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru ratificarea Protocolului adițional la Scrisoarea de înțelegere privind controlul drogurilor
și aplicarea legii, semnată la București la 3 iulie 2001, dintre Guvernul României
și Guvernul Statelor Unite ale Americii, semnat la București la 26 septembrie 2005
Având în vedere faptul că, în contextul bunelor relații de colaborare stabilite cu autoritățile americane, pe baza
cadrului juridic bilateral, începând cu anul 2001 Statele Unite ale Americii au acordat României asistență financiară
constând în fonduri nerambursabile, în condițiile stabilite prin Scrisoarea de înțelegere dintre Guvernul României și
Guvernul Statelor Unite ale Americii privind controlul drogurilor și aplicarea legii, semnată la București la 3 iulie 2001,
luând în considerare faptul că la 26 septembrie 2005 a fost semnat la București Protocolul adițional la Scrisoarea
de înțelegere dintre Guvernul României și Guvernul Statelor Unite ale Americii privind controlul drogurilor și aplicarea
legii, semnată la București la 3 iulie 2001,
ținând cont de faptul că în termen de 20 de zile de la semnarea documentului bilateral de cooperare Guvernul
României trebuie să notifice Guvernului Statelor Unite ale Americii faptul că au fost îndeplinite procedurile legale interne
necesare pentru intrarea în vigoare a documentului, pentru ca partea română să beneficieze de asistența oferită de
Guvernul Statelor Unite ale Americii în valoare de 1.750.000 dolari S.U.A., element care vizează interesul public și
constituie situație extraordinară a cărei reglementare nu poate fi amânată,
în temeiul art. 115 alin. (4) din Constituția României, republicată, al art. 19 alin. (1) lit. h) și alin. (3) din Legea
nr. 590/2003 privind tratatele,
Guvernul României adoptă prezenta ordonanță de urgență.
Articol unic. — Se ratifică Protocolul adițional la
Scrisoarea de înțelegere privind controlul drogurilor și
aplicarea legii, semnată la București la 3 iulie 2001,

dintre Guvernul României și Guvernul Statelor Unite
ale Americii, semnat la București la 26 septembrie
2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 141.
PROTOCOL ADIȚIONAL
la Scrisoarea de înțelegere privind controlul drogurilor și aplicarea legii, semnată la București la 3 iulie 2001,
între Guvernul României și Guvernul Statelor Unite ale Americii
I. Dispoziții generale
Guvernul României (GR) și Guvernul Statelor Unite ale
Americii (GSU) (fiecare guvern denumit parte sau, colectiv,
părți) convin să modifice Scrisoarea de înțelegere dintre
Guvernul României și Guvernul Statelor Unite ale Americii
privind controlul drogurilor și aplicarea legii, semnată la
București la 3 iulie 2001 (denumită în continuare
Înțelegere) și să susțină două proiecte în derulare și două
noi proiecte de aplicare a legii în condițiile stipulate în
Înțelegere, așa cum va fi modificată aceasta prin prezentul
protocol adițional.

GSU va furniza un fond de 1.750.000 dolari S.U.A.
constând în asistență suplimentară în beneficiul GR pentru
proiectele descrise mai jos. Din această sumă totală GSU
va furniza aproximativ 1.185.000 dolari S.U.A., reprezentând
costul acțiunilor de pregătire suplimentară și asistență
tehnică, această asistență fiind contractată prin alte agenții
ale GSU în beneficiul GR, în conformitate cu termenii și
condițiile Înțelegerii, așa cum a fost modificată prin
prezentul protocol adițional. GSU va menține disponibilă
suma rămasă, în valoare de 565.000 dolari S.U.A., aceasta
urmând a fi angajată în beneficiul GR în conformitate cu

10

MONITORUL OFICIAL AL ROMÂNIEI, PARTEA I, Nr. 946/25.X.2005

termenii și condițiile Înțelegerii, așa cum a fost modificată
prin prezentul protocol adițional.
Fondurile furnizate prin prezentul protocol adițional la
Înțelegere vor susține 4 proiecte destinate:
1. să asiste GR, prin punerea la dispoziție a unui
consilier juridic rezident, în procesul de reformă a
sistemului său de justiție penală și pentru combaterea
corupției funcționarilor guvernamentali;
2. să asiste Inspectoratul General al Poliției Române să
își dezvolte structura de investigare a criminalității
cibernetice și capacitatea de executare a operațiunilor
antidrog;
3. să asiste GR să își dezvolte capacitatea de
gestionare a instituțiilor de aplicare a legii;
4. să asiste GR să consolideze instituțiile din sistemul
de justiție penală.
Descrierea completă a proiectelor și scopurile acestora
sunt cuprinse în secțiunea II de mai jos. Toate celelalte
obligații, termeni și condiții nemodificate, specificate în
Înțelegere, vor rămâne aplicabile, în vigoare și cu efecte
depline.
Asigurarea asistenței financiare nerambursabile de către
GSU după încheierea anului fiscal în curs este condiționată
de progresul satisfăcător în realizarea obiectivelor
proiectului și de disponibilitatea fondurilor aprobate și
alocate anual de Congresul Statelor Unite ale Americii,
precum și de aprobarea Biroului afacerilor internaționale în
domeniul combaterii drogurilor și aplicării legii (INL) din
cadrul Departamentului de Stat al Statelor Unite ale
Americii.
II. Descrierea proiectului
Durata planificată a acestor proiecte este de un an.
1. Proiectul privind consilierul juridic rezident
Descrierea proiectului

În 2005—2006 activitatea consilierului juridic rezident se
va axa pe următoarele:
1. asistență acordată GR pentru creșterea eficienței
Parchetului Național Anticorupție (PNA) în urmărirea în
justiție a actelor de corupție la toate nivelurile;
2. asistență acordată GR în dezvoltarea capacității
necesare pentru a ancheta și a urmări în justiție noile tipuri
de infracțiuni, cum ar fi traficul de ființe umane și spălarea
de bani;
3. asistență acordată GR în procesul de reformă al
curților de apel;
4. asistență acordată GR în crearea unui program
pentru victimele care au și calitate de martor în cazurile de
trafic de ființe umane;
5. în legătură cu programul pentru victimele care au și
calitate de martor, asistență acordată GR în dezvoltarea
capacității de a primi și a transmite mărturia victimei în
cazurile de trafic de ființe umane prin intermediul unui
sistem de videoconferință amplasat în curțile de apel din
țară;
6. sprijinirea înființării unui nou Inspectorat pentru Crimă
Organizată și Terorism.

Obiective/Evaluarea performanței

1. Asistență acordată autorităților române în combaterea
eficientă a crimei organizate. Sprijin acordat GR în
dezvoltarea unei capacități moderne de gestionare și a
unei strategii durabile de programe de instruire pentru
Inspectoratul pentru Crimă Organizată și Terorism nouînființat.
• Reușita eforturilor GR de a combate crima organizată
se reflectă în numărul de arestări și dosare penale.
2. Asistență pentru poliție și procurori axată pe
dezvoltarea capacității necesare de a ancheta și a urmări
în justiție noile tipuri de infracțiuni, cum ar fi traficul de
ființe umane, spălarea de bani și încălcările legislației
privind drepturile de proprietate intelectuală.
• GR are o capacitate mărită de a ancheta și a urmări
în justiție noile tipuri de infracțiuni.
• Numărul de arestări și dosare penale crește.
3. Asistență tehnică în perfecționarea procedurilor privind
spălarea de bani, confiscarea averilor și finanțarea
terorismului, în vederea implementării eficiente a cerințelor
din convențiile și protocoalele internaționale.
• Crește eficiența analitică și coordonarea instituțiilor din
domeniul de aplicare a legii de către GR.
• Crește numărul rapoartelor realizate de serviciile de
informații financiare referitoare la tranzacțiile suspecte.
• Crește numărul anchetelor și al urmăririlor în justiție
de această natură.
4. Creșterea capacității operaționale și manageriale a
PNA de a investiga și a urmări în justiție în mod eficient
actele de corupție la nivel înalt. Creșterea capacității
procurorilor PNA de a asimila legislația recent adoptată
privind declarațiile de avere și analiza activelor nete în
investigațiile financiare.
• PNA investighează și soluționează eficient un număr
sporit de cazuri de corupție la nivel înalt.
• Numărul de cazuri nesoluționate se micșorează.
5. Asistență acordată magistraților români pentru
implementarea reformelor în sistemul juridic, inclusiv a
noilor responsabilități privind aprobarea procedurilor penale
și a noilor programe de creștere a eficienței și a
responsabilității în sistemul de justiție.
• Magistrații creează reguli standardizate pentru
revizuirea cererilor de autorizații de percheziție.
6. Asistență acordată GR în crearea unui program
pentru victimele care au și calitate de martor, inclusiv
finanțarea unui fond adecvat de sprijin și a unui sistem tip
videoconferință, menite să ușureze presiunile de ordin
logistic asupra victimelor vulnerabile.
• GR creează, implementează și participă la finanțarea
unui program pentru victimele martori.
• Echipa pentru victimele martori se implică activ în
cazuri, realizează o evaluare a legislației în vigoare și
recomandă reforme.
• Se adoptă legislația privind victimele infracțiunilor.
• Se înființează fondul pentru victimele infracțiunilor.

MONITORUL OFICIAL AL ROMÂNIEI, PARTEA I, Nr. 946/25.X.2005
2. Proiectul de continuare a asistenței în domeniul
criminalității cibernetice și al traficului de droguri
Descrierea proiectului

Proiectul de continuare a asistenței în domeniul
criminalității cibernetice și al traficului de droguri va asigura
în continuare asistență pentru creșterea capacității GR de
a identifica, investiga și urmări în justiție infracționalitatea
cibernetică și traficul de droguri. Proiectul va beneficia de
expertiza specialiștilor americani din domeniul aplicării legii
care vor instrui în continuare serviciile de combatere a
criminalității cibernetice și antidrog din Inspectoratul General
al Poliției Române (IGPR).
În cadrul acestui proiect se vor furniza, de asemenea,
echipamente și materiale suplimentare Poliției Române,
incluzând și serviciile județene și centrele zonale. Proiectul
va pune accentul pe creșterea performanței serviciilor de
criminalitate cibernetică și antidrog și pe îmbunătățirea
coordonării, cooperării, comunicării interne, precum și a
comunicării cu agențiile de aplicare a legii din SUA.
În mod concret, în cadrul proiectului se vor susține
sesiuni de instruire pe tehnici de recuperare a probelor din
sistemele informatice, fraude informatice și penetrarea
rețelelor de calculatoare, operațiuni sub acoperire pe
droguri și analiza informațiilor, spălare de bani și
investigarea infracțiunilor financiare. Sesiunile de instruire
vor aborda metodele de lucru în grupuri comune de ofițeri
de poliție și procurori și vor include și reprezentanți
împuterniciți să propună amendarea legislației în vigoare,
astfel încât să se discute și posibile schimbări legislative.
Ca o ultimă mențiune, prin acest proiect se vor oferi
echipamentele necesare pentru completarea și aducerea la
standarde a echipamentelor oferite anterior în cadrul
acestui proiect și aflate deja în exploatare.
Obiective/Evaluarea performanței

1. Dezvoltarea cunoștințelor de specialitate ale ofițerilor
de poliție, procurorilor și reprezentanților împuterniciți să
propună amendarea legislației în vigoare, în domeniul
criminalității cibernetice și al traficului de droguri, incluzând
și tehnici de investigație moderne, cum ar fi grupurile de
lucru. Creșterea capacității de a recupera informații din
rețele de calculatoare și calculatoare confiscate
• Polițiștii români dovedesc stăpânirea unor tehnici și
cunoștințe moderne în anchetarea infracțiunilor din
domeniul criminalității cibernetice și al traficului de droguri,
recuperarea datelor din sistemele informatice și utilizarea
grupurilor de lucru comune.
• Creșterea numărului de anchete în cazuri privind
criminalitatea cibernetică și traficul de droguri, care conduc
la un număr mai mare de dosare penale
2. Promovarea schimbului eficient și rapid de informații
între departamentele cu atribuții în aplicarea legii și
încurajarea utilizării calculatoarelor în desfășurarea
investigațiilor
• Informațiile sunt transmise într-o manieră mai eficientă
și într-un timp mai scurt, astfel încât se facilitează
creșterea numărului de anchete și dosare penale.

11

• Polițiștii români devin mai eficienți în utilizarea
calculatoarelor și sunt mai pregătiți să facă față metodelor
sofisticate ale infractorilor.
3. Strângerea relațiilor de cooperare dintre instituțiile cu
atribuții în aplicarea legii din România și din SUA în
domeniul criminalității cibernetice și al traficului de droguri
• Raportul de operațiuni al instituțiilor de aplicare a legii
din SUA menționează strângerea relațiilor de cooperare.
• Numărul de investigații desfășurate împreună crește.
4. Asistență acordată GR în dezvoltarea și
implementarea unei legislații eficiente (Proiectul privind
consilierul juridic rezident va participa la realizarea acestui
deziderat)
• Includerea reprezentanților împuterniciți să propună
amendarea legislației în vigoare în aceste sesiuni de
instruire asigură punctul de plecare pentru îmbunătățirea
prevederilor legale
3. Proiectul privind managementul instituțiilor cu atribuții în
domeniul aplicării legii
Descrierea proiectului

Proiectul va începe cu o evaluare făcută de experți și
cu o analiză a capacităților de management din instituțiile
cu atribuții în domeniul aplicării legii în România și a
programelor postuniversitare. Ulterior, proiectul va oferi
programe de pregătire specializate pentru managementul
instituțiilor din domeniul aplicării legii, inclusiv procedurile
bugetare, administrarea bugetară și îmbunătățiri la
programa de învățământ de management a academiilor de
poliție.
Obiective/Evaluarea performanței

1. Îmbunătățirea capacității conducerii instituțiilor din
domeniul aplicării legii din România de a realiza și de a
administra bugete și resurse ale unităților
• Furnizarea de programe de pregătire, de echipamente
și materiale
• Managerii folosesc tehnici și demonstrează capacitatea
de a realiza și de a administra bugete și resurse ale
unităților.
• Adoptarea modificărilor aduse la programele de
învățământ de management ale academiilor de poliție
2. Promovarea schimbului de informații rapid și eficient
între manageri și subordonați
• Managerii demonstrează disponibilitatea și capacitatea
de a îmbunătăți fluxul de informații către subordonați.
3. Îmbunătățirea capacității conducerii de a limita
corupția
• Asigurarea de programe de pregătire
• Creșterea numărului de cazuri de eliminare sau de
limitare a corupției din poliție de către manageri
4. Proiectul privind instituțiile din sistemul de justiție penală
Descrierea proiectului

Proiectul va oferi asistență specifică în vederea
consolidării instituțiilor din sistemul de justiție penală prin
punerea accentului asupra noilor prevederi ale Codului
penal, dar și prin promovarea unor practici judiciare mai
bune și a transparenței în cadrul Consiliului Superior al
Magistraturii. În cadrul proiectului se vor organiza seminarii

12

MONITORUL OFICIAL AL ROMÂNIEI, PARTEA I, Nr. 946/25.X.2005

de pregătire, se vor publica cele mai bune practici și se
va lucra în parteneriat cu Proiectul privind consilierul juridic
rezident și cu alte inițiative internaționale sau locale.
Obiective/Evaluarea performanței

1. Dezvoltarea capacității juridice de utilizare a noilor
prevederi din Codul penal
• Justificarea cu documente a practicilor juridice în
vigoare, a deciziilor privind mandatele de arestare și de
percheziție, precum și a modului de folosire a dovezilor
care presupun tehnici noi
• Realizarea unei evaluări a acestor practici și a
practicilor optime, precum și elaborarea unor situații
ipotetice și a unei metodologii complete pentru judecători
• Derularea unei serii de seminarii de pregătire dedicate
implementării metodologiei
• Evaluarea rezultatelor seminariilor și popularizarea
acestora în vederea promovării folosirii celor mai bune
practici
2. Promovarea transparenței și a responsabilității în
cadrul Consiliului Superior al Magistraturii
• Redactarea modificărilor aduse codului etic din
sistemul juridic și prezentarea lor ca recomandări
• Aprobarea și implementarea codului de etică pentru
personalul de la curțile de apel
• Realizarea unui software pentru documentarea și
obținerea de referințe pentru deciziile Consiliului Superior al
Magistraturii
• Publicarea raportului final

III. Verificarea rezultatelor obținute
Metodele de verificare a rezultatelor obținute în cadrul
acestui proiect includ observarea de către personalul
părților și studierea statisticilor oficiale.
Părțile cad de acord să evalueze împreună statisticile
oficiale ale GR referitoare la numărul de arestări, încălcări
ale legii privind regimul drogurilor și numărul de persoane
împotriva cărora s-a început urmărirea penală, pentru a
stabili cifre comparative și a determina dacă asistența
acordată de GSU dă sau nu rezultatele scontate de la an
la an. Chestionarele completate de beneficiarii sesiunilor de
pregătire vor fi, de asemenea, folosite la evaluarea
rezultatelor proiectului.
IV. Intrarea în vigoare și încetarea valabilității
Prezentul protocol adițional va intra în vigoare la data
primirii de către GSU a notificării scrise prin care GR
informează despre îndeplinirea procedurii legale interne
necesare pentru intrarea sa în vigoare, dacă această
notificare este primită în termen de 20 de zile de la
semnarea prezentului protocol adițional. Oricare dintre părți
poate denunța prezentul protocol adițional prin notificarea
prealabilă a unei astfel de intenții, transmisă celeilalte părți
cu 90 de zile înaintea datei avute în vedere pentru
încetarea valabilității acestuia. Încetarea valabilității
prezentului protocol adițional va anula orice obligații
asumate de părți privind contribuțiile în temeiul acestuia, cu
excepția plăților pentru angajamente făcute cu terți înaintea
datei notificării intenției de denunțare a prezentului protocol
adițional.
Semnat la București, România, în data de
26 septembrie 2005, în două exemplare originale, fiecare
în limbile română și engleză, ambele texte fiind egal
autentice.

Pentru Guvernul României,
Florin Sandu,
secretar de stat

ACTE
ALE

ALE

Pentru Guvernul Statelor Unite ale Americii,
Mark Taplin,
însărcinat cu afaceri

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind constituirea celulei de criză pentru supravegherea și monitorizarea măsurilor
de sănătate publică ce se impun în contextul existenței focarelor de gripă aviară la păsări
În temeiul prevederilor Legii nr. 100/1998 privind asistența de sănătate publică, cu modificările și completările
ulterioare, și ale Hotărârii Guvernului nr. 168/2005 privind organizarea și funcționarea Ministerului Sănătății, cu modificările
și completările ulterioare,
văzând Referatul de aprobare al Direcției de sănătate publică nr. EN 2.436/2005,
ministrul sănătății emite prezentul ordin.
Art. 1. — Se aprobă constituirea celulei de
criză pentru supravegherea și monitorizarea
măsurilor de sănătate publică ce se impun în
contextul existenței focarelor de gripă aviară la

păsări pe teritoriul României, având următoarea
componență:
— președinte: prof. dr. Virgil Păunescu —
secretar de stat, Ministerul Sănătății;

MONITORUL OFICIAL AL ROMÂNIEI, PARTEA I, Nr. 946/25.X.2005
— membri:
dr. Costinea Rodica, director, Direcția de sănătate
publică, Ministerul Sănătății;
prof. dr. Ceaușu Emanoil — director, Spitalul de Boli
Infecțioase îVictor Babeș“ București;
prof. dr. Adrian Streinu Cercel — director, Institutul de
Boli Infecțioase îProf. dr. Matei Balș“ București;
dr. Beldescu Nicolae — director, Institutul de Sănătate
Publică București;
dr. Alexandrescu Viorel — șeful Centrului Național de
Gripă, Institutul de Cercetare-Dezvoltare pentru
Microbiologie și Imunologie îCantacuzino“ București;

13

farm. Robert Ancuceanu — director general, Direcția
generală farmaceutică și aparatură medicală, Ministerul
Sănătății;
— secretar: dr. Fechete Amalia, Direcția de sănătate
publică, Ministerul Sănătății.
Art. 2. — Se aprobă Planul de acțiune cu privire la
măsurile de sănătate publică în focarul de gripă aviară la
păsări — Ceamurlia de Jos, județul Tulcea, cuprins în
anexa care face parte integrantă din prezentul ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 14 octombrie 2005.
Nr. 1.103.

ANEXĂ
PLAN DE ACȚIUNE

cu privire la măsurile de sănătate publică în focarul de gripă aviară la păsări — Ceamurlia de Jos, județul Tulcea
În temeiul Legii nr. 100/1998 privind asistența de
sănătate publică, cu modificările și completările ulterioare,
se instituie următoarele măsuri:
1. Se instituie carantina umană în zona satelor comunei
Ceamurlia de Jos, județul Tulcea. Începând cu data de
14 octombrie 2005, Direcția de Sănătate Publică a
Județului Tulcea va dispune îndeplinirea acestei măsuri.
Starea de carantină va fi menținută timp de 10 zile
după ce autoritatea sanitar-veterinară declară focarul de
gripă aviară închis prin distrugerea în totalitate a păsărilor
domestice din comuna Ceamurlia de Jos, județul Tulcea, și
dezinfecția terminală în fiecare gospodărie.
2. Complementar măsurilor de supraveghere
epidemiologică a infecțiilor respiratorii se organizează
Sistemul de supraveghere activă pentru depistarea cazurilor
de gripă aviară la om, astfel:
A. Pentru toate persoanele care solicită asistență
medicală în ambulatoriu se va recolta exsudat nazofaringian
în vederea identificării virusului gripal A (H5N1 sau
variante), dacă îndeplinesc următoarele condiții:
— debut brusc;
— febră > 38șC;
— mialgii
și unul sau mai multe dintre următoarele semne/simptome:
— tuse;
— dureri în gât;
— tulburări respiratorii;
— tulburări de conștiență
și persoana este rezidentă/a călătorit, cu 10 zile înainte de
apariția semnelor/simptomelor, în zone în care a fost
confirmată gripa aviară la păsări sau la oameni și a venit
în contact direct cu păsări moarte sau cu dejecțiile
acestora.

Aceste persoane vor fi considerate suspecte și vor fi
transportate imediat la secția de boli infecțioase din cadrul
Spitalului Județean Tulcea.
B. Pentru toate persoanele spitalizate, indiferent de
spital/secție, se va recolta exsudat nazofaringian și ser în
vederea identificării virusului gripal A (H5N1 sau variante),
dacă îndeplinesc următoarele condiții:
— pneumonie confirmată radiologic;
— IACRS;
— alte semne/simptome severe de suferință a sistemului
respirator pentru care nu poate fi estimat un diagnostic
clinic alternativ, altul decât gripa;
și persoana este rezidentă/a călătorit, cu 10 zile înainte de
apariția semnelor/simptomelor, în zone în care a fost
confirmată gripa aviară la păsări sau la oameni și a venit
în contact direct cu păsări moarte sau cu dejecțiile
acestora.
Exsudatele nazofaringiene vor fi însoțite de formularul
de trimitere a probelor pentru diagnosticul de gripă,
completat în instituția în care se face recoltarea.
Direcția de Sănătate Publică a Județului Tulcea va ține
evidența nominală pentru toate cazurile de la care s-a
prelevat exsudat nazofaringian.
C. Managementul cazurilor suspecte
1. Asigurarea unui mijloc de transport de tip ambulanță,
special desemnat, cu aparatură de asistare în caz de
insuficiență respiratorie severă
2. Personalul de pe ambulanță va purta echipament de
protecție cu mască și va fi imunizat AG.
3. Cazurile suspecte se transportă la secția de boli
infecțioase din cadrul Spitalului Județean Tulcea, în spațiile
desemnate și special amenajate. Dacă simptomatologia
corespunde definiției de caz, pacientul va fi trimis imediat
la Institutul de Boli Infecțioase îProf. dr. Matei Balș“
București, cu mască de protecție.

14

MONITORUL OFICIAL AL ROMÂNIEI, PARTEA I, Nr. 946/25.X.2005

4. După fiecare transport ambulanța este supusă
dezinfecției.
D. Măsuri în cadrul Institutului de Boli Infecțioase îProf.
dr. Matei Balș“ București
Institutul rezervă pentru astfel de cazuri Pavilionul 2,
unde sunt asigurate măsuri P2 cu măsuri de precauție P3.
Personalul care lucrează în acest pavilion va deservi numai
acest spațiu și va fi instruit conform recomandărilor
Organizației Mondiale a Sănătății.
Personalul Institutului de Boli Infecțioase îProf. dr. Matei
Balș“ București va fi imunizat AG de către Direcția de
Sănătate Publică a Municipiului București.
Ministerul Sănătății va asigura în rezerva pentru situații
speciale medicamente antivirale, antibiotice și antiinflamatorii:
Oseltamivir, Meropenem, Vancomicin, Claritromicină,
Linezelid, Dexametazon fiole, care vor fi puse la dispoziția
Institutului de Boli Infecțioase îProf. dr. Matei Balș“
București pentru tratamentul cazurilor.
Ministerul Sănătății va dispune dirijarea, până la
ocuparea posturilor scoase la concurs, a 3 medici
specialiști în anestezie și terapie intensivă din unități
spitalicești din București.
E. Diagnosticul de laborator pentru confirmarea gripei
aviare la om
Probele pentru confirmarea diagnosticului de laborator
se analizează la Laboratorul național de referință pentru
gripă din cadrul Institutului Național de Cercetare-Dezvoltare
pentru Microbiologie și Imunologie îCantacuzino“ București.
Recoltarea și transportul probelor se vor face în condiții
maxime de securitate, în baza recomandărilor Organizației
Mondiale a Sănătății difuzate de Ministerul Sănătății la
direcțiile de sănătate publică județene și a municipiului
București, însoțite de formularul de trimitere.
F. Managementul contacților cu caz suspect
Direcția de Sănătate Publică a Județului Tulcea va
recomanda izolarea la domiciliu a contacților, iar medicul
de familie va asigura monitorizarea clinică zilnică, inclusiv
termometrizare, și tratamentul preventiv cu medicamente
antivirale timp de 7 zile.
G. Măsuri față de populația comunei Ceamurila de Jos,
județul Tulcea, altele decât vaccinarea AG
— Avertizarea populației pentru a se adresa imediat
medicului de familie în caz de îmbolnăvire

— Catagrafierea imediată de către medicul de familie a
gravidelor și persoanelor cu afecțiuni oncologice, acestea
urmând a fi instruite cu privire la evitarea contactelor prin
care se pot expune riscului de îmbolnăvire de gripă umană
și/sau aviară.
H. Măsuri față de persoanele care acționează în focar
— Instruire cu privire la măsuri de prevenire a
îmbolnăvirii
— Echipament adecvat de protecție — combinezon,
ochelari, măști, mănuși, șorț etc.
— Vaccinare antigripală
— Profilaxie antivirală în perioada intervenției pentru
personalul veterinar, personalul medico-sanitar și personalul
de intervenție din Ministerul Apărării Naționale și Ministerul
Administrației și Internelor etc.
I. Măsuri față de alte persoane care intră în zonă
— Instruire la Direcția de Sănătate Publică a Județului
Tulcea
— Asigurare de echipament de protecție prin Autoritatea
Națională Sanitară Veterinară și pentru Siguranța
Alimentelor
— Imunizarea cu vaccin gripal
J. Măsuri în comuna Ceamurila de Jos, județul Tulcea,
după distrugerea păsărilor
Dezinfecție terminală în întreaga localitate după
distrugerea tuturor păsărilor
K. Analiza de situație și monitorizarea riscului
epidemiologic de apariție a îmbolnăvirilor la om cu virusul
gripei aviare
— Managementul informației:
Comitetul județean de intervenție în caz de pandemie
de gripă anunță imediat Comitetului național de intervenție
orice caz suspect sau confirmat de gripă aviară la om.
Medicii de familie, serviciile de ambulanță, alte unități
sanitare anunță comitetului județean atât cazurile suspecte,
cât și pe cele diagnosticate.
— Supravegherea clinică a populației din zonă prin
medicii de familie
— Continuarea vaccinării antigripale
— Extinderea zonei unde se va face vaccinarea la încă
9 localități cuprinse în zona de supraveghere
NOTĂ: Planul a fost întocmit de Direcția de sănătate
publică din cadrul Ministerului Sănătății, cu consultarea
membrilor Comisiei de epidemiologie și boli infecțioase.

RECTIFICĂRI
În anexa la Decretul nr. 336/1995 privind conferirea medaliei îCrucea comemorativă a celui de-al
doilea război mondial, 1941—1945“, publicat în Monitorul Oficial al României, Partea I, nr. 274 și 274 bis din
24 noiembrie 1995, se face următoarea rectificare (care nu aparține Redacției îMonitorul Oficial“, Partea I):
— la județul Neamț, în loc de: îApetrei N. Ion“ se va citi: îApetrei N. Ioan“.
În anexa la Hotărârea Guvernului nr. 412/2000 privind acordarea cetățeniei române unor persoane,
publicată în Monitorul Oficial al României, Partea I, nr. 231 din 26 mai 2000, se face următoarea rectificare
(care nu aparține Redacției îMonitorul Oficial“, Partea I):
— la nr. 51, în loc de: îLapadat Iosif, cetățean iugoslav, născut la 6 septembrie 1968 în localitatea
Zrenjanin, Iugoslavia, fiul lui David și Anuica...“ se va citi: îLapadat Iosif, cetățean iugoslav, născut la 6 septembrie
1968 în localitatea Zrenjanin, Iugoslavia, fiul lui David și Anujka...“.

MONITORUL OFICIAL AL ROMÂNIEI, PARTEA I, Nr. 946/25.X.2005
În anexa la Hotărârea Guvernului nr. 635/2005 privind redobândirea cetățeniei române de către unele
persoane, publicată în Monitorul Oficial al României, Partea I, nr. 657 din 25 iulie 2005, se fac următoarele
rectificări (care nu aparțin Redacției îMonitorul Oficial“, Partea I):
— la nr. 9, în loc de: îBazic Aureliu, fiul lui Dumitru (n. 22.07.1937 în Nădușița) și Olga, născut la data de
11 aprilie 1967 în localitatea Gribova, județul Drochia, România...“ se va citi: îBazic Aureliu, fiul lui Dumitru
(n. 22.07.1937 în Nădușița) și Olga, născut la data de 11 aprilie 1967 în localitatea Gribova, județul Drochia,
Moldova...“;
— la nr. 131, în loc de: îVoronă Viorica, fiica lui Luțcanu Grigore și Zinovia...“ se va citi: îVoronă Viorica,
fiica lui Luțcan Grigore și Zinovia...“.

În anexa la Hotărârea Guvernului nr. 636/2005 privind aprobarea renunțării la cetățenia română unor
persoane, publicată în Monitorul Oficial al României, Partea I, nr. 605 din 13 iulie 2005, se fac următoarele
rectificări (care nu aparțin Redacției îMonitorul Oficial“, Partea I):
— la nr. 76, în loc de: î...Copii minori: Rădulescu-Iureș Lara născută la data de 04.05.1996“ se va citi:
î...Copii minori: Rădulescu-Iureș Lara născută la data de 04.04.1996“;
— la nr. 78, în loc de: î...Copii minori: Katzschner Andreas Georg născut la data de 03.04.1998“ se va
citi: î...Copii minori: Katzschner Andreas Georg născut la data de 03.05.1998“.

În anexa la Hotărârea Guvernului nr. 910/2005 privind aprobarea renunțării la cetățenia română unor
persoane, publicată în Monitorul Oficial al României, Partea I, nr. 773 din 25 august 2005, se fac
următoarele rectificări (care nu aparțin Redacției îMonitorul Oficial“, Partea I):
— la nr. 32, în loc de: îBleisten Lucica, fiica lui...“ se va citi: îBleistein Lucica, fiica lui...“;
— la nr. 97, în loc de: îKartmann Monica-Renate, fiica lui Marin Vasile și Irina, născută la data de
20 decembrie 1954...“ se va citi: îKartmann Monica-Renate, fiica lui Marin Vasile și Irina, născută la data de
20 noiembrie 1954...“.

15

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/24.33.05)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 946/25.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063587]
ISSN 1453—4495

