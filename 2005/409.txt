Anul 173 (XVII) — Nr. 409

PARTEA

I

LEGI, DECRETE, HOTĂRÂRI ȘI ALTE ACTE

Luni, 16 mai 2005

SUMAR

Nr.

Pagina
HOTĂRÂRI ALE GUVERNULUI ROMÂNIEI

358.

401.

— Hotărâre pentru aprobarea Amendamentului
convenit prin scrisoarea semnată la Luxemburg la
1 decembrie 2004 și la București la 18 ianuarie
2005, între Guvernul României, prin Ministerul
Finanțelor Publice, Banca Europeană de Investiții
și Consiliul General al Municipiului București, la
Contractul de finanțare dintre România, Banca
Europeană de Investiții și Consiliul General al
Municipiului București pentru finanțarea Proiectului
privind infrastructura urbană în București, semnat
la Luxemburg la 18 decembrie 2000 și la
București la 19 decembrie 2000..............................

HOTĂRÂRI

ALE

Nr.

408.
409.

Pagina
— Hotărâre privind înființarea Consiliului
Contabilității și Raportărilor Financiare, prin
reorganizarea Colegiului Consultativ al Contabilității

3–5

— Hotărâre privind aprobarea stemelor unor orașe
din județul Caraș-Severin .........................................

5–7

— Hotărâre privind aprobarea stemelor unor
comune din județul Caraș-Severin...........................

7–15

ACTE ALE CONSILIULUI CONCURENȚEI
78.

1–2

— Ordin privind punerea în aplicare a
Instrucțiunilor pentru completarea pct. V lit. c) din
Instrucțiunile privind individualizarea sancțiunilor
pentru contravențiile prevăzute la art. 56 din
Legea concurenței nr. 21/1996 ................................

GUVERNULUI

16

ROMÂNIEI

GUVERNUL ROMÂNIEI

HOTĂRÂRE
pentru aprobarea Amendamentului convenit prin scrisoarea semnată la Luxemburg
la 1 decembrie 2004 și la București la 18 ianuarie 2005, între Guvernul României,
prin Ministerul Finanțelor Publice, Banca Europeană de Investiții și Consiliul General
al Municipiului București, la Contractul de finanțare dintre România, Banca Europeană
de Investiții și Consiliul General al Municipiului București pentru finanțarea Proiectului
privind infrastructura urbană în București, semnat la Luxemburg la 18 decembrie 2000
și la București la 19 decembrie 2000
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 6 din Legea nr. 489/2001 privind ratificarea Contractului de finanțare dintre România, Banca Europeană de Investiții
și Consiliul General al Municipiului București pentru finanțarea Proiectului privind infrastructura urbană în București, semnat
la Luxemburg la 18 decembrie 2000 și la București la 19 decembrie 2000, cu modificările ulterioare,
Guvernul României adoptă prezenta hotărâre.
Articol unic. — Se aprobă Amendamentul convenit prin
scrisoarea semnată la Luxemburg la 1 decembrie 2004 și

la București la 18 ianuarie 2005, între Guvernul
României, prin Ministerul Finanțelor Publice, Banca

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 409/16.V.2005

Europeană de Investiții și Consiliul General al
Municipiului București, la Contractul de finanțare dintre
România, Banca Europeană de Investiții și Consiliul
General al Municipiului București pentru finanțarea

Proiectului privind infrastructura urbană în București,
semnat la Luxemburg la 18 decembrie 2000 și la
București la 19 decembrie 2000, ratificat prin Legea
nr. 489/2001, cu modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Ministrul finanțelor publice,
Ionel Popescu
București, 28 aprilie 2005.
Nr. 358.
România, reprezentată de Ministerul Finanțelor Publice
Str. Apolodor nr. 17
București, sectorul 5,
România
În atenția domnului Mihai Nicolae Tănăsescu, ministrul finanțelor publice
Municipiul București
Bd. Regina Elisabeta nr. 47
București, sectorul 5
România
În atenția domnului Traian Băsescu, primar general
Luxemburg, 1 decembrie 2004
Ju/Ops/CAJ/nd
JU No. 2573
Subiect: România — Proiectul privind infrastructura urbană în București (Fi nr. 20.882*)
Contract de finanțare încheiat între România, Banca Europeană de Investiții (Banca) și Municipiul București la
data de 18/19 decembrie 2000 și așa cum a fost amendat pe data de 25 februarie 2003 (Contractul de finanțare)
Scrisoare de amânare
Stimați domni,
Facem referire la Contractul de finanțare prezentat mai sus și la recentele discuții dintre Municipiul București și
Bancă, în care s-a indicat că Proiectul nu va fi finalizat integral în conformitate cu data limită contractuală (sfârșitul
anului 2004), așa cum este stipulat în Descrierea tehnică, ci mai probabil către sfârșitul anului 2005.
În cazul în care nu sunt definiți altfel aici, termenii definiți vor avea același înțeles ca cel care le-a fost dat în
Contractul de finanțare.
După examinarea justificării unei astfel de întârzieri în finalizarea integrală a Proiectului, în conformitate cu
alin. 6.02 din Contractul de finanțare, ne face plăcere să vă informăm că suntem de acord să amânăm data de finalizare
integrală a Proiectului, convenită contractual, prelungind această dată până la sfârșitul anului 2005.
Amânarea nu afectează drepturile Băncii în ceea ce privește oricare alte drepturi prezente sau viitoare în
conformitate cu Contractul de finanțare.
Pentru confirmarea acordului dumneavoastră cu cele de mai sus, vă solicităm în acest sens să inițializați, să
semnați și să datați fiecare dintre cele patru originale în locul indicat mai jos, să le înaintați Municipiului București pentru
semnarea lor și apoi să returnați două originale semnate corespunzător Băncii, prin scrisoare recomandată sau prin curier.
Cu sinceritate,
Banca Europeană de Investiții
E. Maravic
G.D. Spota
100, Bd Konrad Adenauer L-2950 Luxemburg tel.: (+352) 43 79-1, fax (+352) 43 77 04
Tx (+) 3530 bnkeu lu Videoconference (+352) 43 93 67 Internet www.bei.org alias www.eib.org
Consimțită și acceptată pentru și în numele României, reprezentată de Ministerul Finanțelor Publice.
ss. indescifrabil
18 ianuarie 2005
Ionel Popescu,
ministrul finanțelor publice
Consimțită și acceptată pentru și în numele Municipiului București.
ss. indescifrabil
14 decembrie 2004
Traian Băsescu,
primar general
*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005

3

GUVERNUL ROMÂNIEI

HOTĂRÂRE
privind înființarea Consiliului Contabilității și Raportărilor Financiare
prin reorganizarea Colegiului Consultativ al Contabilității
În temeiul art. 108 din Constituția României, republicată, și al art. 48 din Legea contabilității nr. 82/1991, republicată,
Guvernul României adoptă prezenta hotărâre.
Art. 1. — Se înființează Consiliul Contabilității și
Raportărilor Financiare prin reorganizarea Colegiului
Consultativ al Contabilității, care se desființează.
Art. 2. — Se aprobă Regulamentul de organizare și
funcționare a Consiliului Contabilității și Raportărilor
Financiare, prevăzut în anexa care face parte integrantă
din prezenta hotărâre.

Art. 3. — Pe data intrării în vigoare a prezentei hotărâri
se abrogă Hotărârea Guvernului nr. 1.449/2002 privind
aprobarea Regulamentului de organizare și funcționare a
Colegiului Consultativ al Contabilității, publicată în Monitorul
Oficial al României, Partea I, nr. 933 din 19 decembrie
2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
București, 5 mai 2005.
Nr. 401.
ANEXĂ

REGULAMENT
de organizare și funcționare a Consiliului Contabilității și Raportărilor Financiare
CAPITOLUL I
Obiectivele Consiliului Contabilității
și Raportărilor Financiare
Art. 1. — Consiliul Contabilității și Raportărilor
Financiare, denumit în continuare Consiliul, este organism
independent de supraveghere în vederea asigurării
convergenței reglementărilor naționale și a practicilor în
domeniul contabilității și auditului financiar cu reglementările
aplicabile în Uniunea Europeană.
Art. 2. — (1) Consiliul nu are personalitate juridică și
funcționează pe lângă Ministerul Finanțelor Publice.
(2) Sediul Consiliului este în municipiul București, în
unul dintre spațiile deținute de Ministerul Finanțelor Publice.
Art. 3. — Activitatea Consiliului are drept scop creșterea
încrederii utilizatorilor de informații în raportările financiare
și în guvernanța corporativă. Consiliul are, în principal,
următoarele obiective:
a) monitorizarea asigurării convergenței reglementărilor
naționale în domeniul contabilității și auditului financiar cu
reglementările aplicabile în Uniunea Europeană;
b) promovarea și urmărirea îmbunătățirii calității
raportărilor prin situațiile financiare anuale;
c) supravegherea modului în care organismele
profesionale urmăresc calitatea activității în domeniul
contabilității și auditului financiar la societățile cotate și la
celelalte entități ale căror situații financiare prezintă interes
public;
d) promovarea și urmărirea implementării principiilor de
guvernanță corporativă;

e) urmărirea dezvoltării la nivel național a competenței
și a capacității de implementare de către instituțiile
implicate a standardelor europene și internaționale în
domeniul contabilității și al profesiilor reglementate, preluate
în legislația națională;
f) realizarea comunicării cu Comitetul pentru Standarde
Internaționale de Contabilitate, precum și cu alte organisme
de profil în procesul de elaborare și implementare a
standardelor în domeniu;
g) avizarea normelor emise de instituțiile cu atribuții de
reglementare implicate în aplicarea Planului de acțiune pe
țară, înainte de aprobarea acestora, potrivit legii.
CAPITOLUL II
Organizarea Consiliului Contabilității
și Raportărilor Financiare
Art. 4. — (1) Consiliul este condus de un Consiliu
superior format din câte un reprezentant al principalelor
instituții cu atribuții de reglementare în domeniul
contabilității și auditului financiar, implicate în aplicarea
Planului de acțiune pe țară pentru îmbunătățirea calității
raportărilor financiare, precum și din câte un reprezentant
al mediului universitar și al mediului de afaceri.
(2) Consiliul superior are următoarea componență:
— un reprezentant desemnat de ministrul finanțelor
publice;
— un reprezentant desemnat de Consiliul de
administrație al Băncii Naționale a României;
— un reprezentant desemnat de Comisia Națională a
Valorilor Mobiliare;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 409/16.V.2005

— un reprezentant desemnat de Consiliul Comisiei de
Supraveghere a Asigurărilor;
— un reprezentant desemnat de Camera Auditorilor
Financiari din România;
— un reprezentant desemnat de Corpul Experților
Contabili și Contabililor Autorizați din România;
— un reprezentant desemnat de ministrul justiției;
— un reprezentant al mediului universitar, desemnat de
ministerul educației și cercetării;
— un reprezentant al mediului de afaceri, desemnat de
confederațiile patronale reprezentative la nivel național și
care sunt recunoscute pe plan internațional.
(3) Pe perioada realizării Planului de acțiune pe țară,
președinția Consiliului superior revine reprezentantului
Ministerului Finanțelor Publice.
Art. 5. — Consiliul superior se întrunește cel puțin o
dată pe trimestru și are următoarele atribuții:
a) propune organigrama Consiliului, modificările acesteia,
precum și angajarea personalului în regim de colaborare
sau, după caz, pe bază de contract de muncă, care se
aprobă prin ordin al ministrului finanțelor publice;
b) propune Guvernului, prin intermediul Ministerului
Finanțelor Publice, modificări și completări ale
Regulamentului de organizare și funcționare a Consiliului
Contabilității și Raportărilor Financiare și aprobă
Regulamentul intern de organizare și funcționare;
c) stabilește sistemul de monitorizare și supraveghere a
procesului de implementare a Planului de acțiune pe țară
în vederea îmbunătățirii raportărilor financiare;
d) stabilește atribuțiile Comitetului executiv, ale
coordonatorilor de domenii de activitate din cadrul
instituțiilor implicate în implementarea Planului de acțiune
pe țară, precum și ale celorlalte structuri ale Consiliului;
e) numește membrii Comitetului executiv;
f) aprobă coordonatorii de domenii desemnați de fiecare
instituție implicată în implementarea Planului de acțiune pe
țară, precum și membrii comisiilor de lucru;
g) aprobă analizele trimestriale cu privire la stadiul
realizării obiectivelor Planului de acțiune pe țară înainte de
informarea Guvernului, potrivit prevederilor art. 3 din
Hotărârea Guvernului nr. 2.170/2004 privind aprobarea
Strategiei de țară pentru implementarea Planului de acțiune
pe țară în vederea îmbunătățirii raportărilor financiare în
România și unele măsuri pentru organizarea Colegiului
Consultativ al Contabilității;
h) după informarea Guvernului transmite Băncii Mondiale
și ori de câte ori se consideră necesar și Comisiei
Europene, prin instituțiile abilitate, rapoarte trimestriale cu
privire la evoluția și stadiul de realizare a Planului de
acțiune pe țară;
i) asigură transparența față de publicul interesat a
rezultatelor activității de monitorizare și supraveghere în
scopul îmbunătățirii raportărilor financiare, prin comunicarea
publică periodică a analizelor și rapoartelor prevăzute la
lit. g) și h), precum și a altor informații de interes public;
j) îndeplinește orice alte atribuții în domeniu, stabilite
potrivit legii.
Art. 6. — (1) Activitatea de monitorizare și
supraveghere a domeniului contabilității și auditului

financiar, desfășurată în scopul îmbunătățirii calității
raportărilor financiare, se realizează prin structurile interne
formate din Comitetul executiv și celelalte structuri, în
corelare cu obiectivele de bază ale Consiliului.
(2) La nivelul fiecărei instituții implicate în aplicarea
Planului de acțiune pe țară, respectiv Ministerul Finanțelor
Publice, Banca Națională a României, Comisia Națională a
Valorilor Mobiliare, Comisia de Supraveghere a Asigurărilor,
Camera Auditorilor Financiari din România, Corpul
Experților Contabili și Contabililor Autorizați din România,
se organizează structuri de coordonare a acțiunilor
comune, constituite din persoane desemnate de
conducerea fiecărei instituții cu avizul Consiliului superior,
astfel încât să se asigure condițiile de implementare a
măsurilor cuprinse în Planul de acțiune pe țară.
(3) Pentru mediul academic și mediul de afaceri
realizarea obiectivelor din Planul de acțiune pe țară se va
urmări prin reprezentanții desemnați în Consiliul superior și
în celelalte structuri interne, după caz.
Art. 7. — (1) Comitetul executiv este organul operativ
al Consiliului, compus din 5 directori tehnici cu experiență
în domeniul contabilității și auditului financiar, precum și în
managementul financiar-contabil, și este subordonat direct
Consiliului superior, care desemnează dintre aceștia un
director coordonator al Comitetului executiv.
(2) Atribuțiile Comitetului executiv și ale directorului
coordonator al acestuia se stabilesc de către Consiliul
superior prin Regulamentul intern de organizare și
funcționare și privesc monitorizarea realizării obiectivelor de
bază ale Consiliului.
Art. 8. — (1) În cadrul Comitetului executiv al Consiliului
funcționează, pe lângă cei 5 directori tehnici, și un
secretariat tehnic format din 3 persoane, care asigură
serviciile de secretariat, de relații publice și de protocol,
precum și celelalte activități de administrare a Consiliului.
(2) Secretariatul tehnic îndeplinește și alte sarcini
stabilite de Consiliul superior.
CAPITOLUL III
Funcționarea Consiliului Contabilității
și Raportărilor Financiare
Art. 9. — Consiliul își desfășoară activitatea potrivit
prezentului regulament, precum și Regulamentului intern de
organizare și funcționare.
Art. 10. — (1) Ședințele Consiliului superior sunt
statutare dacă la ele participă două treimi din numărul
membrilor acestuia.
(2) Hotărârile Consiliului superior se iau prin vot
deschis, cu majoritatea simplă a celor prezenți.
(3) La ședințele Consiliului superior participă în calitate
de invitați, fără drept de vot, câte un reprezentant
desemnat de: Asociația Română a Băncilor, Camera de
Comerț și Industrie a României, Consiliul Investitorilor
Străini, Curtea de Conturi a României și Institutul Național
de Statistică. Consiliul superior poate decide invitarea și a
reprezentanților altor organizații sau instituții, în funcție de
problematica analizată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005
(4) Secretariatul ședințelor Consiliului superior se
asigură de către Secretariatul tehnic al Comitetului executiv
al Consiliului.
(5) Hotărârile Consiliului se publică în Monitorul Oficial
al României, Partea I.
Art. 11. — Consiliul elaborează proiectul bugetului de
venituri și cheltuieli anual și îl supune spre aprobare
conducerii Ministerului Finanțelor Publice.
Art. 12. — Consiliul superior analizează și aprobă
execuția bugetului de venituri și cheltuieli pentru exercițiul
financiar încheiat.

5

desfășoară în baza criteriilor și condițiilor aprobate de
Consiliu și publicate în Monitorul Oficial al României,
Partea I;
c) contribuții plătite de instituțiile membre ale Consiliului,
cu excepția celor finanțate de la bugetul de stat, în
condițiile Regulamentului intern de organizare și
funcționare, aprobat de Consiliul superior;
d) donații și sponsorizări de la persoane juridice și
fizice, române sau străine;
e) alte activități și servicii specifice.
Art. 16. — Publicațiile și celelalte materiale de
specialitate elaborate de Consiliu sunt un drept exclusiv al
acestuia.

CAPITOLUL IV
Finanțarea Consiliului Contabilității
și Raportărilor Financiare
Art. 13. — Consiliul își desfășoară activitatea pe baza
bugetului de venituri și cheltuieli propriu, care se constituie
ca anexă la bugetul de venituri și cheltuieli al Ministerului
Finanțelor Publice.
Art. 14. — Contabilitatea Consiliului se organizează
distinct, în conformitate cu reglementările specifice, și se
asigură de către serviciile de specialitate ale Ministerului
Finanțelor Publice.
Art. 15. — Finanțarea cheltuielilor curente și de capital
ale Consiliului se asigură din venituri proprii care se
realizează din:
a) publicarea de ghiduri profesionale, lucrări de
specialitate, studii de caz și alte lucrări în domeniu;
b) avizarea și monitorizarea activității de instruire,
pregătire continuă și a celorlalte forme de perfecționare a
pregătirii profesionale în domeniul contabil. Activitatea
Consiliului de avizare și monitorizare a acestor activități se

Art. 17. — Veniturile realizate din sursele prevăzute la
art. 15 și cheltuielile efectuate din acestea se gestionează
de Secretariatul tehnic al Comitetului executiv.
Art. 18. — Din veniturile Consiliului se suportă, potrivit
bugetului de venituri și cheltuieli aprobat, cheltuielile
curente și de capital, cheltuielile de deplasare și de
participare la acțiuni interne și internaționale în domeniu,
precum și cu organizarea unor astfel de acțiuni în țară.
Art. 19. — Indemnizațiile de ședință și drepturile bănești
cuvenite Comitetului executiv, Secretariatului tehnic și
celorlalte structuri interne, precum și drepturile de autor
pentru contribuția adusă la elaborarea ghidurilor
profesionale și a celorlalte lucrări de specialitate ce vor fi
publicate de Consiliu se stabilesc de Consiliul superior.
Art. 20. — Excedentul anual rezultat din execuția
bugetului de venituri și cheltuieli al Consiliului se
reportează în anul următor.

GUVERNUL ROMÂNIEI

HOTĂRÂRE
privind aprobarea stemelor unor orașe
din județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele orașelor Băile Herculane, Bocșa,
Oțelu Roșu, din județul Caraș-Severin, prevăzute în anexele nr. 1.1—1.3.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.3.
(3) Anexele nr. 1.1—1.3 și 2.1—2.3 fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 5 mai 2005.
Nr. 408.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.1

STEMA
orașului Băile Herculane, județul Caraș-Severin

ANEXA Nr. 2.1

DESCRIEREA ȘI SEMNIFICAȚIILE
elementelor însumate ale stemei orașului Băile Herculane,
județul Caraș-Severin
Descrierea stemei:
Stema orașului Băile Herculane, potrivit anexei nr. 1.1,
se compune dintr-un scut triunghiular cu marginile rotunjite,
tăiat și retezat.
În șef, în câmp albastru, se află trei coline verzi, peste
care broșează șapte ulcioare răsturnate, din care curge
apă. Ulcioarele sunt așezate față în față, câte trei și unul
deasupra, toate de argint.
În dreapta, în câmp roșu, apare un fronton roman, cu
patru coloane, totul de aur.
În stânga, în câmp albastru, se află un personaj atletic
cu plete și barbă, cu veșmânt drapat, care poartă pe umăr
o piele de leu.
Scutul este trimbrat de o coroană murală de argint cu
trei turnuri crenelate.
Semnificațiile elementelor însumate:
Colinele reprezintă zona montană a Văii Cernei, iar
ulcioarele cu apă fac trimitere la cele șapte izvoare ale
Cernei, aflate la câțiva kilometri de stațiunea
balneoclimaterică Băile Herculane.
Frontonul roman simbolizează vechimea stațiunii folosite
pentru apele sale termale încă din vremea romanilor.
Personajul atletic poartă blana Leului din Nemeia, aflat
în vechiul centru al localității.
Coroana murală cu trei turnuri crenelate semnifică faptul
că localitatea are rangul de oraș.

ANEXA Nr. 1.2

STEMA
orașului Bocșa, județul Caraș-Severin

ANEXA Nr. 2.2

DESCRIEREA ȘI SEMNIFICAȚIILE
elementelor însumate ale stemei orașului Bocșa,
județul Caraș-Severin
Descrierea stemei:
Stema orașului Bocșa, potrivit anexei nr. 1.2, se
compune dintr-un scut triunghiular cu marginile rotunjite,
împărțit în furcă răsturnată.
În prima partiție, în câmp albastru, se află un porumbel
de argint, aflat în zbor, văzut din față.
În a doua partiție, în câmp roșu, se află o terasă
vălurită verde, și un pinten de cetate în ruină, având în
partea centrală contraforturi și o arcadă, totul fiind de aur.
În a treia partiție, în câmp aurit, se află un car de foc,
tras de trei cai, totul de culoare roșie. În car este un
personaj în culori naturale, nimbat cu aur, cu veșmânt de
argint. El ține în mâna dreaptă un mănunchi de săgeți de
aur, iar mâna stângă stă ridicată.
Scutul este trimbrat de o coroană murală de argint cu
trei turnuri crenelate.
Semnificațiile elementelor însumate:
Porumbelul simbolizează pace, dragoste, armonie,
speranță, elemente reprezentative pentru Buza Turcului,
unul dintre punctele strategice fortificate mult disputate de
habsburgi și otomani între secolele XVI—XVIII.
Personajul nimbat în carul de foc este una dintre
reprezentările iconografice tradiționale ale Sfântului Ilie,
patronul mănăstirii și localității.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.3

STEMA
orașului Oțelu Roșu, județul Caraș-Severin

7
ANEXA Nr. 2.3

DESCRIEREA ȘI SEMNIFICAȚIILE
elementelor însumate ale stemei orașului Oțelu Roșu,
județul Caraș-Severin
Descrierea stemei:
Stema orașului Oțelu Roșu, potrivit anexei nr. 1.3, se
compune dintr-un scut triunghiular cu marginile rotunjite,
despicat.
În prima partiție, în câmp aurit, pe o terasă neagră, se
află un coș industrial zidit din care ies flăcări orientate cu
vârful spre dreapta, toate roșii.
În a doua partiție, în câmp de argint, broșează o terasă
verde, alcătuită din formațiuni deluroase.
Scutul este trimbrat de o coroană murală de argint cu
trei turnuri crenelate.
Semnificațiile elementelor însumate:
Coșul industrial din care ies flăcări semnifică faptul că
această așezare este un centru industrial. Culoarea roșie și
flăcările simbolizează incandescența oțelului topit și
concordă cu numele orașului.
Terasa verde alcătuită din formațiuni deluroase
simbolizează relieful caracteristic Banatului.
Coroana murală cu trei turnuri crenelate semnifică faptul
că localitatea are rangul de oraș.

GUVERNUL ROMÂNIEI

HOTĂRÂRE
privind aprobarea stemelor unor comune
din județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Bolvașnița, Bozovici,
Brebu, Brebu Nou, Buchin, Constantin Daicoviciu, Domașnea, Fârliug,
Mehadica, Naidăș, Obreja, Ocna de Fier, Pojejena, Prigor, Răcășdia,
Sichevița din județul Caraș-Severin, prevăzute în anexele nr. 1.1—1.16.
(2) Descrierea elementelor stemelor și semnificațiile acestora sunt
prevăzute în anexele nr. 2.1.—2.16.
(3) Anexele nr. 1.1—1.16 și 2.1—2.16 fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 5 mai 2005.
Nr. 409.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.1

STEMA
comunei Bolvașnița, județul Caraș-Severin

ANEXA Nr. 2.1

DESCRIEREA ȘI SEMNIFICAȚIILE
elementelor însumate ale stemei comunei Bolvașnița,
județul Caraș-Severin
Descrierea stemei:
Stema comunei Bolvașnița, potrivit anexei nr. 1.1, se
compune dintr-un scut triunghiular cu marginile rotunjite,
despicat în formă de furcă.
În centrul scutului broșează peste tot un scut de aur
încărcat cu un trofeu de cerb, în culori naturale.
În dreapta și în stânga, în câmp albastru, se află câte
trei cristale de cuarț, cu fațete hexagonale și
dreptunghiulare, de argint.
În vârful furcii, în câmp de aur, se află un zid de cetate
roșu.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Trofeul de cerb face trimitere la zona montană bogată
în păduri și fond cinegetic.
Cristalele de cuarț reprezintă principala bogăție a zonei.
Zidul de cetate arată că în localitate se afla granița
dintre Imperiul Habsburgic și Banatul Otoman.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.2

STEMA
comunei Bozovici, județul Caraș-Severin

ANEXA Nr. 2.2

DESCRIEREA ȘI SEMNIFICAȚIILE
elementelor însumate ale stemei comunei Bozovici,
județul Caraș-Severin
Descrierea stemei:
Stema comunei Bozovici, potrivit anexei nr. 1.2, se
compune dintr-un scut triunghiular cu marginile rotunjite,
tripartit.
În primul câmp, pe fond albastru, se află un pește, de
argint, înotând spre dreapta.
În câmpul al doilea, pe fond argintiu, se află două
prune în culori naturale, unite printr-o codiță, având o
frunză verde spre stânga.
În câmpul inferior, pe fond roșu, se află trei albine, de
aur, dispuse două la una.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Peștele (păstrăvul) reprezintă bogăția piscicolă a zonei,
în localitate existând și o păstrăvărie.
Albinele reprezintă o importantă îndeletnicire a
locuitorilor, și anume apicultura.
Prunele simbolizează bogăția pomicolă a zonei.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.3

ANEXA Nr. 2.3

DESCRIEREA ȘI SEMNIFICAȚIILE

STEMA
comunei Brebu, județul Caraș-Severin

elementelor însumate ale stemei comunei Brebu,
județul Caraș-Severin
Descrierea stemei:
Stema comunei Brebu, potrivit anexei nr. 1.3, se
compune dintr-un scut triunghiular cu marginile rotunjite,
împărțit în două.
În primul câmp, pe fond albastru, pe mijloc, se află o
cruce de aur cu brațele egale, flancată în stânga și în
dreapta de câte o albină, de argint.
În câmpul al doilea, pe fond argintiu, se află două mere
unite printr-o crenguță cu două frunze, totul conceput
simetric și colorat în roșu.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Crucea este imaginea simbolică a spiritualității creștine,
materializată prin prezența în localitate a unui ansamblu
monahal.
Albinele semnifică hărnicia locuitorilor zonei.
Merele simbolizează livezile întinse.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.4

STEMA
comunei Brebu Nou, județul Caraș-Severin

ANEXA Nr. 2.4

DESCRIEREA ȘI SEMNIFICAȚIILE
elementelor însumate ale stemei comunei Brebu Nou,
județul Caraș-Severin
Descrierea stemei:
Stema comunei Brebu Nou, potrivit anexei nr. 1.4, se
compune dintr-un scut triunghiular cu marginile rotunjite, de
culoare verde, tăiat de trei fascii undate înguste, de argint,
și o bandă roșie, în căprior.
În partea superioară, spre dreapta, se află un lup de
argint.
Pe banda roșie se află trei flori de colț, din argint cu
roșu.
În vârful scutului, în câmp verde, se află un coș cu
mâner și două panglici, pe stativ, totul de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Lupul dă numele vechi al localității Gărâna (Wolfsberg —
Dealul Lupului).
Cele trei fascii undate reprezintă stațiunea Trei Ape.
Florile de colț atestă frumusețea reliefului muntos.
Coșul reprezintă instrumentul de transport indispensabil
și popular.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.5

ANEXA Nr. 2.5

DESCRIEREA ȘI SEMNIFICAȚIILE

STEMA
comunei Buchin, județul Caraș-Severin

elementelor însumate ale stemei comunei Buchin,
județul Caraș-Severin
Descrierea stemei:
Stema comunei Buchin, potrivit anexei nr. 1.5, se
compune dintr-un scut triunghiular cu marginile rotunjite,
tăiat și despicat.
În prima partiție, pe fond albastru, se află o dextroșeră,
înarmată cu o secure, totul de argint.
În a doua partiție, în câmp auriu, se află un fag
dezrădăcinat, în culori naturale.
În partea inferioară, în câmp roșu, sunt plasate două
crengi de măr înflorit, de aur, așezate dreapta-stânga,
surmontate de o stea cu opt raze, de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Dextroșera simbolizează lupta dusă de localnici în anul
1789 împotriva trupelor otomane.
Fagul dezrădăcinat face trimitere la denumirea localității,
care vine de la cuvântul slav bucov (fag).
Crengile de măr reprezintă imaginea simbolică a unui
obicei străvechi, mătcălăul, în timpul căruia cuplurile de
tineri își jură credință sub merii înfloriți.
Steaua cu opt raze face trimitere la sărbătoarea
comunei, din data de 8 septembrie — Sărbătoarea Nașterii
Maicii Domnului.
Coroana murală cu un turn crenelat semnifică faptul că
localitatea are rangul de comună.
ANEXA Nr. 1.6

STEMA
comunei Constantin Daicoviciu, județul Caraș-Severin

ANEXA Nr. 2.6

DESCRIEREA ȘI SEMNIFICAȚIILE
elementelor însumate ale stemei comunei
Constantin Daicoviciu, județul Caraș-Severin
Descrierea stemei:
Stema comunei Constantin Daicoviciu, potrivit anexei
nr. 1.6, se compune dintr-un scut triunghiular cu marginile
rotunjite.
În câmp albastru, în dreapta, se află o călimară cu
pană, de argint, iar în stânga, o tulpină de floarea-soarelui,
de aur.
În centrul scutului, într-un triunghi, este așezat, pe o
terasă verde, un coș de cărămidă roșu, plasat în câmp de
aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Călimara și pana de argint fac trimitere la istoricul și
arheologul de renume, născut aici, Constantin Daicoviciu.
Floarea-soarelui reprezintă bogăția zonei, iar cultivarea
ei, principala ocupație a locuitorilor.
Coșul de cărămidă reprezintă ocupația tradițională, și
anume arderea calcarului în vederea obținerii varului.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.7

STEMA
comunei Domașnea, județul Caraș-Severin

11
ANEXA Nr. 2.7

DESCRIEREA ȘI SEMNIFICAȚIILE
elementelor însumate ale stemei comunei Domașnea,
județul Caraș-Severin
Descrierea stemei:
Stema comunei Domașnea, potrivit anexei nr. 1.7, se
compune dintr-un scut triunghiular cu marginile rotunjite,
tăiat de o linie zimțată.
În partea superioară, în centru, se află, în câmp
albastru, un soare de aur.
Pe marginea liniei zimțate sunt plasați șapte arbori
naturali.
Câmpul inferior aflat sub linia zimțată este de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Soarele sugerează căldura și ospitalitatea locuitorilor.
Linia zimțată reprezintă relieful subcarpatic al zonei.
Copacii reprezintă plantațiile pomicole din zonă, precum
și pădurile de fag, stejar și brad aflate pe culmile mai
înalte.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.8

STEMA
comunei Fârliug, județul Caraș-Severin

ANEXA Nr. 2.8

DESCRIEREA ȘI SEMNIFICAȚIILE
elementelor însumate ale stemei comunei Fârliug,
județul Caraș-Severin
Descrierea stemei:
Stema comunei Fârliug, potrivit anexei nr. 1.8, se
compune dintr-un scut triunghiular cu marginile rotunjite,
tăiat de un brâu undat de argint.
În partea superioară, în câmp verde, se află un fazan în
culori naturale, din profil, pășind spre dreapta.
În vârful scutului, în câmp albastru, se află șase spice
de grâu, așezate în stea, de aur, flancate în dreapta și în
stânga de două albine, de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Brâul undat semnifică faptul că prin localitate trece râul
Pogoniș, printr-o zonă cu relief deluros.
Spicele de grâu semnifică faptul că ocupația de bază
este agricultura.
Albinele fac trimitere la o altă ocupație a locuitorilor, și
anume apicultura.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.9

STEMA
comunei Mehadica, județul Caraș-Severin

ANEXA Nr. 2.9

DESCRIEREA ȘI SEMNIFICAȚIILE
elementelor însumate ale stemei comunei Mehadica,
județul Caraș-Severin
Descrierea stemei:
Stema comunei Mehadica, potrivit anexei nr. 1.9, se
compune dintr-un scut triunghiular cu marginile rotunjite,
împărțit în două.
În partea superioară, în câmp de argint, se află un
topor și o furcă, aflate pe un fundal de flăcări roșii, cu aur.
În partea inferioară, în câmp verde, se află un cap de
căprior, văzut din față, întors ușor spre stânga, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Focul și cele două unelte, toporul și furca, reprezintă
simbolul răscoalei țăranilor din anul 1896.
Capul de căprior reprezintă bogăția cinegetică și silvică
a zonei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.10

STEMA
comunei Naidăș, județul Caraș-Severin

ANEXA Nr. 2.10

DESCRIEREA ȘI SEMNIFICAȚIILE
elementelor însumate ale stemei comunei Naidăș,
județul Caraș-Severin
Descrierea stemei:
Stema comunei Naidăș, potrivit anexei nr. 1.10, se
compune dintr-un scut triunghiular cu marginile rotunjite,
tăiat de un brâu undat de argint.
În partea superioară, în câmp albastru, se află un grup
simetric — știuletele de porumb flancat de două spice de
grâu, de aur; la extremități se află două albine orientate în
sus, de argint.
În partea inferioară, în câmp verde, se află o terasă din
trei coline, de pe care se ridică un arbore foios, cu ramuri
și grupuri de frunze, din aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Porumbul și spicele de grâu simbolizează ocupația de
bază a locuitorilor, și anume agricultura.
Albinele semnifică hărnicia locuitorilor.
Colinele și arborele reprezintă relieful zonei.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.11

STEMA
comunei Obreja, județul Caraș-Severin

13
ANEXA Nr. 2.11

DESCRIEREA ȘI SEMNIFICAȚIILE
elementelor însumate ale stemei comunei Obreja,
județul Caraș-Severin
Descrierea stemei:
Stema comunei Obreja, potrivit anexei nr. 1.11, se
compune dintr-un scut triunghiular cu marginile rotunjite,
împărțit în patru.
În partea superioară, în cartierul din dreapta, în câmp
albastru, se află stindardul legiunilor romane, cu acvilă,
văzute din profil spre dreapta; hampa este întretăiată în
treimea inferioară de stindardul dacic, capul de lup cu trup
de balaur, totul de argint.
În partea superioară, în cartierul din stânga, în câmp
roșu, este plasată o crenguță de stejar, cu frunze și două
ghinde, de aur.
În partea inferioară, în cartierul din dreapta, în câmp
roșu, se află un cap de berbec de aur, văzut din față.
În partea inferioară, în cartierul din stânga, în câmp
albastru, se află cornul abundenței, de argint, din care ies
trei spice, mere, prune și un știulete de porumb.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Stindardul dac și roman amintește faptul că în apropiere
se află zona vechilor cetăți dacice.
Crenguța de stejar simbolizează fondul forestier, iar
creșterea oilor și agricultura se regăsesc în simbolul
capului de berbec.
Cornul abundenței este imaginea bogăției zonei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.12

STEMA
comunei Ocna de Fier, județul Caraș-Severin

ANEXA Nr. 2.12

DESCRIEREA ȘI SEMNIFICAȚIILE
elementelor însumate ale stemei comunei Ocna de Fier,
județul Caraș-Severin
Descrierea stemei:
Stema comunei Ocna de Fier, potrivit anexei nr. 1.12,
se compune dintr-un scut triunghiular cu marginile rotunjite.
În câmp roșu se află un cristal de cuarț, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Piatra de cuarț reprezintă avuția naturală cu care
comuna se identifică.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.13

STEMA
comunei Pojejena, județul Caraș-Severin

ANEXA Nr. 2.13

DESCRIEREA ȘI SEMNIFICAȚIILE
elementelor însumate ale stemei comunei Pojejena,
județul Caraș-Severin
Descrierea stemei:
Stema comunei Pojejena, potrivit anexei nr. 1.13, se
compune dintr-un scut triunghiular cu marginile rotunjite,
tăiat de un brâu undat, albastru, încărcat cu trei pești cu
capul spre dreapta, de argint, dispuși doi la unu.
În partea superioară, în câmp roșu, se află un vas de
ceramică, de aur.
În partea inferioară se află un câmp zidit, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Brâul undat albastru semnifică faptul că localitatea este
situată într-o zonă riverană fluviului Dunărea.
Cei trei pești (șalăi) reprezintă bogăția piscicolă a zonei
și una dintre principalele ocupații ale locuitorilor.
Zidul de argint amintește de vestigiile istorice care
atestă existența așezării încă din perioada Imperiului
Roman.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.14

STEMA
comunei Prigor, județul Caraș-Severin

ANEXA Nr. 2.14

DESCRIEREA ȘI SEMNIFICAȚIILE
elementelor însumate ale stemei comunei Prigor,
județul Caraș-Severin
Descrierea stemei:
Stema comunei Prigor, potrivit anexei nr. 1.14, se
compune dintr-un scut triunghiular cu marginile rotunjite,
tăiat de o fascie îngustă, de argint.
În partea superioară, în câmp de aur, se află trei munți
verzi, peste care broșează o mână, ținând o cruce, totul
de aur.
În partea inferioară, în câmp roșu, se află o roată de
aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Mâna de aur ținând crucea este imaginea simbolică a
luptei anticomuniste duse de preotul Coriolan Buracu în
anul 1950 și după.
Munții verzi fac trimitere la bogăția silvică a localității,
aflată în zona Semenicului.
Brâul undat de argint simbolizează izvoarele râului Nera,
iar roata reprezintă ocupația tradițională a locuitorilor,
rotăritul.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 409/16.V.2005
ANEXA Nr. 1.15

STEMA
comunei Răcășdia, județul Caraș-Severin

15
ANEXA Nr. 2.15

DESCRIEREA ȘI SEMNIFICAȚIILE
elementelor însumate ale stemei comunei Răcășdia,
județul Caraș-Severin
Descrierea stemei:
Stema comunei Răcășdia, potrivit anexei nr. 1.15, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, figurează trei
elemente compuse din câte două spice, în spatele cărora
se înalță câte un știulete, totul de aur.
În partea inferioară, în câmp argintiu, se află un rac
roșu cu picioarele dispuse în evantai.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Spicele și porumbul semnifică ocupația tradițională a
locuitorilor, și anume agricultura.
Racul face trimitere la istoria localității și dă numele
comunei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.16

STEMA
comunei Sichevița, județul Caraș-Severin

ANEXA Nr. 2.16

DESCRIEREA ȘI SEMNIFICAȚIILE
elementelor însumate ale stemei comunei Sichevița,
județul Caraș-Severin
Descrierea stemei:
Stema comunei Sichevița, potrivit anexei nr. 1.16, se
compune dintr-un scut triunghiular cu marginile rotunjite,
tăiat.
În partea superioară, în câmp roșu, se află o fortificație
compusă dintr-un turn central, cu poartă și acoperiș dublu,
flancat în dreapta și în stânga de un zid crenelat terminat
cu câte un turn cu un acoperiș, de argint.
În partea inferioară, în câmp albastru, se află o timonă
de aur având în dreapta, respectiv în stânga, câte un
pește înotând, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Fortăreața simbolizează trăinicia și încărcătura istorică a
acestor locuri, în zona numită Căunița de Jos, satul
Gornea.
Timona simbolizează faptul că pe raza comunei se află
două porturi industriale.
Peștii simbolizează bogăția piscicolă a zonei și principala
ocupație a locuitorilor.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 409/16.V.2005

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
privind punerea în aplicare a Instrucțiunilor pentru completarea pct. V lit. c)
din Instrucțiunile privind individualizarea sancțiunilor pentru contravențiile
prevăzute la art. 56 din Legea concurenței nr. 21/1996
În baza Decretului nr. 57/2004 pentru numirea membrilor Consiliului Concurenței,
în temeiul prevederilor art. 21 alin. (4) lit. f), ale art. 28 alin. (1) și (3) și ale art. 29 alin. (1) din Legea
concurenței nr. 21/1996, cu modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței, se pun în aplicare Instrucțiunile pentru
completarea pct. V lit. c) din Instrucțiunile privind
individualizarea sancțiunilor pentru contravențiile prevăzute
la art. 56 din Legea concurenței nr. 21/1996, prevăzute în
anexa care face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și instrucțiunile menționate la
art. 1 se vor publica în Monitorul Oficial al României,
Partea I.

PREȘEDINTELE CONSILIULUI CONCURENȚEI,

MIHAI BERINDE
București, 28 aprilie 2005.
Nr. 78.
ANEXĂ

INSTRUCȚIUNI
pentru completarea pct. V lit. c) din Instrucțiunile privind individualizarea sancțiunilor
pentru contravențiile prevăzute la art. 56 din Legea concurenței nr. 21/1996
În temeiul art. 28 alin. (1) și (3) din Legea concurenței nr. 21/1996, cu modificările și completările ulterioare,
Consiliul Concurenței adoptă prezentele instrucțiuni:
Art. I. — Pct. V lit. c) din Instrucțiunile privind
individualizarea sancțiunilor pentru contravențiile prevăzute
la art. 56 din Legea concurenței nr. 21/1996, puse în
aplicare prin Ordinul Consiliului Concurenței nr. 107/2004,
publicat în Monitorul Oficial al României, Partea I, nr. 439
din 17 mai 2004, se completează cu patru noi alineate,
având următorul cuprins:
îAtunci când o amendă este aplicată unei asociații de
agenți economici, iar aceasta nu este solvabilă, asociația
are obligația de a solicita membrilor săi să participe la
acoperirea sumei reprezentând amenda.
Dacă membrii asociației nu participă la acoperirea
amenzii, plata amenzii sau a diferenței rămase se va
solicita direct acelor membri ai asociației care au
reprezentanți în organele decizionale ale asociației de
agenți economici.

Dacă, în urma solicitării efectuate în conformitate cu
procedura anterioară, nu s-a acoperit întregul cuantum al
amenzii, plata diferenței se va cere de la acei membri ai
asociației care erau activi pe piața relevantă pe care s-a
realizat încălcarea legii, așa cum aceasta este definită prin
decizia Consiliului Concurenței prin care a fost sancționată
încălcarea legii.
În orice situație suma care revine spre plată fiecărui
agent economic, membru al asociației, nu poate depăși
10% din cifra sa de afaceri aferentă anului anterior emiterii
deciziei Consiliului Concurenței“.
Art. II. — Prezentele instrucțiuni vor fi puse în aplicare
prin ordin al Președintelui Consiliului Concurenței și se vor
publica în Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 409/16.V.2005 conține 16 pagini.

Prețul: 10.500 lei vechi/1,05 lei noi

&JUYDGY|016620]
ISSN 1453—4495

PDF compression, OCR, web-optimization with CVISION's PdfCompressor

