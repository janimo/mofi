Anul 173 (XVII) — Nr. 948

PARTEA

I

LEGI, DECRETE, HOTĂRÂRI ȘI ALTE ACTE

Marți, 25 octombrie 2005

SUMAR

Nr.

Pagina

Nr.

HOTĂRÂRI ALE SENATULUI
28.

— Hotărâre privind Regulamentul Senatului...........

DECIZII ALE PRIMULUI-MINISTRU
2–24

475.

DECIZII ALE CURȚII CONSTITUȚIONALE
Decizia nr. 461 din 20 septembrie 2005 referitoare la
excepția de neconstituționalitate a dispozițiilor
art. 2781 alin. 1 din Codul se procedură penală.....
Decizia nr. 535 din 13 octombrie 2005 referitoare la
excepția de neconstituționalitate a dispozițiilor
art. 115 alin. (2) din Legea nr. 302/2004 privind
cooperarea judiciară internațională în materie
penală.........................................................................

Pagina

29

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

24–26
41.

26–28

— Decizie pentru numirea domnului Virgil Crecană
în funcția de secretar de stat la Ministerul Economiei
și Comerțului..............................................................

— Ordin al președintelui Autorității Naționale de
Reglementare în Domeniul Energiei pentru
aprobarea modului de aplicare a tarifelor binom de
către furnizorii de energie termică...........................

29–31

2

MONITORUL OFICIAL AL ROMÂNIEI, PARTEA I, Nr. 948/25.X.2005

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind Regulamentul Senatului
Senatul adoptă prezenta hotărâre.
Art. 1. — Se aprobă Regulamentul Senatului, prevăzut în anexa care
face parte integrantă din prezenta hotărâre.
Art. 2. — Regulamentul prevăzut la art. 1 intră în vigoare la data
publicării în Monitorul Oficial al României, Partea I.
Art. 3. — La data intrării în vigoare a prezentei hotărâri, Regulamentul
Senatului, republicat în Monitorul Oficial al României, Partea I, nr. 58 din
2 februarie 2001, cu modificările și completările ulterioare, își încetează
aplicabilitatea.
Această hotărâre a fost adoptată de Senat în ședința din 24 octombrie
2005, cu respectarea prevederilor art. 76 alin. (1) din Constituția României,
republicată.
PREȘEDINTELE SENATULUI

NICOLAE VĂCĂROIU
București, 24 octombrie 2005.
Nr. 28.
ANEXĂ

REGULAMENTUL SENATULUI
CAPITOLUL I
Organizarea Senatului
SECȚIUNEA 1
Constituirea Senatului

Art. 1. — (1) Parlamentul este organul reprezentativ
suprem al poporului român și unica autoritate legiuitoare a
țării.
(2) Parlamentul este alcătuit din Camera Deputaților și
Senat.
Art. 2. — (1) Senatul este ales pentru un mandat de
4 ani care se prelungește, de drept, numai în condițiile
excepționale prevăzute de Constituție.
(2) Senatul se organizează și funcționează potrivit
dispozițiilor Constituției, legii privind statutul deputaților și
senatorilor și prezentului regulament.
Art. 3. — Senatul nou-ales se întrunește în locul, ziua
și la ora stabilite prin decretul de convocare emis de
Președintele României, în cel mult 20 de zile de la alegeri,
potrivit art. 63 alin. (3) din Constituția României,
republicată.
Art. 4. — (1) Senatul legal constituit alege Biroul
permanent.
(2) Până la alegerea Biroului permanent, lucrările
plenului Senatului sunt conduse de cel mai în vârstă
senator, în calitate de președinte decan de vârstă, asistat

de cei mai tineri 4 senatori, în calitate de secretari
asistenți. În situația în care 2 sau mai mulți senatori au
aceeași dată de naștere, desemnarea se face în ordinea
alfabetică a numelui.
(3) Imposibilitatea exercitării atribuțiilor de către
președintele decan de vârstă ori de către unul sau mai
mulți secretari asistenți, indiferent de motiv, se constată
prin votul majorității senatorilor și atrage, de drept,
înlocuirea acestora cu următorii senatori, potrivit criteriilor
prevăzute la alin. (2).
(4) Refuzul exercitării atribuțiilor de către președintele
decan de vârstă ori de către unul sau mai mulți secretari
asistenți, indiferent de motiv, se comunică personal în
plenul Senatului și atrage, de drept, înlocuirea sa potrivit
dispozițiilor prevăzute la alin. (2).
(5) Până la alegerea Biroului permanent pot avea loc
numai dezbateri cu privire la validarea mandatelor de
senator, a procedurilor necesare depunerii jurământului sau
legate de constituirea noului Senat.
Art. 5. — (1) Pentru validarea mandatelor, Senatul alege
în prima sa ședință o comisie compusă din 15 senatori.
(2) Numărul senatorilor care sunt propuși în Comisia de
validare de fiecare partid, organizație a cetățenilor
aparținând minorităților naționale, alianță politică sau alianță
electorală este în funcție de numărul membrilor săi raportat
la numărul total al senatorilor și se stabilește prin negocieri
realizate de reprezentanții acestora.

MONITORUL OFICIAL AL ROMÂNIEI, PARTEA I, Nr. 948/25.X.2005
(3) Partidele, organizațiile cetățenilor aparținând
minorităților naționale, alianțele politice sau alianțele
electorale fac propuneri nominale în limita numărului stabilit
potrivit alin. (2).
(4) Propunerile nominale se transmit secretarilor
asistenți. Președintele decan de vârstă prezintă aceste
propuneri plenului Senatului în ordinea numărului de
senatori ai fiecărui partid, fiecărei organizații a cetățenilor
aparținând minorităților naționale, fiecărei alianțe politice
sau alianțe electorale. Senatul hotărăște asupra propunerilor
cu votul majorității senatorilor prezenți.
(5) Nu pot să facă parte din comisia de validare
senatorii împotriva cărora au fost înregistrate, la Senat,
sesizări motivate de invalidare a mandatului, anterior
constituirii comisiei.
Art. 6. — (1) Comisia de validare își începe de îndată
activitatea, alegându-și un președinte și 2 vicepreședinți,
care alcătuiesc biroul comisiei și se organizează în 4 grupe
de lucru cuprinzând fiecare câte 3 membri. Alegerea acestora
se face prin votul deschis al membrilor comisiei.
(2) Desemnarea președintelui și a vicepreședinților se
face prin negociere, potrivit configurației politice rezultate
din alegeri.
Art. 7. — (1) Secretarul general al Senatului preia
dosarele privind alegerea senatorilor de la Biroul Electoral
Central și le predă președintelui Comisiei de validare, după
constituirea acesteia.
(2) Președintele Comisiei de validare împreună cu
vicepreședinții repartizează grupelor de lucru dosarele
privind alegerea senatorilor primite de la Biroul Electoral
Central, în ordinea circumscripțiilor electorale, cu excepția
celor referitoare la membrii comisiei.
(3) Verificarea legalității alegerii senatorilor se face de
către grupele de lucru. Verificarea legalității alegerii
senatorilor care compun grupele de lucru se face de către
biroul Comisiei de validare, iar a membrilor biroului, de
către cei 12 membri ai grupelor de lucru.
(4) Grupele de lucru, respectiv biroul Comisiei de
validare, sunt obligate să prezinte, în scris, în plenul
comisiei propunerile de validare sau invalidare privind
dosarele repartizate în termen de cel mult 3 zile de la
constituirea comisiei. Propunerile grupelor de lucru și a
biroului Comisiei de validare se adoptă cu votul majorității
membrilor acestora.
(5) După expirarea termenului de 3 zile, discutarea
dosarelor nesoluționate, precum și a dosarelor membrilor
biroului Comisiei de validare se face în plenul comisiei.
(6) Comisia de validare se pronunță prin votul majorității
membrilor săi asupra propunerilor referitoare la validarea
sau invalidarea alegerii senatorilor, precum și asupra
contestațiilor primite în termen de 4 zile de la constituirea sa.
(7) Contestațiile pot fi formulate de cetățeni români cu
drept de vot.
Art. 8. — (1) Comisia de validare poate propune
invalidarea alegerii unui senator în cazul în care constată
că alegerea acestuia s-a făcut prin încălcarea dispozițiilor
legii electorale privind candidatura sau obținerea mandatului
ori în situații de fraudă dovedită sau recunoscută.
(2) Audierea senatorilor pentru care s-a propus
invalidarea alegerii este obligatorie atât în cadrul Comisiei

3

de validare, cât și în plenul Senatului. În fața Comisiei de
validare cel în cauză își poate alege un apărător dintre
membrii Senatului sau poate fi asistat de un avocat cu
drept de a pune concluzii la Înalta Curte de Casație și
Justiție.
Art. 9. — În cel mult 5 zile de la constituire Comisia
de validare întocmește un raport în care nominalizează
senatorii pentru care propune validarea sau invalidarea
mandatelor, cu motivarea propunerilor de invalidare.
Art. 10. — Raportul este aprobat de Comisia de
validare cu votul majorității membrilor acesteia. Opiniile
diferite se consemnează și fac parte din raport.
Art. 11. — Senatul se întrunește, de drept, în a 5-a zi
de la constituirea Comisiei de validare, pentru dezbaterea
raportului prezentat de președintele acesteia.
Art. 12. — (1) Senatul hotărăște prin vot asupra listei
cuprinzând numele și prenumele senatorilor propuși pentru
validarea alegerii, ordonați pe circumscripții electorale.
(2) Senatul dezbate și hotărăște prin vot cu privire la
fiecare senator propus pentru invalidare.
(3) Hotărârea privind validarea sau invalidarea alegerii
senatorilor se adoptă cu votul majorității senatorilor.
Art. 13. — (1) Senatorii a căror alegere a fost validată
depun jurământul de credință față de țară și popor, în
condițiile prevăzute de lege.
(2) Refuzul de a depune jurământul atrage pierderea
mandatului.
Art. 14. — (1) Senatul este legal constituit după
validarea mandatelor a trei pătrimi din numărul total de
senatori.
(2) Validarea mandatului de senator presupune validarea
alegerii senatorului, precum și depunerea jurământului de
către acesta.
Art. 15. — Atribuțiile Comisiei de validare revin Comisiei
juridice, de numiri, disciplină, imunități și validări, odată cu
constituirea acesteia, iar Comisia de validare își încetează
activitatea.
SECȚIUNEA a 2-a
Grupurile parlamentare

Art. 16. — (1) După validare și depunerea jurământului,
senatorii se constituie în grupuri parlamentare, care sunt
structuri interne ale Senatului. Un senator poate face parte
dintr-un singur grup parlamentar.
(2) Un grup parlamentar poate fi constituit și poate
funcționa numai dacă cuprinde cel puțin 7 senatori, care
au fost aleși pe listele aceluiași partid, ale aceleiași
organizații a cetățenilor aparținând minorităților naționale,
alianțe politice sau alianțe electorale.
(3) Senatorii membri ai unui partid politic sau ai unei
organizații a cetățenilor aparținând minorităților naționale nu
pot constitui decât un singur grup parlamentar.
(4) Senatorii care au fost aleși pe listele unei alianțe
electorale sau ale unei alianțe politice pot constitui fie
grupuri parlamentare ale partidelor sau organizațiilor
cetățenilor aparținând minorităților naționale componente, fie
un singur grup parlamentar al alianței. Partidele sau
organizațiile cetățenilor aparținând minorităților naționale pot
constitui și grupuri comune.

4

MONITORUL OFICIAL AL ROMÂNIEI, PARTEA I, Nr. 948/25.X.2005

(5) Senatorii aparținând partidelor sau organizațiilor
cetățenilor aparținând minorităților naționale care nu
întrunesc numărul necesar pentru a forma un grup
parlamentar se pot afilia altor grupuri parlamentare sau pot
constitui grupul parlamentar mixt.
(6) Dispozițiile alin. (5) se aplică în mod corespunzător
și senatorilor aleși sau deveniți independenți.
(7) Constituirea unui grup parlamentar care să
reprezinte sau să poarte denumirea unui partid, a unei
organizații a cetățenilor aparținând minorităților naționale, a
unei alianțe electorale sau alianțe politice care nu a obținut
mandate de senator în alegeri este interzisă.
Art. 17. — Grupurile parlamentare își aleg un lider, unul
sau 2 vicelideri și un secretar. La începutul fiecărei sesiuni
ordinare conducerea grupurilor parlamentare este anunțată
în plenul Senatului.
Art. 18. — (1) Liderul grupului parlamentar are
următoarele atribuții:
a) prezintă Senatului denumirea grupului, precum și
componența sa numerică și nominală;
b) prezintă Senatului reprezentanții grupului pentru
negocierile privind compunerea Biroului permanent, precum
și pentru compunerea comisiilor Senatului și a birourilor
comisiilor Senatului;
c) prezintă Senatului candidații grupului pentru funcțiile
din Biroul permanent;
d) participă, fără drept de vot, la ședințele Biroului
permanent;
e) poate cere continuarea, întreruperea sau încheierea
dezbaterilor, cu respectarea prevederilor prezentului
regulament;
f) poate solicita lista nominală a voturilor exprimate cu
prilejul dezbaterilor în plenul Senatului;
g) poate contesta rezultatul votului exprimat în plenul
Senatului;
h) poate cere pauză pentru consultări în grupul
parlamentar al cărui lider este sau, după caz, cu ceilalți
lideri ai grupurilor parlamentare;
i) poate propune modalitatea de vot;
j) poate propune, în numele grupului parlamentar,
retrimiterea proiectului de lege la comisia sesizată în fond;
k) poate propune completarea sau modificarea ordinii
de zi;
l) anunță modificările privind participarea membrilor
grupului la comisiile Senatului;
m) cere, în numele grupului parlamentar, revocarea
membrilor Biroului permanent sau a membrilor birourilor
comisiilor propuși de grupul pe care îl reprezintă;
n) informează membrii grupului asupra activităților
Senatului și ale comisiilor Senatului;
o) reprezintă grupul ori de câte ori este nevoie în
activitatea Senatului;
p) îndeplinește orice alte atribuții stabilite prin
regulamentul grupului sau decise prin votul grupului.
(2) Unul dintre viceliderii grupului îl înlocuiește pe lider
în lipsa acestuia sau ori de câte ori este nevoie, în baza
mandatului dat de acesta.
(3) Secretarul grupului asigură întocmirea documentelor
necesare grupului.
Art. 19. — (1) Orice modificare intervenită în
conducerea sau în componența unui grup parlamentar se

aduce la cunoștință, în scris, președintelui Senatului, sub
semnătura liderului de grup.
(2) Președintele de ședință informează senatorii, în
prima ședință publică, asupra modificărilor intervenite în
componența sau în conducerea grupurilor parlamentare.
Art. 20. — Repartizarea locurilor ce urmează a fi
ocupate de grupurile parlamentare, precum și de senatorii
independenți, în sala de ședință, se stabilește, prin
negociere, de liderii grupurilor parlamentare, avându-se în
vedere ordinea descrescătoare a mărimii grupurilor.
Art. 21. — (1) Grupurile parlamentare își constituie un
secretariat tehnic ale cărui mărime și structură se stabilesc
de Biroul permanent, în funcție de mărimea grupurilor.
(2) Persoanele care compun secretariatele tehnice ale
grupurilor parlamentare sunt angajate potrivit legii.
(3) Numirea și eliberarea din funcție a personalului
secretariatelor tehnice ale grupurilor parlamentare se fac
prin ordin al secretarului general al Senatului, la
propunerea grupului parlamentar respectiv, prin liderul
acestuia.
Art. 22. — (1) Grupurile parlamentare au dreptul la
mijloacele de transport și la logistica necesară în vederea
desfășurării activității, stabilite de Biroul permanent, în
funcție de mărimea grupurilor.
(2) În funcție de posibilități, Biroul permanent asigură
logistică și senatorilor care nu au aderat la nici un grup
parlamentar.
SECȚIUNEA a 3-a
Biroul permanent al Senatului

Art. 23. — (1) După constituirea legală a Senatului se
aleg președintele Senatului și ceilalți membri ai Biroului
permanent al acestuia.
(2) Biroul permanent al Senatului se compune din:
președintele Senatului, 4 vicepreședinți, 4 secretari și
4 chestori. Președintele Senatului este și președintele
Biroului permanent.
(3) Apartenența politică a membrilor Biroului permanent,
în care se include și președintele Senatului, trebuie să
reflecte configurația politică rezultată din alegeri, cu
observarea principiului consacrat de art. 16 alin. (3) teza a
doua din Constituția României, republicată.
(4) Senatorul care a fost ales independent se poate
autopropune.
Art. 24. — (1) Președintele Senatului este ales, prin vot
secret, cu buletine de vot pe care sunt înscrise, în ordinea
descrescătoare a mărimii grupului parlamentar, numele și
prenumele tuturor candidaților propuși de liderii grupurilor
parlamentare. Fiecare grup parlamentar poate face o
singură propunere.
(2) Este declarat ales președinte al Senatului candidatul
care a întrunit, la primul tur de scrutin, votul majorității
senatorilor.
(3) Dacă nici un candidat nu a întrunit numărul de
voturi necesar, se organizează un al doilea tur de scrutin,
la care participă primii 2 candidați care au obținut cel mai
mare număr de voturi sau, după caz, toți candidații care
s-au clasat pe primul loc la egalitate de voturi ori primul
clasat și toți candidații care s-au clasat pe locul al doilea,
cu un număr egal de voturi; va fi declarat ales președinte

MONITORUL OFICIAL AL ROMÂNIEI, PARTEA I, Nr. 948/25.X.2005
al Senatului candidatul care a obținut votul majorității
senatorilor.
(4) După cel de-al doilea tur de scrutin, în cazul în care
candidatul aflat pe primul loc nu a obținut votul majorității
senatorilor, se organizează noi tururi de scrutin, la care
participă candidați după sistemul prevăzut la alin. (3), în
urma cărora va fi declarat ales președinte al Senatului
candidatul care a întrunit majoritatea voturilor senatorilor
prezenți.
(5) Constatarea rezultatelor votului și întocmirea
procesului-verbal se fac de către o comisie constituită din
câte un reprezentant al fiecărui grup parlamentar.
Art. 25. — (1) Președintele este ales pe durata
mandatului Senatului.
(2) Odată cu alegerea președintelui Senatului, activitatea
președintelui de vârstă încetează.
Art. 26. — (1) Propunerea de repartizare a celorlalte
funcții din Biroul permanent se stabilește, după alegerea
președintelui, pentru toate sesiunile legislaturii, respectând
configurația politică a Senatului rezultată din alegeri, prin
negocieri între reprezentanții grupurilor parlamentare.
(2) Numărul de reprezentanți în Biroul permanent ai
fiecărui grup parlamentar, în care se include și președintele
Senatului, trebuie să respecte ponderea numărului de
senatori ai fiecărui grup față de numărul total de senatori,
atât în fiecare sesiune, cât și pe întreaga legislatură,
potrivit art. 64 alin. (5) din Constituția României,
republicată.
(3) În cazul în care nu se ajunge la un acord în cel
mult 3 zile, problemele rămase în divergență se supun
plenului Senatului, care decide prin votul majorității
membrilor săi.
(4) Constatarea rezultatelor votului și întocmirea
procesului-verbal se fac de către comisia prevăzută la
art. 24 alin. (5).
Art. 27. — (1) Alegerea vicepreședinților, secretarilor și
chestorilor se face la începutul fiecărei sesiuni ordinare,
conform art. 26 alin. (1) și (2).
(2) În vederea depunerii propunerilor nominale, Senatul
validează prin votul majorității senatorilor repartizarea
funcțiilor din Biroul permanent ce revin fiecărui grup
parlamentar în acea sesiune.
(3) Propunerile nominale pentru funcțiile de
vicepreședinte, secretar și chestor repartizate se anunță în
plenul Senatului de către liderii grupurilor parlamentare
respective. Lista candidaților propuși pentru funcțiile din
Biroul permanent se supune în întregime votului Senatului
și se aprobă cu majoritatea voturilor senatorilor. Dacă nu
se realizează această majoritate se organizează un nou tur
de scrutin, în care lista este aprobată cu majoritatea
voturilor senatorilor prezenți.
Art. 28. — (1) Odată cu alegerea celorlalți membri ai
Biroului permanent, activitatea secretarilor asistenți
desemnați în condițiile art. 4 încetează.
(2) În locul secretarilor asistenți a căror activitate a
încetat, președintele Senatului va nominaliza 2 dintre
secretarii aleși în calitate de secretari de ședință, cu
respectarea următoarelor reguli: un secretar de la
majoritate, unul de la opoziție și cu observarea art. 16
alin. (3) teza a doua din Constituția României, republicată.

5

Art. 29. — Calitatea de președinte al Senatului, de
vicepreședinte, secretar sau chestor încetează, înainte de
expirarea mandatului, ca urmare a pierderii calității de
senator, potrivit art. 70 alin. (2) din Constituția României,
republicată, a demisiei din funcție sau a revocării în
condițiile prezentului regulament.
Art. 30. — (1) Revocarea din funcție a președintelui
Senatului poate fi propusă la cererea a minimum o treime
din numărul total al senatorilor, în cel puțin una dintre
următoarele împrejurări:
a) încalcă prevederile Constituției;
b) încalcă grav sau în mod repetat prevederile
Regulamentului Senatului ori ale Regulamentului ședințelor
comune.
(2) Revocarea din funcția de președinte al Senatului
poate fi propusă și de jumătate plus unu din numărul total
al senatorilor.
(3) Propunerea de revocare prevăzută la alin. (1) sau
(2) se face în scris, sub semnătura inițiatorilor, o singură
dată într-o sesiune.
(4) Propunerea de revocare se depune la Biroul
permanent, care analizează, în prima sa ședință,
îndeplinirea condițiilor prevăzute la alin. (1) sau (2) și
decide, prin vot, introducerea acesteia în proiectul de
ordine de zi a următoarei ședințe de plen.
Art. 31. — (1) Președintele Senatului căruia i s-a cerut
revocarea nu poate conduce ședința Biroului permanent
sau pe cea de plen în care se discută revocarea sa.
(2) La conducerea ședințelor prevăzute la alin. (1),
președintele Senatului va fi înlocuit de unul dintre
vicepreședinți, desemnat de Biroul permanent.
Art. 32. — (1) Propunerea de revocare se prezintă în
plenul Senatului. Dacă propunerea de revocare este
aprobată prin votul secret al majorității senatorilor, funcția
de președinte devine vacantă și, imediat, se organizează
alegeri în conformitate cu prevederile art. 24.
(2) Pe perioada vacanței funcției de președinte al
Senatului, atribuțiile acestuia vor fi îndeplinite de unul dintre
vicepreședinți, desemnat de Biroul permanent.
(3) După alegerea unui nou președinte al Senatului se
renegociază, dacă este cazul, de îndată, repartizarea
celorlalte funcții din Biroul permanent, procedându-se
potrivit dispozițiilor prezentului regulament, astfel încât noul
Birou permanent să reflecte configurația politică rezultată
din alegeri.
Art. 33. — (1) Revocarea oricăruia dintre ceilalți membri
ai Biroului permanent poate fi solicitată de grupul
parlamentar care l-a propus.
(2) Propunerea de revocare se depune la Biroul
permanent, care decide introducerea ei în proiectul de
ordine de zi a următoarei ședințe de plen.
Art. 34. — Vicepreședintele sau secretarul căruia i s-a
propus revocarea nu poate participa, după caz, la
conducerea ședinței Biroului permanent sau la conducerea
celei de plen, în care se discută această cerere, dar își
poate exercita dreptul de vot.
Art. 35. — Propunerea de revocare se prezintă în
plenul Senatului. Dacă propunerea de revocare este
aprobată cu votul secret al majorității senatorilor, funcția
respectivă din Biroul permanent devine vacantă și, în
aceeași ședință, liderul grupului parlamentar anunță

6

MONITORUL OFICIAL AL ROMÂNIEI, PARTEA I, Nr. 948/25.X.2005

nominalizarea altui candidat care este supus votului
plenului Senatului.
Art. 36. — (1) Biroul permanent al Senatului are
următoarele atribuții:
a) propune datele de începere și de terminare ale
fiecărei sesiuni a Senatului, cu respectarea art. 66 alin. (1)
din Constituția României, republicată;
b) cere președintelui Senatului convocarea în sesiune
extraordinară, conform art. 66 alin. (2) din Constituția
României, republicată;
c) propune înscrierea pe ordinea de zi a aprobării
Regulamentului Senatului sau a modificărilor acestuia;
d) pregătește și asigură desfășurarea în bune condiții a
lucrărilor Senatului;
e) primește proiectele de lege sau propunerile legislative
și decide:
— reținerea proiectului la Senat și sesizarea comisiilor
permanente competente în vederea întocmirii rapoartelor și
avizelor, în cazul în care Senatul este competent să
dezbată și să adopte ca primă Cameră sesizată, precum
și în cazul în care Senatul este sesizat de către Camera
Deputaților;
— transmiterea proiectelor de lege sau a propunerilor
legislative Camerei Deputaților, în cazul în care aceasta
este competentă să le dezbată și să le adopte ca primă
Cameră sesizată, ca urmare a hotărârii plenului Senatului
și cu avizul Comisiei juridice, de numiri, disciplină, imunități
și validări;
f) dispune difuzarea proiectelor de lege, a propunerilor
legislative sau a rapoartelor comisiilor tuturor senatorilor,
după îndeplinirea cerinței prevăzute la lit. e) și publicarea
acestora pe site-ul Senatului;
g) stabilește, cu consultarea președinților comisiilor,
repartizarea proiectelor de lege și a inițiativelor legislative
către comisii pentru amendamente, avize și întocmirea
rapoartelor, precum și termenul pentru fiecare dintre
acestea;
h) întocmește proiectul ordinii de zi a ședințelor
Senatului și programul de activitate, cu consultarea liderilor
grupurilor parlamentare, a președinților comisiilor
permanente și a reprezentantului Guvernului pentru relația
cu Parlamentul, și dispune publicarea acestora pe site-ul
Senatului;
i) stabilește, cu consultarea liderilor grupurilor
parlamentare, timpul total de dezbatere și alocarea acestuia
pentru luări de cuvânt la dezbaterile politice, precum și
timpul total necesar și alocarea acestuia pentru luări de
cuvânt la declarațiile politice;
j) organizează relațiile Senatului cu parlamentele altor
state sau cu organizațiile parlamentare internaționale;
k) supune spre aprobare Senatului componența
numerică și nominală a delegațiilor la organizațiile
parlamentare internaționale, pe baza deciziilor negociate de
reprezentanții grupurilor parlamentare;
l) supune aprobării Senatului proiectul de buget al
acestuia și contul de încheiere a exercițiului bugetar;
m) aprobă regulamentele comisiilor permanente;
n) exercită controlul financiar-contabil intern, prin
intermediul chestorilor, și ia hotărârile ce se impun în acest
domeniu;

o) supune aprobării Senatului structura serviciilor
acestuia;
p) propune Senatului numirea sau revocarea secretarului
general și a secretarului general adjunct;
q) aprobă statul de funcții și regulamentele de
organizare și funcționare a serviciilor Senatului, la
propunerea secretarului general;
r) controlează activitatea serviciilor Senatului;
s) aprobă Regulamentul privind paza și accesul în
sediul Senatului;
ș) adoptă hotărâri care sunt obligatorii pentru senatori și
aparatul tehnic;
t) îndeplinește orice alte atribuții prevăzute de lege, de
prezentul regulament sau hotărâte de Senat.
(2) Dezbaterile Biroului permanent al Senatului se
consemnează în stenograme și procese-verbale și se
înregistrează audio. La decizia Biroului permanent, se pot
realiza și înregistrări video ale ședințelor.
(3) Senatorii pot obține, de îndată, copii de pe
stenogramele Biroului permanent, cu excepția părților
declarate confidențiale prin votul Biroului permanent, care
pot fi numai consultate.
Art. 37. — (1) Biroul permanent se convoacă din oficiu
de către președintele Senatului sau la solicitarea a cel
puțin 5 dintre ceilalți membri ai săi, a unui grup
parlamentar sau a cel puțin 7 senatori independenți.
(2) Convocarea trebuie însoțită de o propunere de
ordine de zi și, eventual, de o propunere privind invitarea
altor persoane la anumite puncte de pe ordinea de zi.
(3) Biroul permanent invită la lucrările sale liderii
grupurilor parlamentare, președinții comisiilor parlamentare
sau alte persoane, ori de câte ori consideră necesar.
Art. 38. — (1) Biroul permanent lucrează în prezența
majorității membrilor săi și adoptă hotărârile cu votul
deschis al majorității membrilor prezenți. Hotărârile
importante se publică pe site-ul Senatului.
(2) Oricare membru al Biroului permanent poate cere
consemnarea în stenogramă sau în procesul-verbal a
rezultatului nominal al votului.
Art. 39. — (1) Președintele Senatului are următoarele
atribuții:
a) convoacă Senatul în sesiuni ordinare și extraordinare;
b) conduce lucrările Senatului și asigură respectarea
programului orar și a ordinii de zi;
c) acordă cuvântul, moderează discuțiile, sintetizează
problemele supuse dezbaterii, stabilește ordinea votării
explică semnificația votului și anunță rezultatul votului;
d) asigură menținerea ordinii în timpul dezbaterilor și
respectarea Constituției și a Regulamentului Senatului;
e) convoacă și conduce lucrările Biroului permanent;
f) reprezintă Senatul în relațiile cu Președintele
României, Camera Deputaților, Guvernul, Curtea
Constituțională, precum și cu alte autorități și instituții
interne ori internaționale;
g) poate sesiza Curtea Constituțională, în condițiile
prevăzute la art. 146 lit. a), b), c) și e) din Constituția
României, republicată;
h) dispune de fondul președintelui, conform legii și în
limitele prevederilor bugetare;
i) aprobă decontarea cheltuielilor pentru deplasările în
străinătate;

MONITORUL OFICIAL AL ROMÂNIEI, PARTEA I, Nr. 948/25.X.2005
j) aprobă indemnizațiile persoanelor utilizate în cadrul
Senatului în calitate de colaboratori, precum și decontarea
cheltuielilor suportate de persoanele invitate la Senat,
potrivit legii;
k) prezintă Biroului permanent rapoarte anuale privind
utilizarea fondului președintelui;
l) îndeplinește orice alte atribuții prevăzute de lege, de
prezentul regulament sau hotărâte de Senat.
(2) Președintele Senatului asigură interimatul funcției de
Președinte al României, conform art. 98 din Constituția
României, republicată.
Art. 40. — (1) Vicepreședinții îndeplinesc atribuțiile
stabilite de Biroul permanent sau încredințate de
președintele Senatului.
(2) Vicepreședinții conduc activitatea Biroului permanent
și a Senatului, la solicitarea președintelui sau, în absența
acestuia, prin decizie.
(3) În perioada în care președintele Senatului asigură
interimatul funcției de Președinte al României, atribuțiile
președintelui Senatului se exercită de unul dintre
vicepreședinți, desemnat de președintele Senatului.
(4) Fiecare vicepreședinte coordonează și activitatea
unor comisii permanente stabilite de Biroul permanent.
(5) În îndeplinirea atribuțiilor prevăzute la alin. (4),
vicepreședintele coordonator poate participa la lucrările
comisiilor, fără drept de vot, prezentând informări Biroului
permanent.
Art. 41. — (1) Secretarii Senatului au următoarele
atribuții curente în activitatea de legiferare:
a) participă la conducerea ședințelor de plen, asistându-l
pe președintele Senatului în ordinea hotărâtă de Biroul
permanent, aparținând, de regulă, unul majorității și celălalt
opoziției;
b) semnalează președintelui înscrierile la cuvânt, în
ordinea în care acestea au fost făcute;
c) prezintă președintelui propunerile, amendamentele și
orice alte comunicări adresate Senatului;
d) urmăresc prezența senatorilor la lucrări;
e) verifică cvorumul de ședință și efectuează apelul
nominal, din dispoziția președintelui;
f) consemnează rezultatul votului atunci când acest
lucru se impune;
g) răspund de evidența hotărârilor adoptate;
h) urmăresc întocmirea stenogramelor și verifică
transmiterea lor spre publicare în Monitorul Oficial al
României, Partea a II-a;
i) urmăresc evidența situației proiectelor de lege și a
propunerilor legislative înregistrate la Senat și țin legătura
cu autoritățile publice implicate în procedura de legiferare,
potrivit repartizării Biroului permanent;
j) urmăresc avizele preliminare, necesare pentru
propunerile legislative;
k) urmăresc evidența proiectelor de lege și a
propunerilor legislative transmise de la Camera Deputaților
pentru care Senatul decide în mod definitiv;
l) îndeplinesc orice alte atribuții prevăzute de lege, de
prezentul regulament, hotărâte de Biroul permanent sau de
Senat.
(2) Atribuțiile prevăzute la alin. (1) lit. g)—k) se
îndeplinesc prin serviciile Senatului.

7

Art. 42. — (1) Chestorii Senatului au următoarele atribuții:
a) prezintă Senatului proiectul de buget și contul de
încheiere a exercițiului bugetar anual;
b) verifică modul de gestionare a patrimoniului și
exercită controlul financiar intern asupra cheltuielilor
efectuate;
c) verifică funcționarea și calitatea serviciilor Senatului,
potrivit repartizării Biroului permanent;
d) asigură menținerea ordinii în timpul ședințelor de plen
și în întregul sediu al Senatului;
e) îndeplinesc orice alte atribuții prevăzute de lege, de
prezentul regulament, hotărâte de Biroul permanent sau de
Senat.
(2) Chestorii prezintă informări Biroului permanent, iar la
sfârșitul fiecărei sesiuni ordinare prezintă Senatului un
raport cu privire la rezultatele controalelor efectuate.
SECȚIUNEA a 4-a
Comisiile Senatului
1. Dispoziții comune

Art. 43. — Comisiile sunt structuri interne de lucru ale
Senatului, constituite pentru pregătirea activității de
legiferare, precum și pentru realizarea funcției de control
parlamentar.
Art. 44. — (1) Senatul își constituie comisii permanente
și poate institui comisii de anchetă, comisii speciale,
inclusiv comisii paritare de mediere, sau comisii comune cu
Camera Deputaților.
(2) Numărul comisiilor de anchetă, speciale sau
comune, denumirea și competența fiecărei astfel de comisii,
precum și numărul membrilor acestora se hotărăsc de
către Senat, la propunerea Biroului permanent.
Art. 45. — (1) Numărul locurilor în comisii, ce revine
fiecărui grup parlamentar, se stabilește, în termenul hotărât
de Biroul permanent, prin negocieri între reprezentanții
grupurilor parlamentare, astfel încât să se respecte
configurația politică a Senatului rezultată din alegeri. În
cazul în care unul dintre membrii comisiei demisionează
din grupul parlamentar care l-a propus, liderul grupului
respectiv poate propune un alt reprezentant.
(2) Problemele rămase în divergență după termenul
stabilit la alin. (1) se supun direct votului Senatului.
Art. 46. — (1) Propunerile nominale se anunță de către
liderii grupurilor parlamentare în termenul stabilit de Biroul
permanent, cu observarea principiului consacrat de art. 16
alin. (3) teza a doua din Constituția României, republicată.
(2) Toți senatorii, cu excepția președintelui Senatului,
sunt obligați să facă parte din cel puțin o comisie
permanentă.
(3) Un senator nu poate face parte din mai mult de
două comisii permanente, cu excepția Comisiei pentru
regulament.
(4) Senatul aprobă componența nominală a fiecărei
comisii cu votul deschis al majorității senatorilor prezenți.
Art. 47. — Liderii grupurilor parlamentare pot anunța
oricând decizia grupului de a opera schimbări între membrii
grupului privind apartenența la comisii, cu respectarea
numărului total al membrilor comisiei, a numărului de
reprezentanți ai grupului respectiv și a prevederilor art. 46
alin. (3). Schimbările se supun votului Senatului.

8

MONITORUL OFICIAL AL ROMÂNIEI, PARTEA I, Nr. 948/25.X.2005

Art. 48. — (1) Comisiile sunt conduse de un birou
compus din: un președinte, un vicepreședinte și un
secretar.
(2) Un senator poate face parte din biroul de conducere
al unei singure comisii permanente.
Art. 49. — Componența membrilor birourilor comisiilor
pe grupuri parlamentare se stabilește prin negocieri între
reprezentanții acestora, astfel încât să se respecte
configurația politică a Senatului rezultată din alegeri,
precum și principiul consacrat de art. 16 alin. (3) teza a
doua din Constituția României, republicată. Componența
astfel stabilită se supune votului plenului Senatului.
Art. 50. — (1) Propunerile nominale pentru funcțiile din
birourile comisiilor se fac prin lider de grupurile
parlamentare cărora le-au fost atribuite, cu observarea
principiului prevăzut de art. 16 alin. (3) teza a doua din
Constituția României, republicată.
(2) În prima ședință a comisiilor, convocată de
președintele Senatului, se aduce la cunoștință membrilor
acestora componența birourilor, negociată potrivit alin. (1).
Art. 51. — (1) Revocarea unui membru al biroului
comisiei se face de către grupul care l-a desemnat.
(2) Funcția respectivă devine vacantă, iar grupul
parlamentar, prin liderul său, face o nouă desemnare.
(3) Pierderea calității de membru al unui grup
parlamentar atrage încetarea de drept a funcției de
conducere în cadrul unei comisii parlamentare.
Art. 52. — Locurile vacante din birourile comisiilor sunt
ocupate numai de către senatori aparținând grupului
parlamentar căruia i-a fost atribuită funcția respectivă,
nominalizați de liderul grupului, potrivit art. 49.
Art. 53. — Comisiile adoptă propriul regulament de
organizare și funcționare, care se supune aprobării Biroului
permanent și se revizuiește ori de câte ori este necesar.
Art. 54. — Biroul fiecărei comisii întocmește propuneri
pe care le supune votului comisiei privind:
a) ordinea de zi a fiecărei ședințe;
b) atribuțiile ce revin fiecărui senator în cadrul comisiei;
c) constituirea de subcomisii, precum și sarcinile și
competența acestora;
d) organizarea de ședințe, de consultări sau audieri pe
diverse teme din domeniul de activitate a comisiei;
e) alte măsuri ce interesează bunul mers al activităților
comisiei.
Art. 55. — Președintele comisiei are următoarele
atribuții:
a) asigură reprezentarea comisiei în raporturile cu Biroul
permanent și cu celelalte comisii;
b) conduce ședințele comisiei, conform normelor stabilite
în Regulamentul Senatului și în regulamentul comisiei;
c) invită, din proprie inițiativă sau la solicitarea
membrilor comisiei, să participe la lucrările comisiei
persoane din afara acesteia;
d) are acces sau poate desemna un alt reprezentant al
comisiei la ședințele altor comisii care examinează lucrări
ce prezintă importanță pentru comisia pe care o conduce;
e) semnează rapoartele și celelalte acte elaborate de
comisie;
f) îndeplinește alte atribuții prevăzute de regulamentul
comisiei sau stabilite prin votul majorității membrilor
acesteia.

Art. 56. — Vicepreședintele îndeplinește, în lipsa sau la
cererea președintelui, atribuțiile acestuia, precum și alte
atribuții prevăzute de regulamentul comisiei sau stabilite
prin votul comisiei.
Art. 57. — Secretarul comisiei are următoarele atribuții:
a) ține evidența prezenței senatorilor la ședințele
comisiei;
b) urmărește primirea avizelor de la celelalte comisii
permanente și a punctului de vedere al Guvernului;
c) asigură redactarea tuturor actelor comisiei;
d) numără voturile exprimate în ședințele comisiei;
e) urmărește întocmirea proceselor-verbale ale ședințelor
comisiei;
f) contrasemnează toate actele comisiei;
g) îndeplinește orice alte atribuții prevăzute de
regulamentul comisiei sau stabilite prin votul acesteia.
Art. 58. — (1) Convocarea ședințelor comisiei se face,
potrivit programului de lucru al Senatului, de președintele
acesteia sau, în lipsa sa, de vicepreședintele care îl
înlocuiește, pe baza hotărârii biroului comisiei.
(2) Ședințele comisiilor pot avea loc în același timp cu
cele ale plenului, numai cu aprobarea Senatului.
(3) În afara programului de lucru, comisiile pot fi
convocate și pot ține ședințe cu aprobarea sau din
dispoziția Biroului permanent. Aceste ședințe trebuie
anunțate tuturor membrilor comisiei cu cel puțin 24 de ore
înainte.
Art. 59. — (1) Comisiile pot adopta avize și rapoarte
numai în prezența majorității membrilor.
(2) Avizele și rapoartele comisiilor se adoptă cu votul
majorității membrilor prezenți.
(3) Votul în comisie este deschis. La propunerea
oricărui membru, comisia poate decide prin vot ca anumite
avize și rapoarte să fie supuse votului secret.
(4) La propunerea oricărui membru, votul se va
consemna nominal în procesul-verbal sau în stenogramă.
Art. 60. — (1) Senatorul care absentează nemotivat la
3 ședințe ale unei comisii speciale, de anchetă sau de
mediere va fi înlocuit de drept de grupul parlamentar
respectiv.
(2) La ședințele comisiilor pot participa și senatori din
alte comisii sau deputați care au legătură cu materialele
aflate în dezbatere, fără a avea drept de vot.
(3) Biroul comisiei hotărăște condițiile și limitele
participării la ședințele comisiei a unor persoane interesate,
care au înaintat acesteia o cerere scrisă și motivată, sau a
personalului de specialitate al Senatului.
Art. 61. — (1) Membrii Guvernului sau reprezentanții
mandatați ai acestora au acces la lucrările comisiilor.
(2) În cazul în care comisiile solicită participarea la
lucrările lor a unor membri ai Guvernului sau a
conducătorilor unor instituții publice, prezența acestora este
obligatorie.
(3) Data la care are loc ședința comisiei și subiectul în
legătură cu care sunt convocați vor fi aduse la cunoștință
acestora cu minimum 48 de ore înainte.
(4) În cazul propunerilor legislative, la dezbateri în
comisii sunt invitați, în scris și cu cel puțin 3 zile înainte,
inițiatorii.
Art. 62. — (1) La ședințele comisiilor pot asista
reprezentanții presei.

MONITORUL OFICIAL AL ROMÂNIEI, PARTEA I, Nr. 948/25.X.2005
(2) Comisia, cu majoritate de voturi, decide, în funcție
de ordinea de zi, asupra caracterului dezbaterilor.
Art. 63. — (1) În cadrul dezbaterilor din comisii nimeni
nu poate lua cuvântul decât dacă îi este acordat de
președinte.
(2) Vorbitorii sunt obligați să se refere strict la subiectul
aflat în discuție. În caz contrar, președintele le retrage
cuvântul.
(3) La propunerea oricărui membru, comisia poate hotărî
limitarea duratei unor dezbateri sau a luărilor de cuvânt, cu
votul a două treimi din numărul membrilor comisiei.
Art. 64. — (1) În prima ședință după primirea proiectului
de lege sau a propunerii legislative, comisia poate
desemna, dintre membrii care își exprimă dorința sau la
propunerea președintelui, unul sau mai mulți raportori.
(2) Rapoartele și avizele vor cuprinde opinia majorității
membrilor comisiei, opinii separate, motivate ale altor
senatori din comisie, la cererea acestora, precum și
rezultatul voturilor și menționarea amendamentelor admise
sau respinse, în anexe distincte.
Art. 65. — (1) Lucrările comisiilor se consemnează în
procese-verbale și, prin decizia comisiei, vor fi stenografiate
sau înregistrate audiovideo, la cererea membrilor comisiei.
(2) Senatorii care nu sunt membri ai comisiei pot
consulta, la sediul comisiei, actele și documentele acesteia,
fără ca lucrările comisiei să fie stânjenite.
(3) Actele și documentele comisiilor pot fi consultate și
de alte persoane interesate, numai cu aprobarea biroului
comisiei.
(4) Toate actele și documentele emise de comisie vor fi
semnate de președintele și de secretarul de ședință.
(5) Secretarul comisiei supraveghează personalul de
specialitate al acesteia, însărcinat cu evidența și păstrarea
tuturor actelor și documentelor comisiei.
2. Comisiile permanente

Art. 66. — (1) Comisiile permanente funcționează pe
toată durata mandatului Senatului.
(2) Comisiile permanente sunt următoarele:
I. Comisia juridică, de numiri, disciplină, imunități și
validări;
II. Comisia pentru buget, finanțe, activitate bancară și
piață de capital;
III. Comisia economică, industrii și servicii;
IV. Comisia pentru agricultură, silvicultură și dezvoltare
rurală;
V. Comisia pentru politică externă;
VI. Comisia pentru administrație publică, organizarea
teritoriului și protecția mediului;
VII. Comisia pentru apărare, ordine publică și siguranță
națională;
VIII. Comisia pentru muncă, familie și protecție socială;
IX. Comisia pentru învățământ, știință, tineret și sport;
X. Comisia pentru sănătate publică;
XI. Comisia pentru cultură, artă și mijloace de informare
în masă;
XII. Comisia pentru drepturile omului, culte și minorități;
XIII. Comisia pentru egalitatea de șanse;
XIV. Comisia pentru privatizare și administrarea activelor
statului;

9

XV. Comisia pentru cercetarea abuzurilor, combaterea
corupției și petiții;
XVI. Comisia pentru regulament.
(3) Regulamentul comisiilor permanente va cuprinde, în
detaliu, domeniul lor specific de activitate.
(4) Comisia pentru regulament este o comisie
permanentă specială formată din câte un reprezentant al
fiecărui grup parlamentar. Membrii Comisiei pentru
regulament nu pot face parte din Biroul permanent.
Art. 67. — În domeniul lor de activitate, comisiile
permanente au următoarele atribuții:
a) examinează proiecte și propuneri legislative, în
vederea elaborării rapoartelor sau avizelor;
b) solicită rapoarte, informații sau documente de la
autoritățile publice;
c) efectuează anchete parlamentare și prezintă rapoarte
Biroului permanent;
d) controlează modul în care ministerele și celelalte
organe ale administrației publice îndeplinesc Programul de
guvernare aprobat de Parlament, în domeniile lor specifice
de activitate;
e) dezbat și hotărăsc asupra altor probleme transmise
de Biroul permanent;
f) îndeplinesc alte atribuții prevăzute în regulamentul
propriu sau hotărâte de Senat.
Art. 68. — Biroul permanent trimite proiectele de lege,
propunerile legislative sau amendamentele comisiilor în
competența cărora intră materia reglementată prin acestea,
spre dezbatere și elaborarea rapoartelor sau avizelor.
Art. 69. — (1) Orice comisie permanentă care se
consideră competentă cu privire la un proiect de lege sau
o propunere legislativă, trimisă de Biroul permanent altei
comisii, poate solicita acestuia, cu cel puțin 5 zile înainte
de termenul stabilit pentru depunerea raportului, să îi fie
transmise spre avizare sau pentru întocmirea unui raport
comun.
(2) În caz de refuz din partea Biroului permanent,
Senatul hotărăște asupra solicitării comisiei, prin votul
majorității senatorilor prezenți.
Art. 70. — (1) Dacă o comisie permanentă consideră
că un proiect de lege sau o propunere legislativă este de
competența în fond a altei comisii, poate cere Biroului
permanent transmiterea proiectului de lege sau a propunerii
legislative către acea comisie, în termen de cel mult 5 zile
de la înregistrarea la comisie.
(2) În caz de refuz din partea Biroului permanent sau în
cazul unui conflict de competență între comisii, se
procedează potrivit art. 69 alin. (2).
Art. 71. — (1) Comisia permanentă sesizată în fond
primește și analizează avizele celorlalte comisii care
examinează proiectul de lege sau propunerea legislativă, în
termenul stabilit de Biroul permanent.
(2) În cazul nerespectării acestui termen, comisia
sesizată în fond poate redacta raportul fără a mai aștepta
avizul sau avizele respective.
Art. 72. — (1) În raportul comisiilor sesizate în fond se
fac referiri motivate la avizele celorlalte comisii care au
examinat proiectul, la avizul Consiliului Legislativ și al altor
instituții sau organisme care, potrivit legii, sunt competente
să avizeze un proiect de lege sau o propunere legislativă,
precum și la toate amendamentele, inclusiv cele prevăzute

10

MONITORUL OFICIAL AL ROMÂNIEI, PARTEA I, Nr. 948/25.X.2005

în punctul de vedere al Guvernului. În cazul
amendamentelor respinse se menționează motivele avute
în vedere.
(2) Raportul care se înaintează Biroului permanent va
cuprinde propuneri motivate privind admiterea fără
modificări a actului examinat, respingerea acestuia sau
admiterea lui cu modificări.
(3) În toate cazurile raportul va cuprinde, în anexe
distincte, amendamentele admise și cele respinse de
comisie, cu motivarea corespunzătoare, precizând Camera
decizională pentru fiecare amendament admis sau respins.
(4) În cazul în care o comisie examinează în fond mai
multe proiecte de lege și propuneri legislative care au
același obiect de reglementare, aceasta va întocmi un
singur raport de admitere, cu respectarea prevederilor
alin. (1)—(3).
(5) Pentru fiecare dintre celelalte proiecte de lege sau
propuneri legislative se întocmește raport de respingere.
(6) Prevederile alineatelor precedente se aplică și
ordonanțelor Guvernului, cu obligația de a fi prevăzute în
raport și măsurile necesare cu privire la efectele juridice
produse pe perioada de aplicare a ordonanțelor respective.
Art. 73. — Raportul comisiei sesizate în fond se depune
la Biroul permanent în termenul stabilit de acesta.
Termenul poate fi modificat, la cererea motivată a comisiei,
fără a depăși 15 zile de la data sesizării de către Biroul
permanent, în cazul ordonanțelor de urgență și în cazul în
care Senatul este prima Cameră sesizată.
Art. 74. — (1) Avizarea amendamentelor scrise, depuse
de senatori, se face de către comisia sesizată în fond și,
numai dacă aceasta consideră necesar, avizarea se va
face și de către o altă comisie.
(2) Pentru observațiile formulate în plen cu privire la
probleme de redactare, avizarea se face oral de către
raportorul comisiei sesizate în fond.
(3) Data amendamentului este data înregistrării sale la
comisie, care va ține o evidență specială a tuturor
amendamentelor depuse.
Art. 75. — Comisiile permanente pot ține ședințe
comune prin decizia Biroului permanent. În asemenea
situații, comisiile dezbat și adoptă un raport sau aviz
comun.
Art. 76. — (1) Orice comisie permanentă poate iniția o
anchetă parlamentară, în limitele competențelor sale
materiale, privitoare la activitatea desfășurată de un
minister sau de altă autoritate publică centrală ori a unei
instituții de sub autoritatea acestora.
(2) Pentru a obține încuviințarea, comisia permanentă
va prezenta o cerere scrisă, temeinic motivată, adoptată cu
votul majorității membrilor săi, în care vor fi enunțate
obiectivele și scopul anchetei, mijloacele necesare de
realizare și termenul de depunere a raportului.
(3) Biroul permanent al Senatului va decide asupra
cererii, precum și dacă raportul se supune dezbaterii sau
aprobării Senatului.
(4) În vederea desfășurării anchetei, comisia permanentă
poate invita, pentru a da relații, orice demnitar, funcționar
sau angajat al Guvernului și al celorlalte organe ale
administrației publice.
(5) Persoanele invitate pentru audiere vor fi înștiințate
despre subiectul, data și condițiile audierii cu cel puțin

5 zile înainte. Cheltuielile de deplasare și, eventual, de
cazare vor fi suportate din bugetul Senatului, la solicitarea
persoanelor invitate, în condițiile aprobate de Biroul
permanent.
(6) Prezența la audieri este obligatorie. Persoanele care,
cu rea-credință, nu răspund solicitărilor comisiilor Senatului
vor fi sancționate, potrivit legii.
(7) Procedura audierii este cea prevăzută în
regulamentele comisiilor permanente.
3. Comisii speciale

Art. 77. — (1) La propunerea Biroului permanent,
Senatul poate hotărî constituirea unor comisii speciale
pentru elaborarea unor propuneri legislative sau pentru alte
scopuri, indicate în hotărârea de înființare a comisiei.
(2) Prin hotărârea de înființare se vor preciza, la
propunerea Biroului permanent, senatorii ce compun
comisia și biroul acesteia, precum și termenul la care va fi
depus raportul comisiei.
(3) Propunerile legislative elaborate de comisia specială
se distribuie senatorilor pentru formularea de
amendamente, în termenul stabilit de Biroul permanent. Pe
baza amendamentelor, comisia va întocmi raportul după
regulile de funcționare a comisiei permanente.
(4) Raportul comisiei este depus la Biroul permanent,
care va asigura includerea lui în proiectul ordinii de zi, în
termen de cel mult 10 zile de la data depunerii.
(5) La cererea motivată a comisiei, Senatul poate
aproba prelungirea termenului stabilit pentru depunerea
raportului. În acest caz comisia poate prezenta la termen
un raport preliminar.
(6) Membrii comisiilor speciale își păstrează și calitatea
de membri ai comisiilor permanente.
(7) Celelalte probleme legate de organizarea și
funcționarea comisiilor speciale vor fi reglementate de
birourile acestora, în măsura în care prevederile art. 43—65
nu sunt îndestulătoare.
4. Comisii de anchetă

Art. 78. — (1) La cererea unei treimi din numărul
membrilor săi, Senatul poate hotărî înființarea unei comisii
de anchetă, fiind aplicabile prevederile art. 43—65, art. 76
și ale art. 77 alin. (2)—(7). Raportul comisiei se depune la
Biroul permanent, care îl include pe ordinea de zi a
plenului Senatului în cel mult 15 zile.
(2) După dezbaterea raportului Senatul adoptă o
hotărâre cu privire la acesta.
Art. 79. — (1) Comisia de anchetă poate invita orice
persoană care poate avea cunoștință despre o faptă sau o
împrejurare de natură să servească la aflarea adevărului în
cauza care formează obiectul activității comisiei.
(2) La cererea comisiei de anchetă, orice persoană care
cunoaște fapte sau împrejurări în legătură cu obiectul
cercetării ori care deține un mijloc de probă este obligată
să le aducă la cunoștință sau să le înfățișeze. Instituțiile și
organizațiile sunt obligate, în condițiile legii, să răspundă la
solicitările comisiei de anchetă în termenul stabilit de
aceasta.
(3) Când, pentru lămurirea unor fapte sau împrejurări în
vederea aflării adevărului, sunt necesare cunoștințele unor

MONITORUL OFICIAL AL ROMÂNIEI, PARTEA I, Nr. 948/25.X.2005
experți, comisia de anchetă poate dispune efectuarea de
expertize.
CAPITOLUL II
Desfășurarea lucrărilor Senatului
SECȚIUNEA 1
Sesiunile și actele Senatului

Art. 80. — Senatul își desfășoară activitatea în două
sesiuni ordinare pe an. Prima sesiune începe în luna
februarie și nu poate depăși sfârșitul lunii iunie. A doua
sesiune începe în luna septembrie și nu poate depăși
sfârșitul lunii decembrie.
Art. 81. — (1) Senatul se întrunește și în sesiuni
extraordinare, la cererea Președintelui României, a Biroului
permanent ori a cel puțin o treime din numărul total al
senatorilor.
(2) Cererea de convocare a unei sesiuni extraordinare
se face în scris și va cuprinde motivul, ordinea de zi
propusă și durata de desfășurare a sesiunii extraordinare.
(3) Convocarea se face de președintele Senatului.
Președintele poate să nu ia în considerare cererile de
convocare a unei sesiuni extraordinare, care nu îndeplinesc
condițiile prevăzute la alin. (1) și (2).
(4) Respingerea de către Senat a ordinii de zi propuse
împiedică ținerea sesiunii extraordinare.
Art. 82. — (1) În timpul sesiunilor, senatorii lucrează în
ședințe în plen, în comisii, în grupuri parlamentare, în
circumscripțiile electorale ori îndeplinesc alte activități
dispuse de Biroul permanent.
(2) În afara sesiunilor, senatorii își pot desfășura
activitatea din dispoziția sau cu aprobarea Biroului
permanent, în comisii permanente, speciale sau de
anchetă, în grupuri parlamentare, în circumscripțiile
electorale sau îndeplinesc alte sarcini hotărâte de acesta.
Art. 83. — (1) Senatul adoptă legi, hotărâri și moțiuni
simple.
(2) De asemenea, Senatul poate adopta mesaje,
declarații, rezoluții și ale acte cu caracter politic.
SECȚIUNEA a 2-a
Ordinea de zi și programul de activitate

Art. 84. — (1) Proiectul programului de activitate pentru
săptămâna următoare este supus spre aprobare Senatului
și se adoptă, cu votul majorității senatorilor prezenți, în
ultima zi de activitate în plen a săptămânii; acesta se
distribuie senatorilor, se afișează la sediu și se publică pe
site-ul Senatului.
(2) Materialele supuse dezbaterii Senatului sunt cuprinse
în proiectul ordinii de zi și în programul de activitate a
Senatului, întocmite de Biroul permanent.
(3) Propunerile legislative se comunică Guvernului în
termen de 3 zile de la prezentarea în Biroul permanent,
pentru a se pronunța și în ceea ce privește aplicarea
art. 111 din Constituția României, republicată.
Art. 85. — (1) Proiectul ordinii de zi cuprinde proiecte
de lege, propuneri legislative, rapoarte, informări și alte
acte prevăzute de lege pentru a fi dezbătute de Senat,
precum și, după caz, întrebări, interpelări, declarații sau

11

alte probleme propuse de Biroul permanent, de senatori ori
de Guvern.
(2) La întocmirea și aprobarea ordinii de zi se va
asigura prioritate dezbaterii ordonanțelor de urgență ale
Guvernului, proiectelor de lege sau propunerilor legislative
în procedură de urgență, proiectelor de lege ori
propunerilor legislative care sunt în competența Senatului,
ca primă Cameră sesizată, și rapoartelor întocmite de
comisiile de mediere.
(3) Alte propuneri sau documente decât cele din
domeniul legislativ se transmit Biroului permanent pentru a
fi incluse în proiectul ordinii de zi, cu cel puțin două zile
înainte de ședința Biroului permanent, dacă prin lege, prin
prezentul regulament sau prin hotărârea Senatului nu se
prevede alt termen.
(4) Biroul permanent poate include în proiectul ordinii de
zi dezbaterea unui proiect de lege sau a unei propuneri
legislative la care termenul de depunere a raportului a fost
depășit, cu încadrarea pentru dezbatere și aprobare în
termenul prevăzut de Constituție.
Art. 86. — Proiectele de lege pentru ratificarea tratatelor
internaționale, precum și rapoartele sau declarațiile primuluiministru cu privire la politica Guvernului se înscriu în
proiectul ordinii de zi și se dezbat cu prioritate.
Art. 87. — (1) Ordinea de zi poate fi modificată numai
la propunerea Biroului permanent, a unui grup parlamentar
sau a unei comisii a Senatului pentru motive bine
întemeiate și urgente.
(2) Modificarea ordinii de zi pentru săptămâna
următoare este supusă spre aprobare Senatului și se
adoptă cu votul majorității senatorilor prezenți, în ultima zi
de activitate în plen a săptămânii în curs.
(3) Motivarea cererii de modificare a ordinii de zi se
face printr-o singură luare de cuvânt, limitată în timp. În
cazul în care există opoziție, se va da cuvântul unui singur
vorbitor pentru fiecare grup parlamentar, după care se va
trece la vot.
SECȚIUNEA a 3-a
Procedura legislativă

Art. 88. — (1) Inițiativa legislativă aparține, după caz,
Guvernului, deputaților, senatorilor sau unui număr de cel
puțin 100.000 de cetățeni cu drept de vot, în conformitate
cu art. 74 din Constituția României, republicată.
(2) Proiectele de lege inițiate de Guvern și propunerile
legislative inițiate de senatori, de deputați sau de cetățenii
care exercită dreptul la inițiativă legislativă trebuie să fie
însoțite de expunere de motive, să fie redactate în forma
proprie unui act normativ, pe articole și, după caz, pe
capitole și secțiuni.
(3) Guvernul își exercită inițiativa legislativă prin
transmiterea către Senat a proiectului de lege ce intră în
competența acestuia de adoptare, ca primă Cameră
sesizată.
(4) Senatorii, deputații și cetățenii își exercită dreptul la
inițiativă legislativă prin transmiterea către Camera
competentă a propunerii legislative, în scopul de a o
dezbate și de a o adopta ca primă Cameră sesizată.
(5) Legile constituționale pot fi inițiate în condițiile
art. 150 și 151 din Constituția României, republicată.

12

MONITORUL OFICIAL AL ROMÂNIEI, PARTEA I, Nr. 948/25.X.2005

(6) Propunerile legislative formulate de senatori și
deputați, care implică modificarea bugetului de stat sau a
bugetului asigurărilor sociale de stat, trebuie să fie însoțite
de dovada solicitării informării Guvernului, înaintată prin
președintele Senatului, în conformitate cu dispozițiile
art. 111 din Constituția României, republicată.
(7) Senatul, ca primă Cameră sesizată, are în
competență spre dezbatere și adoptare proiectele de lege
și propunerile legislative în domeniile stabilite de art. 75
din Constituția României, republicată, după cum urmează:
1. proiectele de lege și propunerile legislative de nivelul
legilor ordinare;
2. proiectele legilor organice prevăzute la:
— art. 3 alin. (2) — Teritoriul;
— art. 5 alin. (1) — Cetățenia;
— art. 12 alin. (4) — Simboluri naționale;
— art. 16 alin. (4) — Egalitatea în drepturi;
— art. 44 alin. (2) — Dreptul de proprietate privată;
— art. 70 alin. (1) — Jurământul deputaților și
senatorilor;
— art. 73 alin. (3) — Categorii de legi:
• lit. a) — sistemul electoral, organizarea și funcționarea
Autorității Electorale Permanente;
• lit. b) — organizarea, funcționarea și finanțarea
partidelor politice;
• lit. d) — organizarea și desfășurarea referendumului;
• lit. f) — regimul stării de mobilizare parțială sau totală
a forțelor armate și al stării de război;
• lit. g) — regimul stării de asediu și al stării de
urgență;
• lit. h) — infracțiunile, pedepsele și regimul executării
acestora;
• lit. i) — acordarea amnistiei sau a grațierii colective;
• lit. j) — statutul funcționarilor publici;
• lit. m) — regimul juridic general al proprietății și al
moștenirii;
• lit. p) — regimul general privind raporturile de muncă,
sindicatele, patronatele și protecția socială;
• lit. r) — statutul minorităților naționale din România;
• lit. s) — regimul general al cultelor;
— art. 83 alin. (3) — Președintele României —
prelungirea mandatului;
— art. 136 alin. (3), (4) și (5) — Proprietatea;
— art. 141 — Consiliul Economic și Social.
(8) Senatul ia în dezbatere și adoptare, în calitate de
Cameră decizională, proiectele de lege și propunerile
legislative adoptate de Camera Deputaților, la sesizarea
acesteia, în domeniile stabilite la art. 75 din Constituția
României, republicată, după cum urmează:
1. proiectele de lege și propunerile legislative pentru
ratificarea tratatelor sau a altor acorduri internaționale și a
măsurilor legislative ce rezultă din aplicarea acestor tratate
ori acorduri;
2. proiectele legilor organice prevăzute la:
— art. 31 alin. (5) — Organizarea și funcționarea
serviciilor publice de radio și televiziune și controlul
parlamentar al acestora;
— art. 40 alin. (3) — Dreptul de asociere;
— art. 52 alin. (2) — Dreptul persoanei vătămate de o
autoritate publică, respectiv art. 73 alin. (3) lit. k) —
Contenciosul administrativ;
— art. 55 alin. (2) și (3) — Apărarea țării;
— art. 58 alin. (3) — Organizarea și funcționarea
instituției Avocatul Poporului;
— art. 73 alin. (3) — Categorii de legi:
• lit. e) — organizarea Guvernului și a Consiliului
Suprem de Apărare a Țării;

• lit. l) — organizarea și funcționarea Consiliului
Superior al Magistraturii, a instanțelor judecătorești, a
Ministerului Public și a Curții de Conturi;
• lit. n) — organizarea generală a învățământului;
• lit. o) — organizarea administrației publice locale, a
teritoriului, precum și regimul general privind autonomia
locală;
— art. 79 alin. (2) — Consiliul Legislativ;
— art. 102 alin. (3) — Guvernul — rolul și structura;
— art. 105 alin. (2) — Guvernul — incompatibilități;
— art. 117 alin. (3) — Înființarea de autorități administrative
autonome;
— art. 118 alin. (2) și (3) — Sistemul de apărare;
— art. 120 alin. (2) — Administrația publică locală —
principii de bază;
— art. 123 alin. (3) — Prefectul;
— art. 125 alin. (2) — Statutul judecătorilor;
— art. 126 alin. (4) și (5) — Instanțele judecătorești;
— art. 128 alin. (2) — Folosirea limbii materne și a
interpretului în justiție;
— art. 134 alin. (2) și (4) — Consiliul Superior al
Magistraturii — atribuții;
— art. 140 alin. (1) — Curtea de Conturi;
— art. 142 alin. (5) — Curtea Constituțională — structura.
Art. 89. — (1) Proiectele de lege și propunerile
legislative se supun spre dezbatere și adoptare Senatului,
ca primă Cameră sesizată, în condițiile prevăzute la art. 75
din Constituția României, republicată. În cazul propunerilor
legislative care sunt depuse la Senat, ca primă Cameră
sesizată, acestea se înregistrează și se țin în evidență. Ele
vor intra în procesul legislativ numai după primirea avizelor
legale de la Consiliul Legislativ, Guvern, Consiliul Economic
și Social.
(2) Pentru celelalte proiecte de lege și propuneri
legislative care se dezbat și se adoptă, potrivit art. 75
alin. (1) din Constituția României, republicată, mai întâi de
Camera Deputaților, ca primă Cameră sesizată, competența
decizională aparține Senatului.
(3) Senatul, ca primă Cameră sesizată, se pronunță
asupra proiectelor de lege și propunerilor legislative cu
care este sesizat, în termen de 45 de zile de la data
prezentării acestora în Biroul permanent. Pentru coduri și
alte legi de complexitate deosebită, termenul este de 60 de
zile de la data prezentării în Biroul permanent.
(4) Caracterul complex al legii se stabilește prin
hotărârea plenului Senatului, la propunerea Biroului
permanent, avându-se în vedere elemente precum:
întinderea reglementării, importanța domeniului de
reglementare, implicațiile deosebite într-un anumit domeniu
și necesitatea aplicării unor norme comunitare.
(5) În situația ordonanțelor de urgență ale Guvernului,
termenul este de 30 de zile, potrivit art. 115 alin. (5) din
Constituția României, republicată.
(6) După adoptarea ori respingerea de către Senat, ca
primă Cameră sesizată, a proiectului de lege sau a
propunerii legislative, acestea se trimit Camerei Deputaților,
care va decide definitiv.
(7) În cazul depășirii termenelor prevăzute la alin. (3),
proiectul de lege sau propunerea legislativă se consideră
că a fost adoptată și se înaintează Camerei Deputaților,
care va decide definitiv.
(8) Termenele prevăzute la alin. (3) și (5) se calculează
potrivit art. 114.

MONITORUL OFICIAL AL ROMÂNIEI, PARTEA I, Nr. 948/25.X.2005
Art. 90 — (1) În vederea încadrării în termenele
prevăzute la art. 89 alin. (3) și la art. 108, 109 și 110 din
prezentul regulament, precum și la art. 115 alin. (5) din
Constituția României, republicată, proiectele de lege și
propunerile legislative se înaintează Biroului permanent al
Senatului, care dispune:
a) sesizarea comisiilor permanente competente pentru
întocmirea avizelor sau a raportului, stabilind și termenele
de depunere a acestora;
b) transmiterea proiectului de lege sau a propunerii
legislative Camerei Deputaților, în cazul în care o comisie
permanentă apreciază că Senatul nu este competent să
dezbată și să adopte proiectul, ca primă Cameră sesizată.
În aceste cazuri, avizul Comisiei juridice, de numiri,
disciplină, imunități și validări este obligatoriu;
c) solicitarea avizului Consiliului Legislativ, al Consiliului
Economic și Social și al altor instituții sau organisme care,
potrivit legii, au competența de avizare, dacă acesta nu a
fost dat;
d) distribuirea către senatori a proiectelor sau
propunerilor legislative, a avizului Consiliului Legislativ, al
Consiliului Economic și Social și al altor instituții ori
organisme care, potrivit legii, au competența de avizare, a
hotărârii Curții Constituționale, în cazurile prevăzute de
Constituție, și a punctului de vedere al Guvernului, în
cazurile cerute de lege, pentru propunerile legislative,
stabilind și termenul de depunere a amendamentelor de
către senatori, sub sancțiunea decăderii.
(2) Măsurile hotărâte de Biroul permanent se duc la
îndeplinire de secretarul general, prin serviciile Senatului.
Termenele prevăzute pentru toate operațiunile reglementate
în acest articol se stabilesc de Biroul permanent, în funcție
de procedura ordinară sau procedura de urgență.
(3) Propunerile legislative făcute de cetățeni se distribuie
senatorilor și sunt transmise comisiilor permanente
competente, împreună cu hotărârea Curții Constituționale
privind îndeplinirea condițiilor pentru exercitarea inițiativei
legislative de către cetățeni.
(4) Termenele prevăzute la alin. (1) și (2), precum și
cele prevăzute la art. 89, pentru avize, rapoarte și
amendamente, nu pot fi mai scurte de 5 zile calendaristice,
pentru procedura ordinară, și de 3 zile calendaristice,
pentru procedura de urgență.
Art. 91. — Toate proiectele și propunerile legislative se
înregistrează la Senat în ordinea primirii lor, se distribuie
senatorilor și se publică pe site-ul Senatului.
Art. 92. — (1) Proiectele și propunerile legislative se
trimit, sub semnătura președintelui Senatului, spre
dezbatere și avizare comisiilor permanente competente.
(2) Examinarea proiectelor și propunerilor legislative se
poate face și la cererea altei comisii care se consideră
competentă, în condițiile art. 69.
Art. 93. — (1) Inițiatorul proiectului de lege sau al
propunerii legislative poate să își retragă proiectul sau
propunerea până la începerea dezbaterilor generale, cu
aprobarea plenului.
(2) În cazul în care proiectul sau propunerea legislativă
a fost adoptată de Camera Deputaților, retragerea nu mai
poate fi făcută din momentul sesizării Senatului.
Art. 94. — (1) După examinarea proiectului de lege sau
a propunerii legislative, comisia permanentă sesizată în

13

fond întocmește un raport, care va cuprinde propuneri
motivate cu privire la adoptarea sau, după caz, modificarea
ori respingerea proiectului de lege sau a propunerii
legislative examinate.
(2) Raportul se transmite Biroului permanent, care
dispune și asigură, prin secretarul general al Senatului,
difuzarea acestuia senatorilor, Guvernului și inițiatorului, cu
cel puțin 3 zile lucrătoare înainte de data dezbaterii în
plen.
Art. 95. — Proiectele de lege sau propunerile legislative,
avizate potrivit art. 92 și 94, se supun dezbaterii Senatului
în succesiunea prevăzută pe ordinea de zi aprobată de
acesta. Înscrierea pe ordinea de zi a proiectelor de lege și
a propunerilor legislative se face în cel mult 5 zile de la
depunerea raportului comisiei permanente sesizate în fond,
în cazul în care Senatul este prima Cameră sesizată, și în
cel mult 10 zile, în celelalte situații prevăzute la art. 75 din
Constituția României, republicată.
Art. 96. — (1) Amendamentele care implică modificarea
bugetului de stat sau a bugetului asigurărilor sociale de
stat se trimit de președintele comisiei sesizate în fond la
Guvern, solicitându-se punctul de vedere al acestuia. În
cazul în care Guvernul nu transmite un punct de vedere
până la data stabilită de comisie, se consideră că
amendamentul a fost acceptat.
(2) Concluziile examinării amendamentelor se includ în
raportul comisiei, iar amendamentele se anexează la
acesta.
Art. 97. — (1) Dezbaterea generală a proiectului de
lege sau a propunerii legislative începe cu prezentarea, de
către inițiator sau, după caz, de către reprezentantul
acestuia, a motivelor care au condus la promovarea
proiectului sau a propunerii. Guvernul este reprezentat în
mod obligatoriu de un membru al său sau de un secretar
de stat.
(2) Dezbaterea continuă cu prezentarea raportului
comisiei permanente sesizate în fond, de președintele,
vicepreședintele sau secretarul acesteia sau de un raportor
desemnat de comisie.
Art. 98. — (1) Înainte de prezentarea punctului de
vedere al grupului parlamentar, senatorii pot adresa
întrebări inițiatorului proiectului de lege sau al propunerii
legislative.
(2) Pentru dezbaterea generală a proiectului de lege
sau a propunerii legislative, fiecare grup parlamentar își
desemnează un singur reprezentant.
(3) În cazuri justificate, la cererea oricărui senator,
Senatul poate aproba, cu votul deschis al majorității
senatorilor prezenți, să se dea cuvântul la dezbaterile
generale și altor senatori.
(4) Președintele Senatului dă cuvântul reprezentanților
grupurilor parlamentare și apoi, după caz, celorlalți senatori,
în ordinea înscrierii lor la cuvânt. Președintele poate
propune Senatului limitarea timpului destinat dezbaterilor
generale, iar aceasta se hotărăște cu votul deschis al
majorității senatorilor prezenți.
Art. 99. — Inițiatorul proiectului de lege sau al
propunerii legislative și raportorul comisiei sesizate în fond
au dreptul să ia cuvântul înainte de încheierea dezbaterii
generale.

14

MONITORUL OFICIAL AL ROMÂNIEI, PARTEA I, Nr. 948/25.X.2005

Art. 100. — (1) În faza dezbaterii generale în plen a
proiectului sau a propunerii legislative nu pot fi propuse
amendamente.
(2) În cazuri deosebite, prin votul majorității senatorilor
se poate aproba depunerea de amendamente și în timpul
dezbaterii în plen a proiectului de lege sau a propunerii
legislative.
Art. 101. — (1) Dacă prin raportul comisiei sesizate în
fond se propune respingerea proiectului sau a propunerii
legislative, după încheierea dezbaterii generale președintele
cere Senatului să se pronunțe prin vot.
(2) Dacă prin raportul comisiei se propun dezbaterea și
adoptarea proiectului de lege, iar în dezbaterile generale
se cere respingerea proiectului de lege, după încheierea
acestora se supune votului Senatului mai întâi cererea de
respingere.
Art. 102. — (1) După dezbaterile generale, dacă
proiectul de lege nu a fost respins și se constată că prin
raportul comisiei sesizate în fond nu s-au operat modificări
ori completări la textele proiectului de lege sau propunerii
legislative, raportul și proiectul de lege sau propunerea
legislativă se supun în întregime votului final.
(2) În cazurile în care comisia sesizată în fond a operat
modificări sau completări la textele proiectului de lege sau
propunerii legislative, cuprinse în raportul acesteia,
președintele consultă Senatul dacă sunt observații la
acestea și dezbaterile se fac numai asupra textelor la care
se referă aceste observații și se rezolvă prin vot.
(3) În cazurile în care sunt și amendamente respinse de
comisie, se dezbat numai cele pentru care senatorul care
le-a propus cere susținerea în plen și se rezolvă prin votul
majorității senatorilor prezenți.
(4) După terminarea dezbaterilor asupra modificărilor și
completărilor operate de comisie, raportul în întregime se
supune votului și, după aceasta, proiectul de lege în
întregime se supune votului final.
(5) Raportul comisiei sesizate în fond se aprobă sau se
respinge de Senat cu același cvorum cu care se aprobă
sau se respinge legea pentru care este întocmit.
Art. 103. — (1) La dezbaterile care au loc în condițiile
art. 102 senatorii pot lua cuvântul pentru a exprima punctul
de vedere al grupului parlamentar din care fac parte sau
punctul lor de vedere.
(2) De asemenea, pot lua cuvântul reprezentantul
Guvernului sau inițiatorul, precum și reprezentanții comisiei
sesizate în fond.
(3) Președintele poate supune spre aprobare Senatului
sistarea discuțiilor la textele aflate în dezbatere.
Art. 104. — În cursul dezbaterilor senatorii, grupurile
parlamentare sau Guvernul pot pune în discuție numai
amendamentele depuse în termen la comisie, în condițiile
procedurii prevăzute la art. 100 și 102.
Art. 105. — Dacă din dezbaterile desfășurate în
condițiile art. 102 rezultă necesitatea reexaminării de către
comisia sesizată în fond a unor texte, oricare senator
poate propune, iar plenul decide, prin votul deschis al
majorității senatorilor prezenți, suspendarea dezbaterilor și
trimiterea spre reexaminare a textelor în discuție, comisia
pronunțându-se de urgență, prin raport suplimentar.
Art. 106. — (1) Discutarea textelor în condițiile art. 102
începe cu cele prin care se propune eliminarea și continuă

cu cele privind modificarea sau completarea acestora. În
cazul în care există mai multe amendamente de același
fel, ele se supun la vot în ordinea în care au fost
prezentate.
(2) Senatul se va pronunța prin vot distinct asupra
fiecărui amendament, în afară de cazul în care prin
adoptarea unuia se exclude acceptarea celorlalte.
SECȚIUNEA a 4-a
Procedura de urgență

Art. 107. — (1) La cererea Guvernului sau din proprie
inițiativă, Senatul poate adopta proiecte de lege sau
propuneri legislative cu procedură de urgență.
(2) Cererea pentru procedura de urgență se analizează
de către Biroul permanent și se supune aprobării Senatului
în prima ședință de plen.
Art. 108. — Proiectele de lege și propunerile legislative
se dezbat și se adoptă cu procedură de urgență, de drept,
în următoarele situații:
a) ordonanțe de urgență;
b) Senatul a adoptat, ca primă Cameră sesizată, o
prevedere care intră în competența sa decizională,
prevedere neînsușită de Camera Deputaților, care a
retrimis proiectul pentru o nouă dezbatere;
c) Camera Deputaților a adoptat, în calitate de Cameră
decizională, un proiect de lege ce conține anumite
prevederi care sunt de competența decizională a Senatului;
d) proiectele de lege referitoare la armonizarea
legislației naționale cu cea a Uniunii Europene sau a
Consiliului Europei;
e) proiectele de lege necesare îndeplinirii obligației
României în calitate de membră NATO.
Art. 109. — (1) Senatorii, grupurile parlamentare,
comisiile permanente sau Guvernul pot prezenta
amendamente în scris, motivate, care se trimit comisiei
sesizate în fond, în termenele stabilite de Biroul
permanent. În același interval de timp, avizul Consiliului
Legislativ sau al altor autorități ori organisme care, potrivit
legii, au competențe de avizare se va trimite comisiei
sesizate în fond.
(2) Comisia sesizată în fond este obligată să depună
raportul în termenul stabilit de Biroul permanent.
(3) Biroul permanent, după primirea raportului comisiei
sesizate în fond, înscrie cu prioritate în proiectul ordinii de
zi proiectul de lege sau propunerea legislativă.
(4) Senatul va limita durata dezbaterilor generale, după
care va trece la dezbaterea proiectului, în condițiile
art. 102.
Art. 110. — Senatul se pronunță în termen de 30 de
zile asupra proiectelor de lege sau propunerilor legislative
prevăzute la art. 108.
Art. 111. — În cazul proiectului de lege privind
aprobarea ordonanței de urgență, dacă Senatul nu se
pronunță în termen de cel mult 30 de zile de la depunere,
aceasta este considerată adoptată și se trimite Camerei
Deputaților.
Art. 112. — În cazul proiectelor de lege și al
propunerilor legislative primite de la Camera Deputaților,
dacă au fost operate modificări substanțiale față de
proiectul inițial, președintele comisiei permanente sesizate

MONITORUL OFICIAL AL ROMÂNIEI, PARTEA I, Nr. 948/25.X.2005
în fond poate cere Biroului permanent solicitarea unui nou
aviz al Consiliului Legislativ.
SECȚIUNEA a 5-a
Termene procedurale

Art. 113. — În perioadele de vacanță parlamentară a
Senatului proiectele de lege și propunerile legislative se
înregistrează la data depunerii lor, iar termenele
procedurale de legiferare încep să curgă de la data reluării
activității Senatului în sesiune.
Art. 114. — Pentru propunerile legislative termenele de
legiferare curg de la data înregistrării acestora la Biroul
permanent, însoțite de avizele necesare.
Art. 115. — Pentru termenele procedurale
ale
procesului legislativ se iau în calcul numai zilele în care
Senatul lucrează în plen sau în comisii permanente.
SECȚIUNEA a 6-a
Desfășurarea ședințelor Senatului

Art. 116. — Ședințele Senatului sunt publice, în afara
cazurilor în care, la cererea președintelui, a unui grup
parlamentar sau a cel puțin 20 de senatori, se hotărăște,
cu votul majorității senatorilor prezenți, ca acestea să fie
secrete.
Art. 117. — (1) La lucrările Senatului au acces
deputații, în calitate de inițiatori ai propunerilor legislative
aflate pe ordinea de zi, precum și membrii Guvernului sau
reprezentanții acestora însoțiți de specialiști ori de consilieri.
Dacă li se solicită participarea, prezența inițiatorilor și a
membrilor Guvernului este obligatorie.
(2) La ședințele publice ale Senatului pot asista
diplomați, reprezentanți ai presei, radioului și televiziunii,
precum și alți invitați, pe baza acreditării sau a invitației
semnate de secretarul general al Senatului, în condițiile
stabilite de Biroul permanent. Cetățenii pot asista la
lucrările Senatului pe baza unor permise de acces
distribuite la cerere, în ordinea solicitării de către cei
interesați, în limita locurilor disponibile în spațiul destinat
publicului.
(3) Persoanele care asistă la ședință trebuie să
păstreze liniștea și să se abțină de la orice manifestare de
aprobare sau dezaprobare, în caz contrar putând fi
evacuate din sală.
Art. 118. — (1) Senatorii sunt obligați să fie prezenți la
lucrările Senatului. Prezența este urmărită de un secretar
al Biroului permanent al Senatului și, după caz, de
secretarul comisiei permanente.
(2) Senatorul care nu poate lua parte la ședință din
motive independente de voința sa va anunța Biroul
permanent, menționând cauzele care îl împiedică să
participe.
Art. 119. — Senatul își desfășoară activitatea, în plen,
pe comisii și pe grupuri parlamentare, conform programului
de activitate propus de Biroul permanent și aprobat de
Senat.
Art. 120. — (1) Ședința Senatului este deschisă de
președinte sau de vicepreședintele care îl înlocuiește.
(2) Președintele este asistat de 2 secretari aparținând,
de regulă, unul majorității și celălalt opoziției.

15

(3) Înainte de începerea dezbaterilor, președintele de
ședință anunță dacă este întrunit cvorumul și se supune
spre aprobare plenului Senatului proiectul ordinii de zi și
programul de activitate.
Art. 121. — (1) Senatul adoptă legi, hotărâri, moțiuni și
alte acte cu caracter politic, în prezența majorității
senatorilor.
(2) Înainte de votare, liderii grupurilor parlamentare pot
cere președintelui Senatului verificarea întrunirii cvorumului
de ședință.
(3) În cazul în care cvorumul legal nu este întrunit,
președintele Senatului suspendă ședința și anunță ziua și
ora de reluare a lucrărilor.
Art. 122. — Președintele Senatului conduce dezbaterile,
veghează la respectarea regulamentului și la menținerea
ordinii în sala de ședințe.
Art. 123. — (1) Înainte de începerea dezbaterilor
generale, secretarii întocmesc lista cu senatorii care s-au
înscris la cuvânt.
(2) Senatorii iau cuvântul în ordinea înscrierii pe listă,
numai atunci când le este dat de președintele Senatului.
(3) Reprezentanților Guvernului li se dă cuvântul în
orice fază a dezbaterii și ori de câte ori solicită acest
lucru. Același drept îl au și reprezentanții comisiilor
sesizate pentru raport de fond.
Art. 124. — Persoanele care iau cuvântul în Senat
vorbesc numai de la tribuna acestuia sau de la
microfoanele special instalate; nici o persoană nu poate lua
cuvântul decât dacă îi este dat de președinte.
Art. 125. — (1) Președintele de ședință sau liderul unui
grup parlamentar are dreptul să propună Senatului limitarea
duratei luărilor de cuvânt sau sistarea discuțiilor, în funcție
de desfășurarea dezbaterilor.
(2) Propunerile prevăzute la alin. (1) se adoptă cu votul
deschis al senatorilor prezenți.
Art. 126. — (1) Președintele Senatului va da cuvântul
oricând unui senator pentru a răspunde într-o chestiune de
ordin personal, limitând timpul acordat în acest scop.
(2) Prevederile alin. (1) se aplică și în cazul în care se
cere cuvântul pentru aspecte de procedură.
Art. 127. — (1) Senatorii și celelalte persoane care iau
cuvântul sunt obligați să se refere exclusiv la chestiunea
în dezbatere pentru care s-au înscris la cuvânt și să
respecte regulile deontologiei parlamentare. În caz contrar,
președintele le atrage atenția și, dacă nu se conformează,
le retrage cuvântul.
(2) Nu se admite dialogul dintre persoana înscrisă la
cuvânt și ceilalți senatori.
Art. 128. — Președintele îi cheamă la ordine pe
senatorii care tulbură dezbaterile. El poate întrerupe ședința
când tulburarea persistă și poate dispune evacuarea din
sală, prin intermediul chestorilor, a persoanelor care
împiedică în orice mod desfășurarea normală a lucrărilor
Senatului.
Art. 129. — (1) Dezbaterile din ședințele Senatului se
înregistrează pe bandă magnetică și se stenografiază.
(2) Stenogramele se publică în Monitorul Oficial al
României, Partea a II-a, cu excepția celor privitoare la
ședințele secrete, care urmează regimul legii speciale.
(3) Senatorii au dreptul să verifice exactitatea
stenogramei prin confruntarea ei cu banda magnetică, în

16

MONITORUL OFICIAL AL ROMÂNIEI, PARTEA I, Nr. 948/25.X.2005

cel mult 3 zile de la data ședinței, înainte de publicarea
stenogramei în Monitorul Oficial al României, Partea a II-a.
SECȚIUNEA a 7-a
Procedura de vot

Art. 130. — Legile, hotărârile, moțiunile simple, precum
și celelalte acte se adoptă de către Senat prin vot.
Art. 131. — (1) Votul deschis se exprimă public prin
ridicarea mâinii, ridicare în picioare, apel nominal sau
electronic. În cazul legilor constituționale, votul deschis se
poate exprima și prin corespondență, în condițiile stabilite
de Regulamentul Comisiei de revizuire a Constituției.
(2) Votul prin ridicarea mâinii sau prin ridicare în
picioare poate avea una dintre următoarele semnificații:
pentru, contra sau abținere. Constatarea rezultatelor se
face de secretari și se comunică de președinte.
Președintele Senatului sau liderul oricărui grup parlamentar
poate cere renumărarea voturilor.
(3) Votul prin apel nominal se desfășoară astfel:
președintele explică obiectul votării și sensul cuvintelor
pentru, contra și abținere, după care unul dintre secretari
dă citire numelui și prenumelui fiecărui senator, care
răspunde pentru, contra sau abținere. După terminarea
apelului se repetă numele și prenumele senatorilor care nu
au răspuns la primul apel.
(4) Votul electronic se desfășoară prin conectarea unuia
dintre contactele care reprezintă vot pentru, vot contra sau
abținere. Rezultatul votului electronic se afișează la
comanda președintelui Senatului. În cazul unei defecțiuni
tehnice, votul se repetă. Dacă defecțiunea persistă, se
recurge, după caz, la celelalte modalități de vot. Cartela de
vot este netransmisibilă.
(5) Dacă votul electronic este deschis, la solicitarea
oricărui grup parlamentar se eliberează câte o listă
cuprinzând rezultatele votului. În acest caz lista se publică
pe site-ul Senatului.
Art. 132. — (1) Votul secret poate fi exprimat prin
buletine de vot, pentru alegerea sau numirea în unele
funcții, ori prin bile sau electronic, în cazul votării legilor,
hotărârilor sau moțiunilor.
(2) Procedura votului secret pe buletine de vot se face
în cabine de vot, amenajate prin grija secretarului general
al Senatului.
(3) În cazul votului, pe buletinul de vot se trec numărul
de ordine, numele și prenumele candidatului, funcția pentru
care acesta candidează și, după caz, grupul parlamentar
din care face parte.
(4) Senatorul votează pentru, lăsând neatinse pe
buletinul de vot numele și prenumele persoanei dorite, sau
votează contra, ștergând numele și prenumele persoanei
respective. Buletinele de vot se introduc în urne.
(5) Sunt nule buletinele de vot care nu corespund
modelului prezentat, cele care nu poartă ștampila de
control și cele pe care au fost lăsate neatinse numele și
prenumele unor candidați care, în acest mod, depășesc
numărul funcțiilor pentru care se face alegerea sau
numirea.
Art. 133. — În cazul în care prin prezentul regulament
nu se stabilește o anumită procedură de vot obligatorie,
procedura de vot se va hotărî de Senat, la propunerea
președintelui sau a oricărui senator.

Art. 134. — (1) Dacă la alegerea sau numirea în
anumite funcții nu se obține numărul necesar de voturi,
votul se reia conform reglementărilor specifice. În caz de
paritate de voturi, procedura de votare se repetă.
(2) În situațiile în care votul este deschis, președintele
votează numai după ce restul senatorilor și-a exprimat
votul.
(3) În cursul votării nu se acordă dreptul de a lua
cuvântul.
(4) După anunțarea rezultatului votării, grupurile
parlamentare pot să explice felul în care au votat, printr-o
singură intervenție de maximum 3 minute.
Art. 135. — (1) În cazul votului secret exprimat prin
buletine de vot sau bile, se constituie o comisie de
numărare și validare a votului, formată din câte un
reprezentant al fiecărui grup parlamentar.
(2) Constatarea rezultatului în cazul votului cu bile sau
cu buletine de vot se face prin proces-verbal, încheiat de
către comisia de numărare și validare.
Art. 136. — (1) Legile constituționale se adoptă cu votul
unei majorități de cel puțin două treimi din numărul
senatorilor.
(2) Legile organice și hotărârile privind Regulamentul
Senatului se adoptă cu votul majorității senatorilor.
(3) Legile ordinare și hotărârile luate în procesul
legiferării se adoptă cu votul majorității senatorilor prezenți.
(4) În cazul legilor constituționale și al legilor organice,
când președintele constată, înainte de vot, că prezența
senatorilor nu este asiguratorie pentru cvorumul de vot,
amână votul, stabilind ziua și ora desfășurării acestuia. O
nouă amânare a votului nu poate depăși termenul prevăzut
de Constituție pentru adoptarea legii.
(5) Dacă prezentul regulament nu dispune altfel,
celelalte acte ale Senatului sau măsurile luate de acesta,
inclusiv raportul comisiei sesizate în fond, se adoptă cu
votul majorității senatorilor prezenți.
(6) Înainte de votare, președintele de ședință poate cere
din proprie inițiativă sau la cererea unui grup parlamentar
verificarea cvorumului prin apel nominal sau prin numărare
de către secretari. Senatorii care nu își exercită dreptul de
vot, dar care au fost prezenți în sala de ședință intră în
numărul regulamentar de stabilire a cvorumului.
(7) Dacă în sala de ședință nu se află majoritatea
senatorilor, președintele amână votarea până la întrunirea
cvorumului legal.
Art. 137. — (1) Votul final privește ansamblul
reglementării.
(2) Votul final poate avea loc într-o ședință consacrată
acestui scop, în ordinea definitivării proiectului de lege sau
a propunerii legislative.
Art. 138. — (1) Votul poate fi contestat numai de liderul
unui grup parlamentar, imediat după anunțarea rezultatului
votului de către președintele Senatului. Asupra contestației
Senatul se pronunță prin votul majorității senatorilor
prezenți. Contestația poate fi susținută de un singur
vorbitor, într-un interval de timp rezonabil, și, în caz de
opoziție, poate lua cuvântul într-un interval de timp egal,
de asemenea, un singur vorbitor din partea fiecărui grup
parlamentar.
(2) Admiterea contestației are drept consecință repetarea
votului.

MONITORUL OFICIAL AL ROMÂNIEI, PARTEA I, Nr. 948/25.X.2005
Art. 139. — (1) Numirile, confirmările sau avizele pentru
numiri în funcții, care, potrivit Constituției și legii, se fac de
către Senat, se supun dezbaterii Senatului pe baza
raportului Comisiei juridice, de numiri, disciplină, imunități și
validări.
(2) În vederea întocmirii raportului, comisia va examina
propunerile de numiri, confirmări sau avize, având dreptul
de a chema pentru audiere candidații.
(3) Candidații vor fi invitați și la dezbaterea în plen a
raportului, iar Senatul poate hotărî audierea lor și în plen.
SECȚIUNEA a 8-a
Procedura pentru respingerea, reexaminarea
și promulgarea legii

Art. 140. — Proiectele de lege și propunerile legislative
adoptate sau respinse de Senat, ca primă Cameră
sesizată, se semnează de președintele Senatului și se
înaintează Camerei Deputaților, în calitate de Cameră
decizională. Guvernul va fi înștiințat despre aceasta.
Art. 141. — (1) Senatul se pronunță asupra proiectelor
de lege și propunerilor legislative ce intră în competența
sa, ca primă Cameră sesizată, în termen de 45 de zile.
Pentru coduri sau alte legi de complexitate deosebită
termenul este de 60 de zile. Asupra ordonanțelor de
urgență Senatul se pronunță în termen de 30 de zile de la
depunere.
(2) În cazul depășirii termenelor prevăzute la alin. (1),
se consideră că proiectul de lege sau propunerea
legislativă a fost adoptată în forma înaintată de inițiator. În
acest caz, adoptarea se anunță în plenul Senatului, iar
proiectul de lege sau propunerea legislativă se transmite,
sub semnătura președintelui Senatului, către Camera
Deputaților, care va decide definitiv.
(3) În cazurile prevăzute la alin. (2), dacă s-a adoptat
raport și s-au dat avize ori amendamente, acestea se
înaintează anexat proiectului de lege sau propunerii
legislative, ca material documentar.
Art. 142. — (1) În cazul în care Senatul, în calitate de
Cameră decizională, a adoptat fără modificări un proiect de
lege sau o propunere legislativă primită de la Camera
Deputaților, aceasta va fi semnată de președintele
Senatului, va fi depusă la secretarul general al Senatului
în vederea exercitării dreptului de sesizare a Curții
Constituționale și va fi transmisă Camerei Deputaților
pentru îndeplinirea formalităților de promulgare.
(2) Depunerea legii la secretarul general al Senatului se
face numai în zilele în care Senatul lucrează în plen și se
aduce la cunoștință senatorilor în aceeași zi, prin
prezentare în ședința de plen și prin afișare datată și
certificată la avizierul general de la sala de ședință.
Senatorii își pot exercita dreptul de sesizare a Curții
Constituționale, potrivit legii.
Art. 143. — (1) În cazul în care Senatul, ca primă
Cameră sesizată, adoptă o prevedere care, potrivit
dispozițiilor Constituției, intră în competența sa decizională,
prevederea este definitiv adoptată dacă și Camera
Deputaților este de acord. În caz contrar, numai pentru
prevederea respectivă legea se întoarce la Senat, care va
decide definitiv, în procedură de urgență.
(2) Dispozițiile alin. (1) referitoare la întoarcerea legii se
aplică în mod corespunzător și în cazul în care Senatul, în

17

calitate de Cameră decizională, adoptă o prevedere pentru
care competența decizională aparține Camerei Deputaților,
ca primă Cameră sesizată.
Art. 144. — În cazul în care Senatul respinge un
proiect de lege sau o propunere legislativă, respinsă
anterior de Camera Deputaților, respingerea este definitivă,
iar proiectul de lege sau propunerea legislativă nu mai
poate fi readusă în discuția acestuia în cursul aceleiași
sesiuni parlamentare.
Art. 145. — (1) În cazurile de neconstituționalitate
constatate potrivit art. 146 lit. a) din Constituția României,
republicată, Senatul reexaminează prevederile respective
pentru punerea lor de acord cu decizia Curții
Constituționale. Senatul dezbate pe baza raportului
Comisiei juridice, de numiri, disciplină, imunități și validări.
(2) Raportul Comisiei juridice, de numiri, disciplină,
imunități și validări va cuprinde propuneri pentru punerea
de acord a prevederilor declarate neconstituționale cu
decizia Curții Constituționale. Raportul comisiei se dezbate
conform prevederilor art. 101—106. Cu aprobarea
Senatului, în urma dezbaterii raportului, în cuprinsul legii se
operează și corelările tehnico-legislative necesare.
(3) În cazul unei obiecții de neconstituționalitate asupra
tratatelor sau altor acorduri internaționale, invocate potrivit
art. 146 lit. b) din Constituția României, republicată,
procedura parlamentară se suspendă și se reia după
publicarea deciziei Curții Constituționale.
(4) În cazurile de neconstituționalitate constatate potrivit
art. 146 lit. b) din Constituția României, republicată, Senatul
nu poate ratifica tratatul sau acordul internațional declarat
ca fiind neconstituțional.
(5) În cazurile de neconstituționalitate constatate potrivit
art. 147 alin. (1) din Constituția României, republicată,
dispozițiile declarate neconstituționale își încetează efectele
juridice la 45 de zile de la publicarea deciziei Curții
Constituționale, dacă, în acest interval, Parlamentul sau
Guvernul, după caz, nu pune de acord prevederile
declarate neconstituționale cu prevederile Constituției. Pe
durata acestui termen, dispozițiile constatate ca fiind
neconstituționale sunt suspendate de drept.
(6) Dispozițiile alin. (5) se aplică în mod corespunzător
și în cazul în care a fost declarată neconstituționalitatea
prevederilor din Regulamentul Senatului.
(7) Reexaminarea textelor declarate neconstituționale se
face întâi de prima Cameră sesizată.
Art. 146. — (1) În cazul în care Președintele României
cere, înainte de promulgare, reexaminarea unei legi
adoptate prima dată de către Senat, cererea va fi înscrisă
în termen de cel mult 30 de zile în proiectul ordinii de zi a
Senatului.
(2) Reexaminarea legii pe baza cererii Președintelui
României se face cu respectarea procedurii legislative.
Art. 147. — Pentru legile adoptate, potrivit Constituției,
în ședința comună a celor două Camere, noua deliberare
se face tot în ședință comună, conform Regulamentului
ședințelor comune ale Camerei Deputaților și Senatului.
Art. 148. — Camera Deputaților face numerotarea legilor
adoptate de Parlament, în ordinea promulgării lor,
trimițându-le spre publicare la Monitorul Oficial al României.

18

MONITORUL OFICIAL AL ROMÂNIEI, PARTEA I, Nr. 948/25.X.2005
SECȚIUNEA a 9-a
Procedura privind punerea sub urmărire penală
a membrilor Guvernului

Art. 149. — Senatul are dreptul să ceară punerea sub
urmărire penală a membrilor Guvernului, potrivit dispozițiilor
Legii nr. 115/1999 privind responsabilitatea ministerială,
republicată, cu modificările și completările ulterioare.
Art. 150. — (1) Dezbaterea are loc pe baza raportului
întocmit fie de o comisie permanentă, ca urmare a unei
anchete desfășurate în condițiile art. 76, fie de o comisie
de anchetă. Dacă ministrul are și calitatea de senator,
cererea se trimite spre examinare Comisiei juridice, de
numiri, disciplină, imunități și validări, care va elabora în
cel mai scurt timp un raport pe care îl înaintează
Senatului.
(2) Raportul comisiei se înscrie cu prioritate în proiectul
ordinii de zi.
(3) Hotărârea se adoptă cu votul majorității senatorilor.
Art. 151. — Dacă Senatul hotărăște să ceară punerea
sub urmărire penală a unui membru al Guvernului,
președintele Senatului va adresa ministrului justiției o
cerere pentru începerea urmăririi penale, potrivit legii. De
asemenea, va înștiința Președintele României pentru
eventuala suspendare din funcție a acestuia.
Art. 152. — În cazul prevăzut la art. 151, dispozițiile
art. 116—135 se aplică corespunzător.
CAPITOLUL III
Moțiuni, întrebări, interpelări, informări, petiții
SECȚIUNEA 1
Moțiuni simple

Art. 153. — (1) Moțiunea simplă exprimă poziția
Senatului într-o anumită problemă de politică internă sau
externă ori, după caz, cu privire la o problemă ce a făcut
obiectul unei interpelări.
(2) Moțiunea simplă poate fi inițiată de cel puțin o
pătrime din numărul senatorilor.
(3) Moțiunea simplă trebuie să fie întocmită
corespunzător actelor juridice ale Senatului și să cuprindă
motivarea și dispozitivul. Moțiunea se depune la
președintele de ședință, în plenul Senatului.
Art. 154. — (1) Până la încheierea dezbaterii unei
moțiuni simple, semnatarii nu mai pot promova o altă
moțiune în aceeași problemă.
(2) După primirea moțiunilor simple care au îndeplinit
condițiile prevăzute de art. 153, președintele Senatului le
comunică de îndată Guvernului și le aduce la cunoștință
plenului, după care dispune afișarea lor la sediul Senatului
și distribuirea lor senatorilor.
Art. 155. — (1) Președintele Senatului stabilește data
dezbaterii moțiunii simple, care nu poate depăși 6 zile de
la depunerea acesteia, înștiințând Guvernul asupra datei
stabilite.
(2) Președintele Senatului nu va supune dezbaterii
moțiunile simple care nu îndeplinesc cerințele prevăzute la
art. 153 și nici pe cele care vizează finalități specifice
moțiunii de cenzură, prezentând Senatului motivele deciziei
sale.

(3) Moțiunile simple privind probleme de politică externă
se supun dezbaterii numai însoțite de avizul Comisiei
pentru politică externă și cu consultarea Ministerului
Afacerilor Externe. Această condiție trebuie îndeplinită în
termen de 3 zile de la depunerea moțiunii simple.
Art. 156. — (1) După începerea dezbaterii moțiunii
simple, senatorii semnatari nu-și pot retrage adeziunea la
moțiune.
(2) La moțiunile simple prezentate nu pot fi propuse
amendamente.
(3) Dezbaterea se încheie prin supunerea la vot a
moțiunii simple în plenul Senatului.
(4) Nici o moțiune simplă nu poate fi supusă votului
înainte de dezbaterea ei.
Art. 157. — (1) Dezbaterea moțiunii simple se face cu
respectarea dispozițiilor cuprinse în art. 116—129 și se
adoptă cu votul secret al majorității senatorilor.
(2) Moțiunile simple adoptate de Senat se publică în
Monitorul Oficial al României, Partea I, și sunt obligatorii
pentru Guvern și membrii săi, precum și pentru celelalte
persoane vizate.
SECȚIUNEA a 2-a
Întrebări

Art. 158. — (1) Senatorii pot adresa întrebări
Guvernului, miniștrilor sau altor conducători ai organelor
administrației publice.
(2) Întrebarea constă într-o simplă cerere de a răspunde
dacă un fapt este adevărat, dacă o informație este exactă,
dacă Guvernul sau celelalte organe ale administrației
publice înțeleg să comunice Senatului informațiile sau
documentele solicitate ori dacă Guvernul are intenția de a
lua o hotărâre într-o problemă determinată.
Art. 159. — În plenul Senatului nu pot fi formulate
întrebări care privesc probleme de interes personal sau
particular, întrebări care se referă la procese aflate pe rolul
instanțelor judecătorești ori care pot afecta soluționarea
unor cauze aflate în curs de judecată, care urmăresc în
exclusivitate obținerea unei consultații juridice sau tehnice
ori care privesc activitatea unor persoane care nu
îndeplinesc funcții publice.
Art. 160. — (1) Senatorii pot adresa întrebări orale sau
scrise și au dreptul să ceară ca răspunsul să le fie dat
oral în plenul Senatului sau în scris.
(2) Întrebările scrise sau orale se depun în scris, prin
grupul parlamentar, la secretarul desemnat al Senatului, cel
mai târziu până la ora 10,00 a zilei de joi.
(3) Întrebările se înregistrează la secretarul desemnat al
Senatului, în ordinea în care au fost depuse.
(4) Întrebările trebuie să aibă un singur autor, iar un
senator nu poate adresa într-o săptămână mai mult de
două întrebări.
(5) În cursul zilei de joi întrebările sunt transmise
ministrului delegat pentru relația cu Parlamentul,
menționându-se tipul întrebării și ce fel de răspuns a
solicitat senatorul.
(6) În situația apariției unor urgențe, senatorul poate
pune o întrebare și în cadrul ședinței destinate acestei
activități, urmând ca răspunsul să fie dat în ședința
specială de săptămâna următoare.

MONITORUL OFICIAL AL ROMÂNIEI, PARTEA I, Nr. 948/25.X.2005
Art. 161. — (1) Întrebările orale se prezintă în plenul
Senatului de către autor, într-un interval de timp de cel
mult un minut. Răspunsurile orale se dau imediat după ce
a fost adresată întrebarea și nu pot depăși 3 minute.
Autorul întrebării poate interveni cu precizări sau
comentarii, fără a depăși două minute, iar răspunsul la
replică va fi dat în același interval de timp. Nici o altă
intervenție pe marginea întrebării respective nu mai poate
avea loc. Răspunsul la întrebarea orală poate fi amânat
pentru săptămâna următoare numai în cazuri temeinic
justificate.
(2) În situația în care cel căruia îi este adresată
întrebarea orală nu este prezent, răspunsul va fi dat în
ședința din săptămâna următoare. Președintele Senatului
informează primul-ministru cu privire la răspunsurile
amânate.
(3) Răspunsurile orale la întrebările scrise se dau după
ce s-au epuizat întrebările. La întrebările la care s-a cerut
răspuns oral nu se răspunde dacă senatorul care a
adresat întrebarea nu se află în sală.
(4) Răspunsurile scrise se transmit senatorului în cel
mult 15 zile.
(5) Întrebările și răspunsurile se consemnează în
stenograma ședinței și se publică odată cu aceasta în
Monitorul Oficial al României, Partea a II-a. Întrebările la
care nu s-a răspuns sunt comunicate și primului-ministru și
se publică în Monitorul Oficial al României, Partea a II-a,
la sfârșitul fiecărei sesiuni ordinare.
SECȚIUNEA a 3-a
Interpelări

Art. 162. — (1) Interpelarea constă într-o cerere
adresată Guvernului sau unui membru al acestuia de către
unul ori mai mulți senatori sau de un grup parlamentar,
prin care se solicită explicații asupra politicii Guvernului în
probleme importante ale activității sale interne sau externe.
(2) Interpelările se fac în scris, arătându-se obiectul și
motivarea acestora, fără nici o dezvoltare, și se depun la
secretarul desemnat al Senatului.
Art. 163. — (1) Interpelările se înscriu, în ordinea
prezentării, într-un registru special și se afișează la sediul
Senatului.
(2) Interpelările se prezintă în ședință publică de către
autor, după care președintele Senatului le transmite
primului-ministru.
(3) Biroul permanent stabilește o zi din săptămână
consacrată prezentării și dezbaterii interpelărilor și
întrebărilor.
(4) Guvernul și fiecare dintre membrii săi sunt obligați
să răspundă la interpelări în cel mult două săptămâni.
Pentru motive temeinice, Senatul poate acorda un termen
de cel mult 3 săptămâni.
Art. 164. — (1) În ședința consacrată dezbaterii
interpelării se dă cuvântul autorului pentru 3 minute și apoi
celui interpelat pentru 5 minute. Dacă răspunsul la
interpelare dă naștere unei replici, se dă cuvântul în
aceeași ordine și pentru aceleași durate de timp.
Președintele Senatului poate limita luările de cuvânt.
(2) Răspunsurile la interpelările adresate Guvernului se
prezintă de primul-ministru sau de reprezentantul acestuia.

19

Răspunsul la interpelările adresate membrilor Guvernului se
prezintă de ministru sau, după caz, de un secretar de stat.
(3) Timpul total afectat interpelărilor se împarte pe
grupuri parlamentare, în conformitate cu ponderea acestora.
Art. 165. — Senatul poate adopta o moțiune prin care
să-și exprime poziția cu privire la problema ce a făcut
obiectul interpelării, cu respectarea prevederilor art. 153—157.
SECȚIUNEA a 4-a
Informarea Senatului și a senatorilor

Art. 166. — (1) Președintele Senatului poate solicita
Guvernului și celorlalte organe ale administrației publice, în
cadrul controlului parlamentar asupra activității acestora,
informațiile și documentele necesare.
(2) Președinții comisiilor permanente pot solicita de la
organele prevăzute la alin. (1) informațiile și documentele
necesare referitoare la domeniul lor de activitate.
(3) Fiecare senator are dreptul de a cere informațiile și
documentele menționate, prin intermediul președintelui
Senatului sau al președinților comisiilor.
(4) Solicitarea informării este obligatorie în cazul în care
o inițiativă legislativă implică modificarea prevederilor
bugetului de stat sau ale bugetului asigurărilor sociale de
stat.
(5) Autoritățile prevăzute la alin. (1) sunt obligate să
răspundă în termen de cel mult 10 zile. În situații
excepționale în care răspunsul necesită date suplimentare,
acestea au obligația de a declara în scris că interesul
public nu le permite să răspundă la timp și de a cere un
termen suplimentar care nu poate depăși 30 de zile. În
cazul în care autoritățile nu răspund în termenele
prevăzute la solicitarea senatorului interesat, președintele
Senatului sau președintele comisiei, după caz, poate cere
invitarea lor în plenul Senatului.
(6) Refuzul nejustificat de a răspunde la solicitările
prevăzute în alineatele precedente atrage, după caz,
răspunderea juridică potrivit legii. Președintele Senatului
poate sesiza autoritățile competente, la solicitarea
senatorului interesat.
Art. 167. — (1) În cazul în care informațiile sau
documentele solicitate privesc, potrivit legii, secrete de stat,
Guvernul informează Senatul despre aceasta, iar Senatul
decide în ședință secretă.
(2) Documentele primite se restituie organului respectiv,
după consultare.
SECȚIUNEA a 5-a
Petiții

Art. 168. — (1) Oricine are dreptul de a se adresa cu
petiții Senatului. Petițiile vor fi prezentate în scris și
semnate, precizându-se domiciliul petiționarului sau al unuia
dintre petiționari.
(2) Petițiile se înscriu în registrul general al Senatului,
în ordinea primirii, consemnându-se numărul de
înregistrare, numele, prenumele, domiciliul petiționarului și
obiectul cererii.
Art. 169. — (1) Petițiile înregistrate se repartizează,
spre soluționare, de către unul dintre vicepreședinții
Senatului, desemnat de președinte, comisiei permanente

20

MONITORUL OFICIAL AL ROMÂNIEI, PARTEA I, Nr. 948/25.X.2005

competente, potrivit obiectului petiției, ori senatorilor cărora
le-au fost personal adresate.
(2) Orice membru al Senatului poate lua cunoștință de
conținutul unei petiții, adresându-se în acest scop
președintelui comisiei căreia i-a fost repartizată.
(3) Senatorul căruia îi sunt adresate petiții le va
transmite spre soluționare autorităților publice competente.
Art. 170. — (1) Comisia va decide care sunt petițiile a
căror rezolvare nu suferă amânare, sesizând de îndată
autoritățile publice competente, și va informa, în toate
cazurile, petentul despre soluția promovată. Pentru celelalte
petiții, comisia va decide, în cel mult 10 zile de la
înregistrarea lor, dacă le va trimite unei autorități publice
competente ori le va clasa. În cazuri deosebite, problema
ce face obiectul petiției se prezintă Senatului.
(2) Autoritățile publice sesizate au obligația să informeze
Senatul, în scris, în termen de cel mult 30 de zile, despre
soluția adoptată.
(3) Petiționarului i se aduce la cunoștință soluția
adoptată.
(4) Comisia pentru cercetarea abuzurilor, combaterea
corupției și petiții va prezenta trimestrial Biroului permanent
un raport asupra petițiilor primite și asupra modului de
soluționare a acestora; același raport va fi prezentat
plenului Senatului la începutul fiecărei sesiuni.
(5) În raport se vor face mențiuni cu privire la soluțiile
date de autoritățile publice la petițiile care le-au fost trimise
spre soluționare.
SECȚIUNEA a 6-a
Declarații politice

Art. 171. — (1) În fiecare săptămână, Biroul permanent
alocă o anumită perioadă de timp dintr-o zi de ședință
pentru declarații politice sau alte intervenții ale senatorilor.
(2) Declarațiile politice sau alte intervenții ale senatorilor
se fac în nume propriu sau în numele grupului
parlamentar.
(3) În raport cu conținutul lor, declarațiile politice sau
alte intervenții ale senatorilor pot da dreptul la replică
senatorilor, grupurilor parlamentare și autorităților vizate.
(4) În cazul în care tematica și conținutul declarațiilor
politice sau ale altor intervenții ale senatorilor vizează
activitatea și politica Guvernului, extrasul respectiv din
stenogramă va fi transmis ministrului delegat pentru relația
cu Parlamentul.
CAPITOLUL IV
Statutul senatorului
SECȚIUNEA 1
Imunitatea parlamentară

Art. 172. — (1) Senatorii se bucură de imunitate
parlamentară pe toată durata exercitării mandatului.
(2) Imunitatea parlamentară are ca scop garantarea
libertății de exprimare a senatorului și protejarea acestuia
împotriva urmăririlor judiciare respective, abuzive sau
șicanatoare.

(3) Senatorii nu pot fi trași la răspundere juridică pentru
voturile sau pentru opiniile politice exprimate în exercitarea
mandatului.
(4) În temeiul art. 72 din Constituția României,
republicată, senatorii pot fi urmăriți și trimiși în judecată
penală pentru fapte care nu au legătură cu voturile sau cu
opiniile politice exprimate în exercitarea mandatului, dar nu
pot fi percheziționați, reținuți sau arestați fără încuviințarea
Senatului, după ascultarea lor. Urmărirea și trimiterea în
judecată penală se pot face numai de către Parchetul de
pe lângă Înalta Curte de Casație și Justiție. Competența de
judecată aparține Înaltei Curți de Casație și Justiție.
(5) În caz de infracțiune flagrantă, senatorii pot fi reținuți
și supuși percheziției. Ministrul justiției îl va informa
neîntârziat pe președintele Senatului asupra reținerii și
percheziției. În cazul în care Senatul constată că nu există
temei pentru reținere, va dispune imediat revocarea acestei
măsuri.
(6) Cererea de autorizare a trimiterii în judecată, penală
ori contravențională, precum și cererea de reținere, de
arestare sau de percheziție se adresează președintelui
Senatului de ministrul justiției.
(7) Președintele Senatului aduce cererea la cunoștință
senatorilor în ședință publică, după care o trimite de îndată
Comisiei juridice, de numiri, disciplină, imunități și validări,
spre examinare, care va stabili dacă a fost sau nu a fost
făcută în scopul de a-l abate pe senator de la exercițiul
funcției sale. Hotărârea comisiei se adoptă prin votul secret
al majorității membrilor acesteia.
(8) Biroul permanent al Senatului supune spre
dezbatere și aprobare plenului raportul comisiei, temeinic
motivat, în termen de 15 zile de la data depunerii lui.
(9) Cererile de reținere, de arestare, de percheziție se
înscriu cu prioritate pe ordinea de zi.
Art. 173. — Senatul hotărăște asupra cererii cu votul
secret al majorității membrilor săi.
SECȚIUNEA a 2-a
Conflictul de interese, constatarea incompatibilităților
și alte interdicții

Art. 174. — (1) Senatorii depun o declarație de
interese, pe propria răspundere, cu privire la funcțiile și
activitățile pe care le desfășoară, cu excepția celor legate
de mandatul sau funcția publică pe care o exercită.
(2) Prin conflict de interese se înțelege situația în care
senatorul are un interes personal de natură patrimonială,
care ar influența îndeplinirea cu obiectivitate a atribuțiilor
care îi revin potrivit Constituției și altor acte normative.
(3) Funcțiile și activitățile care se includ în declarația de
interese sunt:
a) funcțiile în cadrul unor asociații, fundații sau alte
organizații neguvernamentale ori partide politice;
b) activități profesionale remunerate;
c) calitatea de acționar sau asociat la societățile
comerciale, inclusiv bănci sau alte instituții de credit,
societăți de asigurare și financiare.
(4) Senatorii care nu îndeplinesc alte funcții sau nu
desfășoară alte activități decât cele legate de mandatul ori
funcția pe care o exercită depun o declarație în acest
sens.

MONITORUL OFICIAL AL ROMÂNIEI, PARTEA I, Nr. 948/25.X.2005
Art. 175. — (1) Declarația de interese se depune în
termen de 15 zile de la data validării mandatului ori, după
caz, de la data numirii în funcție.
(2) Declarația de interese se actualizează ori de câte
ori intervin schimbări care, potrivit art. 174 alin. (3), trebuie
înscrise în aceste declarații. Actualizarea se face în termen
de 30 de zile de la data începerii, modificării sau încetării
funcțiilor sau activităților.
Art. 176. — (1) Declarațiile de interese sunt publice și
se depun la secretarul general al Senatului.
(2) Numele senatorilor care, în mod nejustificat, nu
depun declarația de interese se publică pe pagina de
Internet a Senatului.
(3) Evidența declarațiilor de interese se consemnează
într-un registru special, numit Registrul declarațiilor de
interese, care se păstrează la secretarul general al
Senatului.
Art. 177. — (1) Calitatea de senator este incompatibilă
cu exercitarea oricărei funcții publice de autoritate, cu
excepția celei de membru al Guvernului.
(2) Prin funcțiile publice de autoritate incompatibile cu
calitatea de senator se înțelege funcții din administrația
publică asimilate celor de ministru, funcțiile de secretar de
stat, subsecretar de stat și secretar de stat din cadrul
organelor de specialitate din subordinea Guvernului sau a
ministerelor, funcțiile din Administrația Prezidențială, din
aparatul de lucru al Parlamentului și al Guvernului, funcții
de conducere specifice ministerelor, celorlalte autorități și
instituții publice, funcții de consilieri locali și consilieri
județeni, de prefecți și subprefecți și celelalte funcții de
conducere din aparatul propriu al prefecturilor, funcțiile de
primar, viceprimar și secretar ai unităților administrativteritoriale, funcțiile de conducere și execuție din serviciile
publice descentralizate ale ministerelor și celorlalte organe
din unitățile administrativ-teritoriale și din aparatul propriu și
serviciile publice ale consiliilor județene și consiliilor locale,
precum și funcțiile care, potrivit legii, nu permit persoanelor
care le dețin să candideze în alegeri.
(3) Calitatea de senator este, de asemenea,
incompatibilă cu:
a) funcția de președinte, vicepreședinte, director,
administrator, membru al consiliului de administrație sau
cenzor la societăți comerciale, inclusiv bănci sau alte
instituții de credit, societăți de asigurare și financiare,
precum și la instituții publice;
b) funcția de președinte sau de secretar al adunărilor
generale ale acționarilor sau asociaților la societățile
comerciale prevăzute la lit. a);
c) funcția de reprezentant al statului în adunările
generale ale societăților comerciale prevăzute la lit. a);
d) funcția de manager sau membru al consiliilor de
administrație ale regiilor autonome, companiilor și
societăților naționale;
e) calitatea de comerciant, persoană fizică;
f) calitatea de membru al unui grup de interes
economic;
g) funcția publică încredințată de un stat străin, cu
excepția acelor funcții prevăzute în acordurile și convențiile
la care România este parte.

21

(4) Alte incompatibilități decât cele prevăzute la
alin. (1)—(3) sunt stabilite prin lege organică.
Art. 178. — Senatorii pot exercita funcții sau activități în
domeniul didactic, al cercetării științifice și al creației literarartistice, precum și în alte domenii prevăzute de lege.
Art. 179. — (1) Senatorul care se află în una dintre
incompatibilitățile prevăzute la art. 177 va demisiona din
funcțiile care sunt incompatibile cu mandatul de senator, în
termen de 10 zile de la data apariției cazului de
incompatibilitate.
(2) După expirarea termenului prevăzut la alin. (1),
senatorul care continuă să se afle într-un caz de
incompatibilitate este considerat demisionat din funcția de
senator. Demisia se aduce la cunoștința plenului Senatului
și se publică în Monitorul Oficial al României, Partea I.
Art. 180. — Locul vacant va fi ocupat de către
supleantul imediat următor de pe lista partidului, formațiunii
politice ori alianței acestora, dacă până la data validării
mandatului partidul sau formațiunea politică pentru care a
candidat confirmă în scris că aparține acesteia. Asupra
legalității alegerii supleantului Comisia juridică, de numiri,
disciplină, imunități și validări va prezenta Senatului un
raport.
Art. 181. — În cursul termenului prevăzut la art. 179
alin. (1), senatorul trebuie să declare în scris la Biroul
permanent orice activitate care se încadrează în
incompatibilitățile prevăzute de lege.
Art. 182. — Schimbările intervenite în activitatea
senatorului pe durata exercitării mandatului se aduc la
cunoștința Biroului permanent, în scris, în cel mult 10 zile
de la data apariției acestora.
Art. 183. — (1) Cazurile de incompatibilitate vor fi
trimise spre examinare Comisiei juridice, de numiri,
disciplină, imunități și validări a Senatului, care va întocmi
un raport. Propunerile comisiei se aprobă de Senat cu
votul majorității membrilor săi.
(2) Dacă senatorul a făcut să înceteze cauza de
incompatibilitate după sesizarea comisiei, se va lua act
despre aceasta în procesul-verbal al ședinței, iar asemenea
cazuri nu se trec în raportul comisiei.
Art. 184. — Evidența situațiilor prevăzute la art. 177—183
se ține la secretarul general al Senatului.
Art. 185. — (1) Se interzice folosirea de către senatori
în interes privat a simbolurilor care au legătură cu exercițiul
demnității sau funcției acestora.
(2) Se interzice folosirea sau permisiunea de a folosi
numele însoțit de calitatea de senator, în orice formă de
publicitate a unui agent economic român sau străin,
precum și a vreunui produs comercial, național sau străin.
(3) Se interzice folosirea sau permisiunea de a folosi
imaginea publică, numele, semnătura senatorului pentru
orice formă de publicitate privitoare la o activitate care
aduce profit, cu excepția publicității gratuite pentru scopuri
caritabile.
(4) Se interzice senatorilor folosirea sau exploatarea
directă ori indirectă a informațiilor care nu sunt publice,
obținute în legătură cu exercitarea atribuțiilor, în scopul
obținerii de avantaje pentru ei sau pentru alții.
(5) Senatorii au obligația să-și declare averea, în termen
de 15 zile, potrivit legii.

22

MONITORUL OFICIAL AL ROMÂNIEI, PARTEA I, Nr. 948/25.X.2005
SECȚIUNEA a 3-a
Exercitarea mandatului de senator

Art. 186. — (1) Senatorii intră în exercițiul mandatului
la data întrunirii legale a Senatului, sub condiția validării și
a depunerii jurământului.
(2) După constituirea legală a Senatului, fiecare senator
va depune, în fața plenului Senatului, întrunit în ședință
solemnă, jurământul de credință față de țară și popor:
îJur credință patriei mele, România.
Jur să respect Constituția și legile țării.
Jur să apăr democrația, drepturile și libertățile fundamentale
ale cetățenilor, suveranitatea, independența, unitatea și
integritatea teritorială a României.
Jur să-mi îndeplinesc cu onoare și fidelitate mandatul
încredințat de popor.
Așa să mă ajute Dumnezeu!“
Jurământul de credință se poate depune și fără formula
religioasă, aceasta putând fi înlocuită cu formula: îJur pe
onoare și conștiință“, care prefațează jurământul.
Art. 187. — (1) După validare, pe durata exercitării
mandatului, senatorilor li se eliberează legitimația de
membru al Senatului, semnată de președintele acestuia.
(2) De asemenea, senatorii vor avea un însemn
distinctiv al calității lor de reprezentanți ai poporului, cu
dreptul de a-l purta pe toată durata exercitării mandatului.
Modelul însemnului se stabilește de către Biroul permanent,
iar cheltuielile pentru confecționarea acestuia se suportă
din bugetul Senatului.
(3) Legitimația și însemnul se pot păstra de senator
după încetarea mandatului, cu titlu evocativ.
(4) Pe durata exercitării mandatului, senatorii și membrii
lor de familie beneficiază de pașaport diplomatic.
Art. 188. — (1) Calitatea de senator încetează la data
întrunirii legale a Senatului nou-ales, precum și în caz de
demisie, de pierdere a drepturilor electorale, de
incompatibilitate ori de deces.
(2) În cazul în care un senator demisionează, el poate
reveni asupra demisiei până la publicarea în Monitorul
Oficial al României, Partea I, a hotărârii Senatului de
vacantare a mandatului, dacă următorul propus pe lista
formațiunii din partea căreia a candidat nu a fost validat în
plen.
Art. 189. — (1) Pentru exercitarea mandatului de
senator, în circumscripțiile electorale se organizează, pentru
fiecare senator, câte un birou senatorial, având ca personal
încadrat un șef de birou senatorial, un secretar și un șofer,
personal care face parte din aparatul Senatului.
(2) Încadrarea personalului birourilor senatoriale se face
cu contract de muncă pe durată determinată, de secretarul
general al Senatului, la propunerea senatorilor în cauză.
(3) Pe timpul cât îndeplinește această activitate,
personalul angajat se consideră detașat sau, după caz,
transferat în interesul serviciului, în condițiile legislației
muncii.
(4) Contractul de muncă al personalului birourilor
senatoriale încetează la cererea senatorului sau, în cazul
în care titularului mandatului îi încetează calitatea de
senator, la data la care noul titular solicită aceasta.
Art. 190. — (1) Senatorii primesc drepturile bănești,
potrivit legii.

(2) Senatorii primesc indemnizația lunară și celelalte
drepturi, începând cu data intrării în exercițiul mandatului și
până la încetarea acestuia.
Art. 191. — Pe durata exercitării mandatului de senator,
contractul de muncă al acestuia se suspendă, cu excepția
cazurilor în care Biroul permanent decide altfel, la cererea
Senatului și cu avizul unității și al Comisiei juridice, de
numiri, disciplină, imunități și validări a Senatului.
SECȚIUNEA a 4-a
Concedii, absențe, demisii

Art. 192. — Nici un senator nu poate lipsi nemotivat de
la ședințele Senatului sau ale comisiei din care face parte
ori de la celelalte activități specifice îndeplinirii mandatului
de senator.
Art. 193. — (1) Concediile se acordă pentru motive de
boală sau interese personale.
(2) Concediile de boală se acordă pe baza certificatului
medical.
(3) Pentru interese personale se pot acorda, în timpul
unei sesiuni, cel mult 8 zile de concediu cu plata
indemnizației, iar peste această durată, concedii fără plată,
care se pot efectua integral sau în mai multe tranșe.
Concediile până la 4 zile se aprobă de președintele
Senatului, iar cele cu o durată mai mare de 4 zile, de
către Biroul permanent.
(4) Fiecare cerere de concediu pentru interese
personale va avea menționat, de către unul dintre secretarii
Senatului, numărul zilelor de concediu efectuate de
senatorul respectiv.
Art. 194. — (1) Senatorii pot demisiona prin cerere
scrisă, adresată președintelui.
(2) Președintele Senatului, în ședință publică, întreabă
senatorul dacă stăruie în cererea de demisie și, dacă
răspunsul este afirmativ ori dacă senatorul nu se prezintă
pentru a răspunde, cu toate că a fost înștiințat, declară
locul vacant.
SECȚIUNEA a 5-a
Deontologia parlamentară; abateri și sancțiuni

Art. 195. — Constituie abateri disciplinare săvârșite de
senatori următoarele fapte, dacă, potrivit legii, nu constituie
infracțiuni:
a) încălcarea dispozițiilor privind îndatoririle senatorului
prevăzute de Constituție și de legea statutului deputaților și
al senatorilor;
b) încălcarea jurământului de credință;
c) nerespectarea prevederilor Regulamentului Senatului;
d) exercitarea abuzivă a mandatului de senator;
e) comportamentul injurios sau calomniator la adresa
unui parlamentar ori a altui demnitar în ședințele de plen,
de comisii sau de birou ori în afara acestora, dar cu
privire la exercitarea mandatului de senator;
f) absentarea, nemotivată și în mod repetat, de la
lucrările Senatului.
Art. 196. — Abaterile de la deontologia parlamentară se
sancționează cu:
a) atenționare;
b) chemarea la ordine;
c) retragerea cuvântului;

MONITORUL OFICIAL AL ROMÂNIEI, PARTEA I, Nr. 948/25.X.2005
d) îndepărtarea din sală pe durata ședinței;
e) avertisment public — scris.
Art. 197. — (1) Abaterile și sancțiunile prevăzute la
art. 195, respectiv la art. 196 lit. a)—d), se constată și se
aplică de către președintele de ședință sau, după caz, de
președintele comisiei senatoriale.
(2) Sancțiunile prevăzute la art. 196 nu pot împiedica
exercitarea dreptului la vot.
Art. 198. — (1) Președintele Senatului poate, înainte de
a chema la ordine un senator, să îl invite să-și retragă sau
să explice cuvântul care a generat incidente și care ar
atrage aplicarea măsurii.
(2) Dacă expresia întrebuințată a fost retrasă sau
regretată ori dacă explicațiile date sunt apreciate de
președinte sau de senatorul vizat ca satisfăcătoare, măsura
nu se mai aplică.
(3) În cazul în care, după chemarea la ordine, senatorul
continuă să se abată de la prezentul regulament,
președintele Senatului îi va putea retrage cuvântul, iar
dacă persistă, îl va îndepărta din sală.
Art. 199. — (1) Pentru menținerea ordinii în ședințele
comisiilor, președinții acestora au aceleași drepturi ca și
președintele Senatului și pot aplica măsurile prevăzute la
art. 196 lit. a)—d).
(2) În cazul în care un senator săvârșește abateri
deosebit de grave, președintele comisiei va suspenda
ședința și va aduce cazul la cunoștință președintelui
Senatului, care îl va supune Biroului permanent.
Art. 200. — (1) Abaterile care implică aplicarea
sancțiunii prevăzute la art. 196 lit. e) se constată de
Comisia juridică, de numiri, disciplină, imunități și validări a
Senatului, la sesizarea unui grup parlamentar din Senat
sau a unui senator. Sesizarea se adresează președintelui
Senatului.
(2) Comisia juridică, de numiri, disciplină, imunități și
validări soluționează sesizarea înaintată de președintele
Senatului, în termen de 30 de zile de la data înregistrării
acesteia la comisie. Soluția comisiei se ia cu votul
majorității membrilor prezenți, în ședință secretă.
(3) Raportul comisiei se înaintează de îndată, împreună
cu dosarul cauzei, Biroului permanent al Senatului.
(4) Biroul permanent soluționează cauza în termen de
7 zile de la data primirii raportului, împreună cu dosarul
cauzei. Hotărârea Biroului permanent se prezintă în ședință
publică a plenului Senatului.
(5) Împotriva hotărârii Biroului permanent al Senatului
petiționarul sau senatorul sancționat poate face contestație
în termen de 15 zile de la data comunicării acesteia.
(6) Contestația se soluționează de către plenul
Senatului, în termen de 30 de zile de la înregistrarea
acesteia, cu votul majorității senatorilor prezenți, în ședință
secretă.
(7) Hotărârea plenului Senatului, dată asupra
contestației, este definitivă și executorie și se aduce la
cunoștință publică în ședința de plen.
Art. 201. — Senatorul sancționat disciplinar pe baza
prevederilor art. 196 lit. e) nu poate reprezenta Senatul în
relațiile interne și externe ale acestuia, pe o perioadă de
3 luni de la data rămânerii definitive a sancțiunii.
Art. 202. — Sancțiunile prevăzute de art. 196 se aplică
pentru fiecare abatere în parte și se cumulează aritmetic.

23

CAPITOLUL V
Serviciile Senatului
Art. 203. — (1) Serviciile Senatului sunt conduse de
secretarul general al Senatului, ajutat de un secretar
general adjunct.
(2) Secretarul general și secretarul general adjunct sunt
numiți de Senat, pe durata legislaturii, la propunerea
Biroului permanent.
(3) Secretarul general și secretarul general adjunct pot fi
revocați la propunerea Biroului permanent sau a cel puțin
30 de senatori. Propunerea de revocare poate fi formulată
o singură dată în cursul unei sesiuni ordinare.
(4) Secretarul general este ordonator principal de credite
și, în îndeplinirea atribuțiilor sale, emite ordine.
Art. 204. — (1) Senatul aprobă bugetul propriu înaintea
dezbaterii bugetului de stat și îl înaintează Guvernului în
vederea includerii în bugetul de stat. Execuția bugetului
propriu este aprobată de plenul Senatului după verificarea
de către chestorii Senatului.
(2) Dotarea Senatului cu mijloace de transport auto și
modul de utilizare a acestora, precum și cheltuielile de
protocol se stabilesc prin norme aprobate de Biroul
permanent, în limita sumelor prevăzute în bugetul anual.
Art. 205. — (1) Folosirea colaboratorilor pentru lucrările
Senatului, ale comisiilor și pentru unele activități ale
serviciilor Senatului se aprobă de Biroul permanent.
(2) Indemnizația colaboratorilor, în limitele stabilite de
lege, se propune de beneficiarul colaborării și se
ordonanțează de secretarul general al Senatului.
CAPITOLUL VI
Dispoziții tranzitorii și finale
Art. 206. — (1) Dacă Senatul adoptă, în condițiile
art. 155 alin. (1) din Constituția României, republicată, un
proiect de lege sau o propunere legislativă într-o redactare
diferită de cea adoptată de Camera Deputaților,
președintele Senatului, de acord cu președintele Camerei
Deputaților, inițiază procedura de mediere. În același mod
se procedează și în cazul în care Camera Deputaților
adoptă un proiect de lege sau o propunere legislativă într-o
redactare diferită de cea adoptată de Senat.
(2) În acest scop, Biroul permanent va propune
Senatului un număr de 7 senatori, urmărindu-se
respectarea principiilor prevăzute la art. 45.
(3) Senatorii stabiliți de Senat prin votul deschis al
majorității senatorilor prezenți, împreună cu deputații
desemnați de Camera Deputaților, potrivit regulamentului
propriu, formează comisia de mediere.
(4) Cvorumul regulamentar al ședințelor de mediere este
asigurat numai în prezența a cel puțin 4 senatori dintre
membrii comisiei de mediere a Senatului.
Art. 207. — (1) Comisia de mediere se reunește la
convocarea președintelui comisiei sesizate în fond de la
Camera care a adoptat ultima proiectul, la sediul acesteia,
și stabilește regulile după care își va desfășura activitatea,
inclusiv termenul în care urmează să prezinte raportul.
(2) Reprezentanții Senatului în comisia de mediere au
competența de a examina și de a hotărî, împreună cu cei
ai Camerei Deputaților, numai asupra redactărilor diferite
adoptate de Camera Deputaților la textele adoptate de
Senat și se vor pronunța, în aceste limite, asupra

24

MONITORUL OFICIAL AL ROMÂNIEI, PARTEA I, Nr. 948/25.X.2005

redactărilor diferite, putând adopta fie una, fie cealaltă
dintre redactări sau un text comun.
(3) Conducerea lucrărilor comisiei de mediere se
realizează prin rotație de către un senator și un deputat,
stabiliți de aceasta.
(4) Hotărârile comisiei de mediere se iau cu acordul
majorității membrilor acesteia.
Art. 208. — (1) Activitatea comisiei de mediere
încetează odată cu depunerea raportului.
(2) Raportul comisiei de mediere se înscrie pe ordinea
de zi a Senatului, urmându-se procedura prevăzută la
art. 84—112, sau, după caz, pe ordinea de zi a ședințelor
comune ale Camerelor Parlamentului, potrivit procedurii
prevăzute în regulamentul ședințelor comune.
(3) Se supun la vot numai soluțiile propuse de comisia
de mediere, diferite de cele adoptate inițial de către Senat.
În toate cazurile, raportul comisiei de mediere se aprobă

DECIZII

ALE

CURȚII

potrivit procedurii și cu majoritatea de voturi necesară
adoptării legii în forma finală.
(4) În cazul în care comisia de mediere nu ajunge, în
termenul stabilit, la un acord cu privire la textele aflate în
divergență sau dacă una dintre Camere nu aprobă raportul
comisiei de mediere, textele aflate în divergență se supun
dezbaterii în ședința comună a celor două Camere, potrivit
regulamentului acestor ședințe.
Art. 209. — Dacă ambele Camere ale Parlamentului își
însușesc textul legii în forma propusă de comisia de
mediere, se va proceda conform art. 140.
Art. 210. — Constituționalitatea prezentului regulament
poate fi verificată de către Curtea Constituțională, la
cererea președintelui Senatului, a unui grup parlamentar
sau a cel puțin 25 de senatori.
Art. 211. — Prevederile art. 30—32 se pun în aplicare
numai după 25 de zile calendaristice de la data publicării
acestuia în Monitorul Oficial al României, Partea I.

CONSTITUȚIONALE

CURTEA CONSTITUȚIONALĂ

D E C I Z I A Nr. 461
din 20 septembrie 2005

referitoare la excepția de neconstituționalitate a dispozițiilor art. 2781 alin. 1
din Codul se procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 1 din Codul se procedură
penală, excepție ridicată de Viorel Dobra în Dosarul
nr. 161/2005 al Judecătoriei Brad.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, invocând jurisprudența constantă a
Curții Constituționale în această materie.
C U R T E A,

având în vedere actele și lucrările dosarului, constată
următoarele:
Prin Încheierea din 9 mai 2005, pronunțată în Dosarul
nr. 161/2005, Judecătoria Brad a sesizat Curtea

Constituțională cu excepția de neconstituționalitate a
prevederilor art. 278 1 alin. 1 din Codul se procedură
penală. Excepția a fost ridicată de Viorel Dobra într-o
cauză penală având ca obiect soluționarea plângerii
împotriva unei soluții dispuse de Parchetul de pe lângă
Tribunalul Hunedoara.
În motivarea excepției de neconstituționalitate, autorul
acesteia susține că dispozițiile legale criticate nu precizează
nimic referitor la situația în care procurorul nu a dat nici o
soluție la cererea care îi era adresată pentru rezolvarea
unui interes legitim. În acest mod procurorul poate da o
soluție definitivă, prin simplul fapt că înu dă soluție unei
plângeri penale“, situație care s-a vrut a fi evitată chiar prin
introducerea art. 278 1 din Codul se procedură penală.
Tocmai din aceste considerente, arată autorul excepției,
este necesară îintroducerea prevederii exprese că lipsa
unei soluții la oricare din modurile de sesizare a
procurorului să poată fi atacată la instanță“.
În final, autorul excepției relevă chestiunile de fapt care
s-au petrecut în cauza dedusă spre soluționare Judecătoriei
Brad.
Judecătoria Brad și-a exprimat opinia în sensul că
dispozițiile legale criticate contravin prevederilor art. 51
alin. (4) și art. 52 alin. (1) din Constituție îîn măsura în
care nu consacră dreptul persoanei ale cărei interese au
fost vătămate prin nesoluționarea de către procuror a
plângerii formulate conform art. 221—222 din Codul de

MONITORUL OFICIAL AL ROMÂNIEI, PARTEA I, Nr. 948/25.X.2005
procedură penală, de a se adresa cu plângere în fața
instanței, în condițiile în care, potrivit art. 337 din Codul de
procedură penală, inițiativa extinderii procesului penal
aparține procurorului“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât rolul art. 2781 din Codul de
procedură penală nu este acela de a reglementa
posibilitatea atacării la instanța de judecată a tuturor actelor
sau măsurilor procurorilor, ci numai a soluțiilor care
finalizează procesul penal în faza de urmărire penală, așa
cum a statuat și Curtea Constituțională prin Decizia
nr. 182/2005. Pentru celelalte acte sau măsuri ale
procurorului, Codul de procedură penală reglementează fie
posibilitatea atacării lor la procurorul ierarhic superior, fie
posibilitatea contestării lor în fața instanței de judecată,
atunci când dosarul se află pe rolul acesteia. îTăcerea“
procurorului este și ea, în anumite situații, sancționată de
cod, în special atunci când aceasta afectează drepturile și
libertățile fundamentale ale persoanei. A extinde, însă,
sensul art. 278 1 și la atacarea în instanță a lipsei
răspunsului față de o plângere ar însemna a-l deturna de
la sensul pentru care a fost instituit. Totodată, invocă
jurisprudența Curții Constituționale în materia extinderii
dispozițiilor art. 2781 alin. 1 din Codul de procedură penală
și la alte situații neprevăzute de text, prin care s-a statuat
că această extindere nu poate fi acceptată întrucât ar
echivala cu transformarea instanței de contencios
constituțional într-un legislator pozitiv, în contradicție cu
art. 61 din Constituție.
Avocatul Poporului apreciază că excepția de
neconstituționalitate invocată este neîntemeiată. Astfel,
arată că art. 278 1 din Codul de procedură penală
reglementează posibilitatea formulării plângerii la instanța
de judecată împotriva acelor acte prin care procurorul
soluționează cauza penală, fără ca aceasta să mai ajungă
în fața instanței, respectiv împotriva îrezoluției de
neîncepere a urmăririi penale sau a ordonanței, ori, după
caz, a rezoluției de clasare, de scoatere de sub urmărire
penală sau de încetare a urmăririi penale date de
procuror“.
Cu privire la dreptul de petiționare, arată că acest drept
fundamental prevăzut de Constituție se concretizează în
cereri, reclamații, sesizări, propuneri în legătură cu
rezolvarea unor probleme personale sau de grup, care nu
presupun calea justiției, la care autoritățile publice au
obligația de a răspunde în termenele și condițiile stabilite
potrivit legii. Astfel, sesizarea instanței judecătorești pentru
valorificarea unui drept subiectiv nesocotit ori încălcat sau
pentru realizarea unui interes care se poate obține numai
pe calea justiției nu este un aspect al dreptului de
petiționare, ci se circumscrie unor reguli specifice, proprii
activității de judecată. În acest sens sunt și deciziile Curții

25

Constituționale nr. 17/2005, nr. 27/2005, nr. 175/2004 și
nr. 511/2004.
În ceea ce privește critica de neconstituționalitate
raportată la prevederile art. 52 alin. (1) din Constituție,
consideră că dispozițiile legale criticate nu aduc atingere,
sub nici un aspect, dreptului persoanei vătămate de o
autoritate publică de a obține, în condițiile legii,
recunoașterea dreptului pretins sau a interesului legitim,
anularea actului și repararea pagubei.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost sesizată, potrivit dispozițiilor
art. 146 lit. d) din Constituție, precum și ale art. 1 alin. (2),
art. 2, 3, 10 și 29 din Legea nr. 47/1992, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 1 din Codul de procedură penală,
introduse prin Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003, având următorul conținut: îDupă
respingerea plângerii făcute conform art. 275—278 împotriva
rezoluției de neîncepere a urmăririi penale sau a ordonanței
ori, după caz, a rezoluției de clasare, de scoatere de sub
urmărire penală sau de încetare a urmăririi penale, date de
procuror, persoana vătămată, precum și orice alte persoane
ale căror interese legitime sunt vătămate pot face plângere în
termen de 20 de zile de la data comunicării de către procuror a
modului de rezolvare, potrivit art. 277 și 278, la instanța căreia
i-ar reveni, potrivit legii, competența să judece cauza în primă
instanță.“
Autorul excepției de neconstituționalitate susține că
dispozițiile legale criticate contravin prevederilor art. 51
alin. (4) și art. 52 alin. (1) din Constituție, care au
următorul cuprins:
— Art. 51 alin. (4): îAutoritățile publice au obligația să
răspundă la petiții în termenele și în condițiile stabilite potrivit
legii.“;
— Art. 52 alin. (1): îPersoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal a
unei cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pabugei.“
Totodată, apreciază că prevederile legale criticate
contravin și art. 13 din Convenția pentru apărarea
drepturilor omului și a libertăților fundamentale, referitor la
dreptul la o cale efectivă de atac.
Analizând excepția de neconstituționalitate ridicată,
Curtea reține că, prin ridicarea excepției de
neconstituționalitate, autorul acesteia solicită îintroducerea

26

MONITORUL OFICIAL AL ROMÂNIEI, PARTEA I, Nr. 948/25.X.2005

prevederii exprese că lipsa unei soluții la oricare din
modurile de sesizare a procurorului să poată fi atacată la
instanță“.
Potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, Curtea se
pronunță numai asupra constituționalității actelor cu privire

la care a fost sesizată, îfără a putea modifica sau completa
prevederile supuse controlului“.
Prin urmare, instanța de contencios constituțional nu se
poate erija într-un legislator pozitiv, aceasta fiind în
contradicție cu prevederile art. 61 alin. (1) din Constituție,
potrivit cărora Parlamentul este unica autoritate legiuitoare
a țării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781 alin. 1 din Codul de
procedură penală, excepție ridicată de Viorel Dobra în Dosarul nr. 161/2005 al Judecătoriei Brad.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 535
din 13 octombrie 2005

referitoare la excepția de neconstituționalitate a dispozițiilor art. 115 alin. (2) din Legea nr. 302/2004
privind cooperarea judiciară internațională în materie penală
Ioan Vida
Nicolae Cochinescu
Aspazia Cojocaru
Constantin Doldur
Acsite Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 115 alin. (2) din Legea nr. 302/2004,
excepție ridicată, din oficiu, în Dosarul nr. 490//P/F/2005 al
Curții de Apel Brașov.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca

neîntemeiată, arătând că textul de lege criticat nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 20 mai 2005, pronunțată în Dosarul
nr. 490/P/F/2005, Curtea de Apel Brașov a sesizat Curtea
Constituțională cu excepția de neconstituționalitate a
dispozițiilor art. 115 alin. (2) din Legea nr. 302/2004 privind
cooperarea judiciară internațională în materie penală.
Excepția a fost ridicată, din oficiu, de instanța de judecată
într-o cauză având ca obiect sesizarea formulată de
Parchetul de pe lângă Tribunalul Brașov privind
recunoașterea Hotărârii penale K 173/2003, pronunțată de
Tribunalul Districtual Ptuj din Republica Slovenia, relativ la
condamnatul Ion Laurențiu Bălan, pentru săvârșirea
infracțiunii de trecerea frauduloasă a frontierei.
În motivarea excepției invocate se arată că prevederile
art. 115 alin. (2) din Legea nr. 302/2004 contravin
prevederilor art. 21 alin. (1) și (2), precum și art. 131

MONITORUL OFICIAL AL ROMÂNIEI, PARTEA I, Nr. 948/25.X.2005
alin. (1) din Constituție, referitoare la accesul liber la justiție
și la rolul Ministerului Public, deoarece permit posibilitatea
recunoașterii unei hotărâri penale străine numai la
solicitarea autorităților competente ale statului de
condamnare, iar nu și la solicitarea procurorului român sau
a persoanei condamnate. De asemenea, în motivarea
excepției, Curtea de Apel Brașov face referire și la
restrângerea nejustificată a suveranității statului român, care
înu poate dispune, prin autoritățile competente, asupra unor
chestiuni de drept public, de drept penal, în propriul său
teritoriu și în legătură cu propriii cetățeni“. Din acest punct
de vedere, dispozițiile art. 115 alin. (2) din Legea
nr. 302/2004 ar contraveni prevederilor art. 1 alin. (1) din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că procedura instituită prin
dispozițiile art. 115 alin. (2) din Legea nr. 302/2004 îeste
excesivă și depinde de un element aleatoriu, neexistând o
garanție că orice autoritate străină competentă, la
solicitarea condamnatului, va iniția procedurile prevăzute de
lege în vederea recunoașterii hotărârii penale străine“.
Drept urmare, Guvernul apreciază că prevederile art. 115
alin. (2) din Legea nr. 302/2004 sunt neconstituționale
numai în măsura în care opresc persoana condamnată de
a ajunge în fața instanțelor judecătorești pentru exercitarea
dreptului său, potrivit art. 21 din Constituție.
Avocatul Poporului apreciază că textul de lege criticat
este constituțional. În acest sens arată că dispozițiile
art. 115 alin. (2) din Legea nr. 302/2004 nu îngrădesc
dreptul părților interesate de a se adresa justiției pentru
apărarea drepturilor, libertăților și intereselor lor legitime. De
asemenea, menționează că prevederile legale criticate nu
contravin sub nici un aspect regulii constituționale potrivit
căreia, în activitatea judiciară, Ministerul Public reprezintă
interesele generale ale societății și apără ordinea de drept,
precum și drepturile și libertățile cetățenilor. Cât privește
critica de neconstituționalitate a art. 115 alin. (2) din Legea
nr. 302/2004, față de prevederile art. 1 alin. (1) din
Constituție, consideră că aceasta nu poate fi reținută,
deoarece nu sunt încălcate trăsăturile și valorile supreme
ale statului român.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

27

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 115 alin. (2) din Legea nr. 302/2004 privind
cooperarea judiciară internațională în materie penală,
publicată în Monitorul Oficial al României, Partea I, nr. 594
din 1 iulie 2004, dispoziții conform cărora: îÎn vederea
executării pe teritoriul României a unei hotărâri penale străine,
autoritățile competente ale statului de condamnare formulează
o cerere de recunoaștere și executare.“
Autoarea excepției de neconstituționalitate susține că
prin aceste dispoziții legale sunt încălcate prevederile
constituționale ale art. 1 alin. (1) privind suveranitatea, ale
art. 21 alin. (1) și (2) referitoare la accesul liber la justiție
și ale art. 131 alin. (1) privind rolul Ministerului Public.
Examinând excepția de neconstituționalitate, Curtea
reține următoarele:
Legea nr. 302/2004 privind cooperarea judiciară
internațională în materie penală a abrogat, prin art. 188
lit. d), prevederile din Codul de procedură penală cuprinse
în art. 519—521 (referitoare la recunoașterea hotărârilor
penale sau a altor acte juridice străine), iar prin art. 188
lit. e), orice alte dispoziții contrare. De asemenea, în
titlul V, intitulat îRecunoașterea și executarea hotărârilor
penale“, legea reglementează, pe de o parte, procedurile
prin care se solicită recunoașterea și executarea în
străinătate a hotărârilor penale pronunțate de instanțele
române, iar pe de altă parte, procedurile de recunoaștere
și executare în România a hotărârilor penale străine, ca
mijloc prin care hotărârile penale străine produc, atunci
când este cazul, efecte juridice pe teritoriul României. Pe
această cale statul român își însușește hotărârea penală
străină, acordându-i în virtutea propriei sale suveranități
eficiență pe teritoriul său. Această reglementare are
caracterul de procedură specială privind ordinea juridică
internă, însă și caracterul de formă de cooperare juridică
internațională în materie penală.
Potrivit noii reglementări, în vederea executării pe
teritoriul României a unei hotărâri penale străine rămase
definitive, autoritățile competente ale statului de
condamnare formulează o cerere de recunoaștere și
executare [art. 115 alin. (2)], cerere care se transmite
Ministerului Justiției, însoțită de o copie autentică a

28

MONITORUL OFICIAL AL ROMÂNIEI, PARTEA I, Nr. 948/25.X.2005

hotărârii și, după caz, de o declarație prin care
condamnatul își exprimă consimțământul, precum și de o
informare asupra duratei arestului preventiv sau a părții de
pedeapsă executate până la data prezentării cererii
[art. 119 alin. (1) și (2)]. Prin direcția de specialitate,
Ministerul Justiției efectuează controlul de regularitate
internațională a cererii, după care, după caz, o transmite
procurorului general competent, în vederea sesizării instanței
competente, ori o restituie, motivat [art. 119 alin. (3)].
Autoritățile judiciare române competente sunt curtea de apel
în circumscripția căreia, după caz, domiciliază, își are
reședința sau a fost identificat condamnatul și, respectiv,
parchetul de pe lângă aceasta (art. 120).
Curtea constată că soluționarea cauzei aflate pe rolul
instanței judecătorești nu depinde de prevederile art. 115
alin. (2) din Legea nr. 302/2004, invocate ca fiind
neconstituționale. Astfel, în cauza de față excepția de
neconstituționalitate a fost ridicată în cadrul unui litigiu
având ca obiect recunoașterea, pe cale principală, a unei
hotărâri penale străine, în condițiile art. 521 din Codul de
procedură penală, dispoziții abrogate la data introducerii
cererii. Prin urmare, temeiul de drept al cererii de chemare
în judecată nu atrage exercitarea controlului de
constituționalitate cu privire la dispozițiile art. 115 alin. (2)
din Legea nr. 302/2004 ce constituie obiectul excepției de
neconstituționalitate. Astfel fiind, devin aplicabile dispozițiile
art. 29 alin. (1) din Legea nr. 47/1992, conform cărora
Curtea Constituțională decide numai cu privire la
prevederile de lege care au legătură cu soluționarea
cauzei, precum și dispozițiile alin. (6) al aceluași articol,
potrivit căruia, dacă sunt încălcate dispozițiile alin. (1),
excepția de neconstituționalitate urmează să fie respinsă ca
fiind inadmisibilă.

Totodată, Curtea constată că autoarea excepției solicită,
în realitate, extinderea dispozițiilor legale criticate și la alte
situații neprevăzute în text, în sensul adăugării în cuprinsul
acestora și a posibilității condamnatului de a se adresa
instanței competente cu o cerere privind recunoașterea
hotărârii pronunțate în străinătate împotriva sa. Or, așa
după cum Curtea Constituțională a reținut în mod constant,
acceptarea acestei critici ar echivala cu transformarea
instanței de contencios constituțional într-un legislator
pozitiv, ceea ce ar contraveni art. 61 din Constituție,
potrivit căruia îParlamentul este [...] unica autoritate
legiuitoare a țării“. De asemenea, potrivit dispozițiilor art. 2
alin. (3) din Legea nr. 47/1992, republicată, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“.
Este de observat că, potrivit dispozițiilor Legii
nr. 302/2004, contrar susținerilor autoarei excepției,
procurorul este cel care sesizează instanța judecătorească
competentă a se pronunța cu privire la cererea de
recunoaștere și executare a hotărârii penale străine rămase
definitive.
Referitor la invocarea, în motivarea excepției, a
dispozițiilor art. 1 alin. (1) din Constituție, privind
suveranitatea statului, se constată că acestea nu au
incidență în cauză. De altfel, în conformitate cu prevederile
art. 3, care stabilește limitele cooperării judiciare, aplicarea
Legii nr. 302/2004 este subordonată protecției intereselor
de suveranitate, securitate, ordine publică și a altor
interese ale României, definite prin Constituție.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 115 alin. (2) din Legea
nr. 302/2004 privind cooperarea judiciară internațională în materie penală, excepție ridicată, din oficiu, în Dosarul
nr. 490/P/F/2005 al Curții de Apel Brașov.
Definitivă și general obligatorie.
Pronunțată în ședința publică din data de 13 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 948/25.X.2005

29

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Virgil Crecană
în funcția de secretar de stat
la Ministerul Economiei și Comerțului
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii domnul
Virgil Crecană se numește în funcția de secretar de stat la Ministerul
Economiei și Comerțului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 20 octombrie 2005.
Nr. 475.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea modului de aplicare a tarifelor binom de către furnizorii de energie termică
În temeiul art. 9 alin. (6) și (7), al art. 11 alin. (1) și alin. (2) lit. e) și al art. 56 alin. (1) din Legea energiei
electrice nr. 318/2003 și al art. 12 din Ordonanța de urgență a Guvernului nr. 5/2003 privind acordarea de ajutoare pentru
încălzirea locuinței, precum și a unor facilități populației pentru plata energiei termice, aprobată prin Legea nr. 245/2003,
cu modificările și completările ulterioare,
având în vedere referatul de aprobare întocmit de Departamentul infrastructură și autorizare,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 19 octombrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — (1) Tarifele opționale de tip B1 și B2, precum
și prețul național de referință prevăzute de Ordonanța de
urgență a Guvernului nr. 5/2003 privind acordarea de
ajutoare pentru încălzirea locuinței, precum și a unor

facilități populației pentru plata energiei termice, aprobată
prin Legea nr. 245/2003, cu modificările și completările
ulterioare, se aplică numai titularilor de contract de
furnizare a energiei termice furnizate populației prin sisteme

30

MONITORUL OFICIAL AL ROMÂNIEI, PARTEA I, Nr. 948/25.X.2005

centralizate în scopul încălzirii locuințelor și preparării apei
calde.
(2) Furnizorii de energie termică sunt agenții economici,
astfel cum au fost definiți conform prevederilor Ordonanței
de urgență a Guvernului nr. 5/2003, aprobată prin Legea
nr. 245/2003, cu modificările și completările ulterioare.
Art. 2. — (1) Furnizorii de energie termică aplică tarifele
opționale prevăzute de Ordonanța de urgență a Guvernului
nr. 5/2003, aprobată prin Legea nr. 245/2003, cu
modificările și completările ulterioare, în baza datelor
furnizate de consumatori, prevăzute în anexa la prezentul
ordin.
(2) În lipsa datelor prevăzute la alin. (1), se aplică
tariful monom prevăzut de Ordonanța de urgență a
Guvernului nr. 5/2003, aprobată prin Legea nr. 245/2003,
cu modificările și completările ulterioare.
(3) Opțiunile transmise de consumatori fac parte
integrantă din contractele de furnizare a energiei termice.
(4) Tarifele prevăzute în Ordonanța de urgență a
Guvernului nr. 5/2003, aprobată prin Legea nr. 245/2003,
cu modificările și completările ulterioare, sunt aplicabile și
consumurilor de energie termică din spațiile comune aflate
în cadrul condominiilor.
Art. 3. — (1) Aprobarea opțiunilor consumatorilor de
către furnizori se face până la data de 15 noiembrie 2005,
în cazul celor primite în urma solicitării furnizorilor, sau în
termen de 5 zile de la înregistrarea cererilor pentru
consumatorii care se adresează direct furnizorilor.
(2) Opțiunile consumatorilor vor cuprinde și modul de
tarifare a spațiilor comune din cadrul condominiilor.
Art. 4. — (1) Consumatorii care au manifestat una
dintre opțiunile tarifare prevăzute de Ordonanța de urgență
a Guvernului nr. 5/2003, aprobată prin Legea nr. 245/2003,
cu modificările și completările ulterioare, asigură
transmiterea informațiilor descrise în anexa la prezentul
ordin, astfel:
a) în maximum 10 zile lucrătoare de la citirea
contoarelor de energie termică aparținând furnizorului; sau
b) în maximum 6 zile lucrătoare de la primirea datelor
de la furnizor privind consumul de energie termică al
locului de consum.
(2) În cazul menționat la alin. (1) lit. b), furnizorii au
obligația de a transmite informațiile privind repartizarea
consumului pe punctul de consum în maximum 4 zile
lucrătoare de la citirea contoarelor din punctele termice.
Nerespectarea acestui termen de către furnizori implică
decalarea corespunzătoare a termenului de transmitere a
datelor de către consumatori.
(3) Consumatorii au obligația de a transmite informațiile
prevăzute în anexa la prezentul ordin pentru fiecare punct
de măsură.

Art. 5. — În cazul netransmiterii datelor în termenele
stabilite la art. 4, furnizorii emit facturile în termenele
prevăzute de legislația în vigoare, aplicând tarifele
prevăzute în Ordonanța de urgență a Guvernului
nr. 5/2003, aprobată prin Legea nr. 245/2003, cu
modificările și completările ulterioare, astfel:
a) tarif monom (PNR), în lipsa oricăror informații
transmise de consumatori;
b) în lipsa datelor din rândurile intitulate îConsumul total
în perioada de facturare (Gcal)“ din anexa la prezentul
ordin, atât apa caldă de consum, cât și energia termică
destinată încălzirii se repartizează proporțional cu totalul
suprafeței utile aferente locuințelor care au optat pentru
tarifele prevăzute de Ordonanța de urgență a Guvernului
nr. 5/2003, aprobată prin Legea nr. 245/2003, cu
modificările și completările ulterioare. Acest mod de
determinare se menține până la primirea informațiilor
necesare de la consumatori;
c) în cazul în care există o defalcare anterioară
transmisă de consumatori a datelor prevăzute în rândurile
intitulate îConsum total în perioada de facturare (Gcal)“ din
anexa la prezentul ordin, se determină cotele procentuale
de consum pentru fiecare dintre cele trei tarife care se
aplică consumului curent citit/determinat pentru locul de
consum.
Art. 6. — În cazul transmiterii datelor după termenele
prevăzute la art. 4, dar nu mai mult de 30 de zile de la
data citirii contoarelor, furnizorii vor regulariza diferențele în
factura lunii următoare, cu menționarea în factura lunii
pentru care se realizează regularizarea.
Art. 7. — Componentele fixe ale tarifelor opționale
tip B1 și B2 nu se aplică în cazul:
a) locuințelor debranșate total de la sistemul de
încălzire centralizată;
b) locuințelor care utilizează sisteme proprii de încălzire
și sunt debranșate de la sistemul de încălzire centralizată.
Art. 8. — Proprietarii din cadrul unui condominiu care
au locuințele debranșate de la sistemul de încălzire
centralizată nu pot opta pentru nici unul dintre tarifele
prevăzute de legislația în vigoare.
Art. 9. — În temeiul Ordonanței de urgență a
Guvernului nr. 5/2003, aprobată prin Legea nr. 245/2003,
cu modificările și completările ulterioare, Autoritatea
Națională de Reglementare în Domeniul Energiei va emite
până la data de 15 noiembrie 2005 norme opționale de
repartizare a cheltuielilor cu energia termică în interiorul
condominiilor, în cazul aplicării tarifelor opționale prevăzute
de Ordonanța de urgență a Guvernului nr. 5/2003,
aprobată prin Legea nr. 245/2003, cu modificările și
completările ulterioare.

Președintele Autorității Naționale de Reglementare în Domeniul Energiei,
Nicolae Opriș

București, 19 octombrie 2005.
Nr. 41.

31

MONITORUL OFICIAL AL ROMÂNIEI, PARTEA I, Nr. 948/25.X.2005
ANEXĂ

Punct de consum ................................
Punct de măsură ................................
Suprafață utilă totală ..................... m2
Nr. rând
Nr. coloană

Tip tarif

Informații specifice

1

2

1.

6

2 camere

3 camere

4 camere*)

2 camere

3 camere

4 camere*)

1 cameră

2 camere

3 camere

4 camere*)

Total suprafață
utilă (m2)
Consum total
în perioada
de facturare
(Gcal)

6.

Număr de
apartamente
binom B1

8.

Total suprafață
utilă (m2)
Consum total
în perioada
de facturare
(Gcal)

9.
10.

12.

5

1 cameră

monom (PNR)

5.

11.

4

Număr de
apartamente

4.

7.

3

1 cameră

2.
3.

Tipul locuinței

Număr de
apartamente
binom B2

Total suprafață
utilă (m2)
Consum total
în perioada
de facturare
(Gcal)

*) Inclusiv locuințele cu mai mult de 4 camere.
N O T Ă:

Regimul informațiilor privind facturarea spațiilor cu altă destinație decât cea de locuință și
facturarea lor efectivă se păstrează.

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/24.33.05)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 948/25.X.2005 conține 32 de pagini.

Prețul: 2,15 lei noi/21.500 lei vechi

&JUYDGY|063600]
ISSN 1453—4495

