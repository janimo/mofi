Anul 173 (XVII) — Nr. 1.024

PARTEA

I

LEGI, DECRETE, HOTĂRÂRI ȘI ALTE ACTE

Vineri, 18 noiembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 549 din 18 octombrie 2005 referitoare la
excepția de neconstituționalitate a prevederilor
art. 1 alin. (1) și ale art. 20 alin. (1) din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și a prevederilor
art. 6 alin. (2) din Legea nr. 213/1998 privind
proprietatea publică și regimul juridic al acesteia

Pagina
DECIZII ALE PRIMULUI-MINISTRU

487. — Decizie pentru modificarea statului de funcții
al Secretariatului General al Guvernului ................

8–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–4

HOTĂRÂRI ALE GUVERNULUI ROMÂNIEI
1.331. — Hotărâre pentru modificarea și completarea
Hotărârii Guvernului nr. 1.664/2004 privind
declanșarea procedurilor de expropriere a bunurilor
imobile,
proprietate
privată,
situate
pe
amplasamentul lucrării îInfrastructura conexă de
pe teritoriul românesc a obiectivului «Pod peste
fluviul Dunărea, la Calafat-Vidin»“, municipiul
Calafat, județul Dolj...................................................

Nr.

5

1.358. — Hotărâre pentru modificarea și completarea
Hotărârii Guvernului nr. 1.549/2004 privind
declanșarea procedurilor de expropriere a
imobilelor proprietate privată situate pe
amplasamentul lucrării îVarianta ocolitoare a
municipiului Pitești“....................................................

5–7

1.362. — Hotărâre privind transmiterea unei părți dintr-un
imobil, proprietate publică a statului, din
administrarea Ministerului Apărării Naționale în
administrarea Serviciului de Protecție și Pază .......

8

42. — Ordin al președintelui Autorității Naționale de
Reglementare în Domeniul Energiei pentru
aprobarea Regulamentului privind cadrul organizat
de tranzacționare a contractelor bilaterale de
energie electrică ........................................................

13

1.119. — Ordin al ministrului mediului și gospodăririi
apelor privind delegarea către Agenția Națională
pentru Protecția Mediului a atribuțiilor ce revin
Ministerului Mediului și Gospodăririi Apelor în
domeniul exportului deșeurilor periculoase și al
transportului deșeurilor nepericuloase în vederea
importului, perfecționării active și a tranzitului........

13–14

1.202. — Ordin al ministrului agriculturii, pădurilor și
dezvoltării rurale privind aprobarea Listei
specialiștilor împuterniciți să constate și să
sancționeze contravențiile prevăzute la art. 82 din
Legea îmbunătățirilor funciare nr. 138/2004, cu
modificările și completările ulterioare, a modelului
legitimației de identificare a acestora, precum și a
modelului procesului-verbal de constatare și
sancționare a contravențiilor în domeniul
îmbunătățirilor funciare ..............................................

14–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.024/18.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 549
din 18 octombrie 2005

referitoare la excepția de neconstituționalitate a prevederilor art. 1 alin. (1) și ale art. 20 alin. (1)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989, precum și a prevederilor art. 6 alin. (2)
din Legea nr. 213/1998 privind proprietatea publică și regimul juridic al acesteia
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Irina Loredana-Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 1 alin. (1) și ale art. 20 alin. (1) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22
decembrie 1989, precum și a prevederilor art. 6 alin. (2)
din Legea nr. 213/1998 privind proprietatea publică și
regimul juridic al acesteia, excepție ridicată de Confederația
Națională a Sindicatelor Libere din România — Frăția în
Dosarul nr. 4.098/CIV/2004 al Curții de Apel București —
Secția a VII-a civilă și pentru cauze privind conflicte de
muncă și asigurări sociale.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu contravin dispozițiilor
constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2005, pronunțată în
Dosarul nr. 4.098/CIV/2004, Curtea de Apel București —
Secția a VII-a civilă și pentru cauze privind conflicte de
muncă și asigurări sociale a sesizat Curtea Constituțională
cu excepția de neconstituționalitate a prevederilor art. 1
alin. (1) și ale art. 20 alin. (1) și următoarele din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, precum și a prevederilor art. 6 alin. (2) din Legea
nr. 213/1998 privind proprietatea publică și regimul juridic
al acesteia, excepție ridicată de Confederația Națională a
Sindicatelor Libere din România — Frăția.
În motivarea excepției de neconstituționalitate se
susține că prevederile art. 1 alin. (1) și ale art. 20 alin. (1)
din Legea nr. 10/2001 încalcă principiul liberului acces la
justiție, consacrat de Constituție, deoarece persoana
îndreptățită la restituirea imobilului preluat în mod abuziv nu
se poate adresa instanței de judecată, fiind obligată să se
adreseze persoanei juridice deținătoare a imobilului.
Se mai arată că art. 20 alin. (1) din Legea nr. 10/2001
are o redactare defectuoasă, deoarece nu face distincție
între categoriile de persoane juridice de drept public sau de
drept privat, deținătoare ale imobilelor — terenuri sau

construcții — cărora li se solicită restituirea în natură a
imobilului. Ca atare, nu poate fi primită o cerere de
restituire a unui imobil preluat abuziv de stat, adresată unei
persoane juridice cu capital integral privat, care deține
imobilul în baza unui act translativ de proprietate încheiat
în mod legal.
Se mai susține că textele de lege criticate contravin și
dispozițiilor art. 21 alin. (4) din Constituție, referitoare la
jurisdicțiile speciale administrative, prin faptul că instituie
obligativitatea persoanei îndreptățite la restituire să se
adreseze unei jurisdicții administrative, așa cum, în opinia
autorului excepției, este și cea reglementată prin Legea
nr. 10/2001, în condițiile în care prin Constituție este
consacrat caracterul facultativ al acestora.
De asemenea, se mai arată că prevederile legale
criticate contravin și dispozițiilor art. 44 alin. (2) teza a
doua din Constituție, referitoare la garantarea și ocrotirea
proprietății private, întrucât persoana îndreptățită la restituire
nu poate dobândi dreptul său de proprietate asupra unui
bun preluat în mod abuziv.
În ceea ce privește art. 6 alin. (2) din Legea
nr. 213/1998, autorul excepției arată în susținerea
neconstituționalității acestuia că îaplicarea necorespunzătoare
a acestei prevederi legale“ favorizează imposibilitatea
recunoașterii dreptului de proprietate.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale consideră că prevederile art. 1 alin. (1) și ale
art. 20 alin. (1) din Legea nr. 10/2001 nu încalcă
dispozițiile art. 44 din Constituție, ci, dimpotrivă, ocrotesc
dreptul de proprietate privată, instituind o procedură
specială, prin intermediul căreia persoanele îndreptățite la
restituire își pot redobândi imobilele. Se mai arată că
prevederile legale criticate nu încalcă nici principiul
constituțional al liberului acces la justiție, dat fiind că
deciziile administrative de restituire a imobilelor sunt supuse
controlului instanței de judecată.
În ceea ce privește prevederile art. 6 alin. (2) din Legea
nr. 213/1998, instanța apreciază că acestea sunt în deplină
conformitate cu dispozițiile constituționale invocate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că prevederile art. 1 alin. (1) și ale
art. 20 alin. (1) din Legea nr. 10/2001 nu contravin
principiului constituțional al liberului acces la justiție,
deoarece persoana îndreptățită la restituire se poate adresa
în subsidiar instanțelor de judecată, pentru a contesta
decizia sau dispoziția motivată a persoanei juridice
deținătoare a imobilului pentru care s-a respins cererea de
restituire în natură.
În ceea ce privește pretinsa încălcare a dispozițiilor
art. 44 din Constituție, Guvernul arată că scopul Legii

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005
nr. 10/2001 a fost acela de a institui măsuri reparatorii în
interesul foștilor proprietari ale căror imobile au fost
preluate în mod abuziv, astfel încât prevederile legale
criticate sunt în deplină concordanță cu dispozițiile art. 44
alin. (1) teza a doua, potrivit cărora conținutul și limitele
dreptului de proprietate sunt stabilite de lege.
Se mai arată că prevederile art. 6 alin. (2) din Legea
nr. 213/1998 nu contravin principiului constituțional al
accesului liber la justiție, deoarece acest text de lege
instituie competența instanțelor judecătorești de a soluționa
acțiunile în revendicare privind imobilele preluate de stat
fără un titlu valabil.
Avocatul Poporului consideră că prevederile legale
criticate nu încalcă art. 21 din Constituție, deoarece, potrivit
jurisprudenței Curții Constituționale, instituirea unei proceduri
administrative nu este contrară principiului liberului acces la
justiție, atât timp cât decizia organului administrativ poate fi
atacată în fața unei instanțe judecătorești. Se mai arată că
prevederile art. 6 alin. (2) din Legea nr. 213/1998
reprezintă o concretizare a principiului liberului acces la
justiție, deoarece persoanele interesate au posibilitatea de
a se adresa instanțelor judecătorești pentru a solicita
restituirea bunurilor preluate de stat fără titlu.
În ceea ce privește invocarea încălcării dispozițiilor
constituționale referitoare la dreptul de proprietate privată,
Avocatul Poporului consideră că textele de lege criticate
sunt în deplină concordanță cu dispozițiile art. 44 alin. (1)
teza a doua din Constituție, iar, pe de altă parte, arată că
îdeterminarea organelor competente să emită dispoziție
motivată de restituire este o problemă de legiferare ce
cade în competența exclusivă a legiuitorului“.
Mai mult, referitor la critica de neconstituționalitate a
prevederilor art. 6 alin. (2) din Legea nr. 213/1998, se
arată, invocându-se jurisprudența Curții Constituționale, că
este constituțională opțiunea legiuitorului de a nu include în
domeniul public sau privat al statului bunurile ce nu au
intrat în proprietatea acestuia în temeiul unui titlu valabil,
astfel încât să poată fi revendicate de persoanele
îndreptățite. Pentru aceste considerente, Avocatul Poporului
consideră că excepția de neconstituționalitate este
neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată,
potrivit dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, cu
soluționarea excepției de neconstituționalitate ridicate.
În legătură cu obiectul excepției de neconstituționalitate,
Curtea constată că, deși autorul excepției se referă la
prevederile art. 1 alin. (1) și ale art. 20 alin. (1) și
următoarele din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945—22 decembrie 1989, motivarea excepției privește
numai art. 1 alin. (1) și art. 20 alin. (1) din Legea
nr. 10/2001, precum și prevederile art. 6 alin. (2) din
Legea nr. 213/1998 privind proprietatea publică și regimul
juridic al acesteia, astfel încât Curtea Constituțională
urmează să se pronunțe asupra constituționalității acestor
prevederi legale.
Legea nr. 10/2001, republicată în Monitorul Oficial al
României, Partea I, nr. 279 din 4 aprilie 2005, a fost
modificată și completată prin titlul I al Legii nr. 247/2005
privind reforma în domeniile proprietății și justiției, precum

3

și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005. Ca urmare,
art. 1 alin. (1) și art. 20 alin. (1) din lege au în prezent
aceeași numerotare și următorul cuprins:
— Art. 1 alin. (1): îImobilele preluate în mod abuziv de
stat, de organizațiile cooperatiste sau de orice alte persoane
juridice în perioada 6 martie 1945 — 22 decembrie 1989,
precum și cele preluate de stat în baza Legii nr. 139/1940
asupra rechizițiilor și nerestituite, se restituie, în natură, în
condițiile prezentei legi.“;
— Art. 20 alin. (1): îImobilele-terenuri și construcții —
preluate în mod abuziv, indiferent de destinație, care sunt
deținute la data intrării în vigoare a prezentei legi de o regie
autonomă, o societate sau companie națională, o societate
comercială la care statul sau o autoritate a administrației
publice centrale sau locale este acționar ori asociat majoritar,
de o organizație cooperatistă sau de orice altă persoană
juridică de drept public, vor fi restituite persoanei îndreptățite,
în natură, prin decizie sau, după caz, prin dispoziție motivată a
organelor de conducere ale unității deținătoare.“;
— Art. 6 alin. (2) din Legea nr. 213/1998 privind
proprietatea publică și regimul juridic al acesteia, publicată
în Monitorul Oficial al României, Partea I, nr. 448 din
24 noiembrie 1998, are următorul conținut: î(2) Bunurile
preluate de stat fără un titlu valabil, inclusiv cele obținute prin
vicierea consimțământului, pot fi revendicate de foștii
proprietari sau de succesorii acestora, dacă nu fac obiectul
unor legi speciale de reparație.“
În opinia autorului excepției de neconstituționalitate
prevederile legale criticate contravin dispozițiilor cuprinse în
art. 21 alin. (1) și (4) și în art. 44 alin. (2) teza întâi din
Constituție, al căror conținut este următorul:
— Art. 21 alin. (1) și (4): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime. (...)
(4) Jurisdicțiile speciale administrative sunt facultative și
gratuite.“;
— Art. 44 alin. (2) teza întâi: î(2) Proprietatea privată este
garantată și ocrotită în mod egal de lege, indiferent de titular. (...)“
Examinând excepția de neconstituționalitate ridicată,
Curtea reține următoarele:
I. În ceea ce privește excepția de neconstituționalitate a
prevederilor art. 1 alin. (1) și ale art. 20 alin. (1) din Legea
nr. 10/2001, autorul acesteia susține că textele de lege
criticate contravin dispozițiilor art. 21 alin. (1) din
Constituție, deoarece persoana îndreptățită la restituirea
imobilului preluat în mod abuziv nu se poate adresa
instanței de judecată, fiind obligată să se adreseze
persoanei juridice deținătoare a imobilului.
Analizând aceste susțineri, Curtea constată că acestea
nu sunt întemeiate, pentru următoarele considerente:
Prevederile art. 1 alin. (1) din Legea nr. 10/2001,
republicată, statuează asupra principiului restituirii în natură
a imobilelor preluate în mod abuziv de stat, de organizațiile
cooperatiste sau de orice alte persoane juridice în perioada
6 martie 1945 — 22 decembrie 1989.
Potrivit prevederilor art. 20 alin. (1) din lege, imobilele
— terenuri și construcții — preluate în mod abuziv,
indiferent de destinație, se restituie persoanei îndreptățite,
în natură, prin decizie sau, după caz, prin dispoziție
motivată a organelor de conducere ale unității deținătoare.
Articolul 20 alin. (1) face parte din cap. III din Lege,
intitulat Proceduri de restituire, în care se stabilește
obligativitatea procedurii administrative prealabile pe care
persoana îndreptățită la restituire trebuie să o parcurgă în
vederea obținerii reparațiilor în natură prevăzute de lege,
adresându-se cu o notificare persoanei juridice deținătoare
a imobilului. În egală măsură, legea instituie și controlul
judecătoresc asupra actelor emise în cadrul acestei
proceduri, prevăzând în art. 24 alin. (3 1 ) posibilitatea
persoanei care se pretinde îndreptățită de a ataca decizia

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.024/18.XI.2005

sau dispoziția motivată de respingere a notificării la secția
civilă a tribunalului în a cărui circumscripție se află sediul
unității deținătoare. Prin urmare, nu sunt întemeiate
susținerile referitoare la încălcarea principiului liberului
acces la justiție, prevăzut prin dispozițiile art. 21 alin. (1)
din Constituție.
Se mai arată că prevederile legale criticate contravin și
dispozițiilor art. 21 alin. (4) din Constituție, referitoare la
jurisdicțiile speciale administrative, prin faptul că instituie
obligativitatea persoanei îndreptățite la restituire să se
adreseze unei jurisdicții administrative, așa cum, în opinia
autorului excepției, este și cea reglementată prin art. 20
alin. (1) și următoarele din Legea nr. 10/2001.
Curtea constată că aceste susțineri nu pot fi reținute,
deoarece Legea nr. 10/2001 instituie o procedură
administrativă prealabilă, ce constă în obligativitatea
persoanei îndreptățite la restituire de a se adresa mai întâi,
printr-o notificare, persoanei juridice deținătoare a imobilului
preluat abuziv, în vederea obținerii reparațiilor în natură.
Această procedură instituită prin lege nu are însă
caracterul unei jurisdicții speciale administrative, așa cum în
mod eronat susține autorul excepției de neconstituționalitate.
De altfel, Curtea Constituțională s-a mai pronunțat
asupra constituționalității diferitelor proceduri administrative
prealabile, prin raportare la dispozițiile art. 21 alin. (4) din
Constituție, cum ar fi, de exemplu, Decizia nr. 188 din
27 aprilie 2004, publicată în Monitorul Oficial al României,
Partea I, nr. 498 din 2 iunie 2004, sau Decizia nr. 272 din
24 iunie 2004, publicată în Monitorul Oficial al României,
Partea I, nr. 723 din 11 august 2004. Prin aceste decizii
Curtea a statuat că jurisdicțiile speciale administrative
reprezintă o activitate jurisdicțională realizată de un organ
de jurisdicție ce funcționează în cadrul unei instituții a
administrației publice sau al unor autorități administrative
autonome, ce se desfășoară conform procedurii imperative
prevăzute printr-o lege specială, procedură asemănătoare
cu cea a instanțelor de judecată, desfășurată însă paralel
și separat de aceasta. Nici o dispoziție constituțională nu
interzice ca prin lege să se instituie o procedură
administrativă prealabilă, cum este, spre exemplu,
procedura recursului administrativ grațios sau a celui
ierarhic ori procedura notificării prealabile a unei autorități,
instituții sau persoane, așa cum este cea instituită prin
Legea nr. 10/2001.

Întrucât nu au intervenit elemente noi, de natură a
impune o schimbare a jurisprudenței Curții Constituționale,
considerentele amintite își păstrează valabilitatea și în
cauza de față.
Autorul excepției mai arată că art. 20 alin. (1) din
Legea nr. 10/2001 are o redactare defectuoasă, deoarece
nu face distincție între categoriile de persoane juridice
cărora li se solicită restituirea în natură a imobilului. În
legătură cu acest aspect, Curtea constată că, ulterior
sesizării sale prin Încheierea din 29 martie 2005, art. 20
alin. (1) a fost modificat și completat prin art. I pct. 46
cuprins în titlul I al Legii nr. 247 din 19 iulie 2005, astfel
încât în redactarea actuală a legii se prevede în mod
expres că restituirea unui imobil — teren sau construcție —
preluat abuziv de stat se poate solicita unei persoane
juridice de drept public. Prin urmare, în prezent susținerea
autorului excepției de neconstituționalitate nu este
întemeiată.
În ceea ce privește pretinsa încălcare a dispozițiilor
constituționale referitoare la garantarea și ocrotirea
proprietății private, cuprinse în art. 44 alin. (2) teza întâi,
Curtea constată că scopul Legii nr. 10/2001 a fost acela
de a institui măsuri reparatorii în interesul proprietarilor ale
căror imobile au fost preluate în mod abuziv, nu numai
prin restituirea în natură a acestora, ci și prin stabilirea de
măsuri reparatorii prin echivalent. Prin urmare, textele de
lege criticate sunt în deplină concordanță cu dispozițiile
art. 44 alin. (1) teza a doua din Constituție, potrivit cărora
conținutul și limitele dreptului de proprietate sunt stabilite
de lege.
II. În ceea ce privește prevederile art. 6 alin. (2) din
Legea nr. 213/1998, în susținerea neconstituționalității
acestui text de lege se arată că îaplicarea
necorespunzătoare a acestei prevederi legale“ favorizează
imposibilitatea recunoașterii dreptului de proprietate.
Curtea constată că interpretarea și aplicarea legii sunt
o problemă de competență exclusivă a instanțelor
judecătorești, care nu poate fi examinată în cadrul
controlului de constituționalitate, deoarece, potrivit art. 2
alin. (3) din Legea nr.47/1992, instanța de contencios
constituțional se pronunță, în exercitarea atribuțiilor sale,
numai asupra constituționalității actelor cu privire la care a
fost sesizată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a prevederilor art. 6 alin. (2) din Legea nr. 213/1998
privind proprietatea publică și regimul juridic al acesteia, excepție ridicată de Confederația Națională a Sindicatelor Libere
din România — Frăția în Dosarul nr. 4.098/CIV/2004 al Curții de Apel București — Secția a VII-a civilă și pentru cauze
privind conflicte de muncă și asigurări sociale.
2. Respinge excepția de neconstituționalitate a prevederilor art. 1 alin. (1) și ale art. 20 alin. (1) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945—22 decembrie 1989,
excepție ridicată de același autor în Dosarul nr. 4.098/CIV/2004 al aceleiași instanțe.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.664/2004 privind declanșarea
procedurilor de expropriere a bunurilor imobile, proprietate privată, situate pe amplasamentul
lucrării îInfrastructura conexă de pe teritoriul românesc a obiectivului «Pod peste fluviul Dunărea,
la Calafat—Vidin»“, municipiul Calafat, județul Dolj
În temeiul art. 108 din Constituția României, republicată, al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 1.664/2004
privind declanșarea procedurilor de expropriere a bunurilor
imobile, proprietate privată, situate pe amplasamentul
lucrării îInfrastructura conexă de pe teritoriul românesc a
obiectivului «Pod peste fluviul Dunărea, la Calafat—Vidin»“,
municipiul Calafat, județul Dolj, publicată în Monitorul Oficial
al României, Partea I, nr. 963 din 20 octombrie 2004, se
modifică și se completează după cum urmează:
1. La alineatul (2) al articolului 2 se introduce teza a II-a
cu următorul cuprins:
îBunurile imobile expropriate în condițiile legii —
proprietatea publică a statului — se dau în administrarea

Ministerului Transporturilor, Construcțiilor și Turismului, în
vederea realizării obiectivului prevăzut la alin. (1).“
2. Articolul 3 va avea următorul cuprins:
îArt. 3. — Justa despăgubire pentru bunurile imobile ce
constituie amplasamentul lucrării prevăzute la art. 1, în
sumă globală estimată de 3.550 mii lei (RON), în anul
2005, se suportă de la bugetul de stat, prin bugetul
Ministerului Transporturilor, Construcțiilor și Turismului, în
limita prevăzută cu această destinație, expropriator fiind
statul român, prin Compania Națională de Autostrăzi și
Drumuri Naționale din România — S.A.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
Laszló Borbély
Ministrul finanțelor publice,
Sebastian Teodor Gheorghe Vlădescu

București, 3 noiembrie 2005.
Nr. 1.331.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.549/2004
privind declanșarea procedurilor de expropriere a imobilelor proprietate privată
situate pe amplasamentul lucrării îVarianta ocolitoare a municipiului Pitești“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Articol unic. — Hotărârea Guvernului nr. 1.549/2004
privind declanșarea procedurilor de expropriere a imobilelor
proprietate privată situate pe amplasamentul lucrării îVarianta
ocolitoare a municipiului Pitești“, publicată în Monitorul Oficial
al României, Partea I, nr. 930 din 12 octombrie 2004, se
modifică și se completează după cum urmează:
1. Articolul 3 va avea următorul cuprins:
îArt. 3. — Se aprobă ca justă despăgubire pentru
imobilele ce constituie amplasamentul lucrării îVarianta
ocolitoare a municipiului Pitești“ suma globală estimată de
2.727.615 lei (RON), finanțată din contribuția Guvernului
României prin bugetul Ministerului Transporturilor,

Construcților și Turismului, în limita prevederilor anuale
aprobate cu această destinație, la împrumutul acordat de
Banca Europeană pentru Reconstrucție și Dezvoltare, în
conformitate cu prevederile Ordonanței de urgență a
Guvernului nr. 81/2002 privind ratificarea Acordului de
garanție dintre România și Banca Europeană pentru
Reconstrucție și Dezvoltare pentru finanțarea Proiectului
privind restructurarea sectorului de drumuri și construcția
variantei de ocolire a municipiului Pitești, semnat la București
la 31 decembrie 2001, aprobată prin Legea nr. 567/2002.“
2. Anexa nr. 2 se modifică și se înlocuiește cu anexa la
prezenta hotărâre.

PRIM-MINISTRU

CĂLIN POPESCU-TĂRICEANU

București, 3 noiembrie 2005.
Nr. 1.358.

Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.024/18.XI.2005
ANEXĂ*)
(Anexa nr. 2
la Hotărârea Guvernului nr. 1.549/2004)

Tabelul cu imobilele proprietate privată situate pe amplasamentul lucrării
îVarianta ocolitoare a municipiului Pitești“

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.024/18.XI.2005
GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului,
din administrarea Ministerului Apărării Naționale în administrarea Serviciului de Protecție și Pază
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, proprietate publică a statului, având datele de
identificare prevăzute în anexa care face parte integrantă
din prezenta hotărâre, din administrarea Ministerului Apărării
Naționale în administrarea Serviciului de Protecție și Pază.

Art. 2. — Predarea-preluarea imobilelor transmise potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul finanțelor publice,
Sebastian Teodor Gheorghe Vlădescu
Directorul Serviciului de Protecție și Pază,
Gabriel Naghi

București, 10 noiembrie 2005.
Nr. 1.362.

ANEXĂ
DATELE DE IDENTIFICARE

a unei părți dintr-un imobil, proprietate publică a statului, care se transmite
din administrarea Ministerului Apărării Naționale în administrarea Serviciului de Protecție și Pază
Locul
unde este situat
imobilul care
se transmite

Municipiul București,
Str. Plevnei nr. 114,
sectorul 1

Persoana
juridică
de la
care se
transmite
imobilul

Persoana
juridică
la care se
transmite
imobilul

Ministerul
Apărării
Naționale

Serviciul
de Protecție
și Pază

DECIZII

Codul de clasificare
din inventarul bunurilor
aflate în administrarea
Ministerului Apărării Naționale,
care alcătuiesc domeniul
public al statului

ALE

— imobil 867 — parțial
— cod 8.29.09
— nr. M.F. 103.569

Caracteristicile tehnice ale imobilului

— suprafața construită = 3.242,50 m2
— suprafața desfășurată = 4.520,21 m2
— suprafața totală a terenului,
inclusiv construcțiile = 17.728,28 m2

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru modificarea statului de funcții al Secretariatului General al Guvernului
Având în vedere dispozițiile art. 9 alin. (2) din Hotărârea Guvernului nr. 157/2005 pentru organizarea și
funcționarea Secretariatului General al Guvernului,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite următoarea decizie:
Articol unic. — Anexa nr. 2 la Decizia primului-ministru
nr. 473/2005 pentru aprobarea structurii organizatorice și a
statului de funcții ale Secretariatului General al Guvernului,

publicată în Monitorul Oficial al României, Partea I, nr. 925
din 17 octombrie 2005, se modifică și se înlocuiește cu
anexa*) care face parte integrantă din prezenta decizie.

PRIM-MINISTRU

CĂLIN POPESCU-TĂRICEANU
București, 14 noiembrie 2005.
Nr. 487.

Contrasemnează:
Șeful Cancelariei Primului-Ministru,
Aleodor Marian Frâncu

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005

9

ANEXĂ
(Anexa nr. 2
la Decizia primului-ministru nr. 473/2005)
STATUL DE FUNCȚII

al Secretariatului General al Guvernului

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.024/18.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.024/18.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.024/18.XI.2005

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Regulamentului privind cadrul organizat de tranzacționare
a contractelor bilaterale de energie electrică
În temeiul art. 2 lit. d), al art. 9 alin. (6) și (7), al art. 11 alin. (1) și alin. (2) lit. a) și i) și al art. 34 alin. (1)
și (3) din Legea energiei electrice nr. 318/2003,
având în vedere Referatul de aprobare întocmit de Departamentul funcționare și dezvoltare piață de energie,
în conformitate cu prevederile procesului-verbal al ședinței Comitetului de Reglementare al Autorității Naționale de
Reglementare în Domeniul Energiei din data de 9 noiembrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul privind cadrul
organizat de tranzacționare a contractelor bilaterale de
energie electrică, prevăzut în anexa*) care face parte
integrantă din prezentul ordin.
Art. 2. — Titularii de licență de producere, titularii de
licență de furnizare a energiei electrice, consumatorii care
uzează de dreptul de eligibilitate și operatorul pieței de

energie electrică, Societatea Comercială îOpcom“ — S.A.,
vor duce la îndeplinire prevederile prezentului ordin.
Art. 3. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș

București, 9 noiembrie 2005.
Nr. 42.
*) Anexa se publică în format electronic pe pagina web a Autorității Naționale de Reglementare în Domeniul Energiei (www.anre.ro) la
secțiunea îMetodologii“.

MINISTERUL MEDIULUI ȘI GOSPODĂRIRII APELOR

ORDIN
privind delegarea către Agenția Națională pentru Protecția Mediului
a atribuțiilor ce revin Ministerului Mediului și Gospodăririi Apelor în domeniul exportului deșeurilor
periculoase și al transportului deșeurilor nepericuloase în vederea importului,
perfecționării active și a tranzitului
În temeiul prevederilor Hotărârii Guvernului nr. 459/2005 privind reorganizarea și funcționarea Agenției Naționale
pentru Protecția Mediului, ale Hotărârii Guvernului nr. 228/2004 privind controlul introducerii în țară a deșeurilor
nepericuloase, în vederea importului, perfecționării active și a tranzitului, cu modificările și completările ulterioare, ale Legii
nr. 6/1991 pentru aderarea României la Convenția de la Basel privind controlul transportului peste frontiere al deșeurilor
periculoase și al eliminării acestora,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Exercitarea și executarea atribuțiilor ce revin
Ministerului Mediului și Gospodăririi Apelor privind exportul
deșeurilor periculoase și transportul deșeurilor nepericuloase
în vederea importului, perfecționării active și a tranzitului
vor fi delegate Agenției Naționale pentru Protecția Mediului.
Art. 2. — Atribuțiile menționate la art. 1 sunt prevăzute
în Hotărârea Guvernului nr. 228/2004 privind controlul

introducerii în țară a deșeurilor nepericuloase, în vederea
importului, perfecționării active și a tranzitului, cu
modificările și completările ulterioare, și în Legea nr. 6/1991
pentru aderarea României la Convenția de la Basel privind
controlul transportului peste frontiere al deșeurilor
periculoase și al eliminării acestora.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.024/18.XI.2005

Art. 3. — Agenția Națională pentru Protecția Mediului va
duce la îndeplinire prevederile prezentului ordin.

Art. 4. — Prezentul ordin va fi publicat în Monitorul
Oficial al României, Partea I.

Ministrul mediului și gospodăririi apelor,
Sulfina Barbu
București, 8 noiembrie 2005.
Nr. 1.119.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Listei specialiștilor împuterniciți să constate și să sancționeze contravențiile
prevăzute la art. 82 din Legea îmbunătățirilor funciare nr. 138/2004, cu modificările și completările
ulterioare, a modelului legitimației de identificare a acestora, precum și a modelului
procesului-verbal de constatare și sancționare a contravențiilor în domeniul îmbunătățirilor funciare
În baza art. 82 din Legea îmbunătățirilor funciare nr. 138/2004, cu modificările și completările ulterioare,
văzând Referatul de aprobare nr. 98.474 din 31 octombrie 2005 al Direcției consolidarea proprietății, reforma
structurilor de exploatare și conservarea solurilor, aprobată de conducerea Ministerului Agriculturii, Pădurilor și Dezvoltării
Rurale,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. 1. — (1) Se aprobă Lista specialiștilor împuterniciți
să constate și să sancționeze contravențiile prevăzute la
art. 82 din Legea îmbunătățirilor funciare nr. 138/2004, cu
modificările și completările ulterioare, prevăzută în
anexa nr. 1.
(2) Specialiștii împuterniciți se identifică pe bază de
legitimație specială, eliberată de directorul general al
Administrației Naționale a Îmbunătățirilor Funciare.
(3)

Se aprobă modelul legitimației speciale de

identificare a specialiștilor împuterniciți să constate
contravențiile și să aplice sancțiunile prevăzute la art. 82
din Legea nr. 138/2004, cu modificările și completările
ulterioare, prevăzut în anexa nr. 2.

Art. 2. — Modelul procesului-verbal de constatare și
sancționare a contravențiilor în domeniul îmbunătățirilor
funciare este prevăzut în anexa nr. 3.
Art. 3. — Administrația Națională a Îmbunătățirilor
Funciare, organizațiile de îmbunătățiri funciare, federațiile de
organizații de îmbunătățiri funciare și Direcția consolidarea
proprietății, reforma structurilor de exploatare și conservarea
solurilor din cadrul Ministerului Agriculturii, Pădurilor și
Dezvoltării Rurale vor duce la îndeplinire prevederile
prezentului ordin.
Art. 4. — Anexele nr. 1*), 2 și 3 fac parte integrantă
din prezentul ordin.
Art. 5. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 9 noiembrie 2005.
Nr. 1.202.

*) Anexa nr. 1 se comunică de către Direcția consolidarea proprietății, reforma structurilor de exploatare și conservarea solurilor din cadrul
Ministerului Agriculturii, Pădurilor și Dezvoltării Rurale persoanelor interesate.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 1.024/18.XI.2005

ANEXA Nr. 2*)
MODELUL

legitimației speciale de identificare a specialiștilor împuterniciți să constate contravențiile și să aplice sancțiunile
prevăzute la art. 82 din Legea îmbunătățirilor funciare nr. 138/2004, cu modificările și completările ulterioare

*) Anexa nr. 2 este reprodusă în facsimil.

ANEXA Nr. 3
PROCES-VERBAL

de constatare și sancționare a contravențiilor în domeniul îmbunătățirilor funciare
Încheiat în ziua .............. luna ........................ anul ......... ora .............. locul ......................
Subsemnatul/Subsemnata ........................................................., având calitatea de agent constatator și funcția de .........................
(numele și prenumele)

în cadrul ....................................., împuternicit să constat contravenții și să aplic sancțiuni prin Ordinul ministrului agriculturii, pădurilor
și dezvoltării rurale nr. 1.202/2005, având legitimația nr. ..................., în urma controlului efectuat la ........................... am constatat:*)
..............................................................................................................................................................................................................
.................................................................................................................................................................................................................
Fapta/Faptele de mai sus constituie contravenție/contravenții prevăzută/prevăzute la Legea îmbunătățirilor funciare nr. 138/2004,
cu modificările și completările ulterioare, în art. 82 alin. (1) lit. ................, care se sancționează potrivit art. 82 alin. (2) lit. ................. .
Fapta/Faptele a fost/au fost constatată/constatate în ziua de .............. ora ............. locul ..................... și se sancționează
cu ......................., conform art. 5 alin. ....... lit. .............. din Ordonanța Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu modificările și completările ulterioare.
De săvârșirea faptei/faptelor se face/fac vinovat/vinovați contravenientul/contravenienții:
A. ..........................., în calitate de persoană juridică, cu sediul în ........................, cod fiscal ........................., nr. J...../......., cod
unic de înregistrare (CUI) nr. ........................, reprezentată prin ................., funcția .............................., legitimația seria .............
nr. ....................., eliberată de ................... la data ............................ ;
B. ...................., în calitate de persoană fizică, cu domiciliul în ........................, legitimat cu B.I./C.I. seria ......... nr. ...................,
eliberat/eliberată de ................ la data de ...................., C.N.P. ..................., având ocupația ..................................... la ..................... .
Alte mențiuni: Obiecțiuni ale contravenientului/contravenienților:
................................................................................................................................................................................................................
.................................................................................................................................................................................................................
S-au constatat următoarele fapte și s-au luat măsuri cu caracter obligatoriu: ..........................................................................
Contravenientul/contravenienții nu este/nu sunt de față/refuză/nu poate/nu pot să semneze procesul-verbal.
Amenda se achită integral în contul .................... la Trezoreria ............................. (din raza de domiciliu a contravenientului) și
se face venit la bugetul de stat.
*) Se descriu contravenția, articolul de lege încălcat și împrejurările în care a fost săvârșită.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.024/18.XI.2005

Chitanța va fi înaintată la ....................., însoțită de copia procesului-verbal de constatare și sancționare a contravenției, în
termen de 15 zile de la data încheierii sau, după caz, a comunicării procesului-verbal.
Împotriva prezentului proces-verbal de constatare și sancționare a contravenției, care ține loc și de înștiințare de plată, se
poate face plângere în termen de 15 zile de la data încheierii ori, după caz, a comunicării acestuia.
Plângerea va fi însoțită de copia procesului-verbal de constatare și sancționare a contravenției și se va depune la
...................., care are obligația de a o înainta spre soluționare judecătoriei pe a cărei rază teritorială a fost săvârșită contravenția.
Prezentul proces-verbal s-a întocmit în 3 exemplare, dintre care unul s-a înmânat personal/comunicat, prin afișare la domiciliu
sau la sediul contravenientului/prin poștă cu aviz de primire.
Agent constatator — Specialist împuternicit cu constatarea
Contravenient
contravențiilor și aplicarea sacțiunilor pentru contravențiile
prevăzute la art. 82 alin. (1) și (2) din Legea nr. 138/2004,
cu modificările și completările ulterioare.
..............................................
......................................
(semnătura)
(semnătura)
La încheierea prezentului proces-verbal de constatare și sancționare a contravenției a fost de față ....................., în calitate de
martor, domiciliat în ................., str. ....................... nr. ..............., județul ........................, legitimat cu B.I./C.I. seria ............. nr. ..............,
C.N.P. ......................, eliberat/eliberată de ......................, la data de ............................. .
Data ........................
Semnătura martorului .................................
Motivele încheierii procesului-verbal fără martor: .............................................................................................................................
Agent constatator — Specialist împuternicit cu constatarea contravențiilor și aplicarea sancțiunilor pentru contravențiile
prevăzute la art. 82 alin. (1) și (2) din Legea nr. 138/2004, cu modificările și completările ulterioare .................................................
(semnătura) ........................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.024/18.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064362]
ISSN 1453—4495

PDF compression, OCR, web-optimization with CVISION's PdfCompressor

