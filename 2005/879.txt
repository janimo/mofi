PARTEA

Anul 173 (XVII) — Nr. 879

I

LEGI, DECRETE, HOTĂRÂRI ȘI ALTE ACTE

Vineri, 30 septembrie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 434 din 13 septembrie 2005 referitoare la
excepția de neconstituționalitate a dispozițiilor
art. 60 alin. (2) din Ordonanța Guvernului
nr. 43/1997 privind regimul drumurilor ....................
Decizia nr. 447 din 15 septembrie 2005 referitoare la
excepția de neconstituționalitate a dispozițiilor
art. 28 alin. (5) din Ordonanța de urgență a
Guvernului nr. 43/2002 privind Parchetul Național
Anticorupție ................................................................

DECIZII

ALE

1–3

4–6

CURȚII

Nr.

Pagina

HOTĂRÂRI ALE GUVERNULUI ROMÂNIEI
1.092. — Hotărâre pentru aprobarea Înțelegerii dintre
Ministerul Administrației și Internelor din România
și Ministerul Federal de Interne din Republica
Federală Germania privind detașarea a doi experți
germani la Ministerul Administrației și Internelor
din România, semnată la Berlin la 11 iulie 2005
și la București la 19 iulie 2005 ...............................
Înțelegere între Ministerul Administrației și Internelor din
România și Ministerul Federal de Interne din
Republica Federală Germania privind detașarea a
doi experți germani la Ministerul Administrației și
Internelor din România .............................................

7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 434
din 13 septembrie 2005

referitoare la excepția de neconstituționalitate a dispozițiilor art. 60 alin. (2)
din Ordonanța Guvernului nr. 43/1997 privind regimul drumurilor
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 60 alin. (2) din Ordonanța
Guvernului nr. 43/1997 privind regimul drumurilor, excepție
ridicată de Emil Goia în Dosarul nr. 110/2005 al
Judecătoriei Hațeg.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.

2

MONITORUL OFICIAL AL ROMÂNIEI, PARTEA I, Nr. 879/30.IX.2005
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2005, pronunțată în
Dosarul nr. 110/2005, Judecătoria Hațeg a sesizat Curtea
Constituțională cu excepția de neconstituționalitate a
dispozițiilor art. 60 alin. (2) din Ordonanța Guvernului
nr. 43/1997 privind regimul drumurilor, excepție ridicată de
Emil Goia într-o cauză având ca obiect soluționarea unei
plângeri împotriva procesului-verbal de constatare și
sancționare a unei contravenții.
În motivarea excepției de neconstituționalitate autorul
acesteia susține că prevederile art. 60 alin. (2) din
Ordonanța Guvernului nr. 43/1997 privind regimul drumurilor
contravin dispozițiilor constituționale ale art. 16 alin. (1) și
ale art. 44 alin. (1).
Autorul excepției arată că, în cazul autotractoarelor cu
axa simplă motoare și a semiremorcilor specializate
basculante, depășirea limitelor masice atrage îdescărcarea
până la încadrarea în limita de greutate admisibilă și plata
autorizației speciale de transport pentru traseul parcurs
până la locul controlului“, în timp ce depășirea limitei de
greutate în cazul oricărui alt vehicul duce la obligația plății
îautorizației speciale de transport, fără a se putea opta
pentru revenirea la greutatea normală“. În consecință, în
opinia autorului excepției, îrezultă clar că cetățenii în situații
identice sunt tratați în mod diferit și discriminatoriu de
lege“.
Se mai arată că, prin obligarea obținerii autorizației
speciale de transport, îîntre cetățean și emitent se nasc
niște raporturi juridice de drept privat prin care, în schimbul
sumei pătite, cetățeanul va putea să meargă pe drumuri
cu o greutate mai mare decât cea admisă“. Așadar,
îcetățeanul este obligat și dacă vrea și dacă nu vrea să
intre în raporturi contractuale și să plătească autorizația
specială, aducându-se, astfel, atingere proprietății sale“.
Totodată se consideră că, îdacă plata autorizației pentru
distanța deja parcursă este [...] normală, deoarece pe
această distanță cetățeanul deja a circulat cu greutatea
depășită, obligarea la plata autorizației și pentru restul de
distanță, în condițiile în care pentru [această distanță]
cetățeanul ar putea să facă astfel încât să nu mai circule
cu greutatea depășită, este o atingere adusă proprietății“.
În consecință, autorul excepției apreciază că autorizația
specială de transport îva trebui plătită doar dacă cetățeanul
înțelege să circule în aceleași condiții de depășire a
greutății“.
Judecătoria Hațeg nu și-a formulat opinia asupra
excepției de neconstituționalitate ridicate, încălcând, astfel,
dispozițiile art. 29 alin. (4) din Legea nr. 47/1992 privind
organizarea și funcționarea Curții Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestei opinii Guvernul
arată că îtextul legii nu face nici o distincție cu privire la

tipul vehiculului condus pe drumurile publice, cu depășirea
masei totale admise, a masei maxime admise pe osie sau
a dimensiunilor maxime admise de gabarit și nici cu privire
la calitatea cetățeanului care a săvârșit contravenția [...],
atât dispoziția, cât și sancțiunea legii“ aplicându-se în mod
nediscriminatoriu.
Totodată se mai susține că îobligarea la plata
contravalorii autorizației speciale de transport, odată cu
plata amenzii, intervine pentru a asigura desfășurarea
transportului în cadrul fixat de lege“, ceea ce este și în
interesul general al societății.
Avocatul Poporului apreciază că excepția de
neconstituționalitate ridicată este neîntemeiată, întrucât
textul legal criticat îse aplică tuturor persoanelor aflate în
situația reglementată de ipoteza normei juridice, fără a
institui privilegii sau discriminări pe considerente arbitrare“.
Totodată se arată că nici prevederile art. 44 alin. (1) din
Constituție nu sunt încălcate, întrucât conținutul și limitele
dreptului de proprietate sunt stabilite prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 60 alin. (2) din Ordonanța Guvernului
nr. 43/1997 privind regimul drumurilor, republicată în
Monitorul Oficial al României, Partea I, nr. 237 din 29 iunie
1998, modificate și completate succesiv prin Ordonanța
Guvernului nr. 79/2001, publicată în Monitorul Oficial al
României, Partea I, nr. 541 din 1 septembrie 2001,
aprobată cu modificări și completări prin Legea
nr. 413/2002, publicată în Monitorul Oficial al României,
Partea I, nr. 490 din 9 iulie 2002, precum și prin
Ordonanța Guvernului nr. 21/2005, publicată în Monitorul
Oficial al României, Partea I, nr. 102 din 31 ianuarie 2005,
aprobată cu modificări și completări prin Legea
nr. 98/2005, publicată în Monitorul Oficial al României,
Partea I, nr. 387 din 9 mai 2005. În consecință, în
prezent, dispozițiile criticate ca fiind neconstituționale au
următorul cuprins:
— Art. 60 alin. (2): îPentru încălcarea prevederilor art. 41
alin. (1), precum și a restricțiilor de circulație instituite potrivit
art. 44 alin. (2) contravenientul va plăti, pe lângă amenda
contravențională, și contravaloarea autorizației speciale de
transport. În aceste situații agentul constatator înscrie în
procesul-verbal de constatare a contravenției obligația de plată
a autorizației speciale de transport, calculată și eliberată potrivit
prevederilor legale. Procesul-verbal devine titlu executoriu fără

MONITORUL OFICIAL AL ROMÂNIEI, PARTEA I, Nr. 879/30.IX.2005
învestire sau altă formalitate și cu privire la obligația de plată a
autorizației speciale de transport.“
Textele constituționale invocate în susținerea excepției
de neconstituționalitate sunt cele ale art. 16 alin. (1) și ale
art. 44 alin. (1), care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“
În esență, autorul excepției de neconstituționalitate
susține că impunerea în sarcina transportatorilor care sunt
depistați că efectuează transporturi cu vehicule a căror
masă totală maximă admisă, masă maximă admisă pe osie
și/sau ale căror dimensiuni maxime admise de gabarit
depășesc limitele prevăzute în anexa nr. 2 la Ordonanța
Guvernului nr. 43/1997, pe lângă amenda contravențională,
și a obligației obținerii autorizației speciale de transport
până la locul de destinație a transportului, contravine
textelor constituționale referitoare la egalitatea în drepturi și
la garantarea dreptului de proprietate.
Curtea observă că, prin Decizia nr. 10 din 18 ianuarie
2005, publicată în Monitorul Oficial al României, Partea I,
nr. 171 din 28 februarie 2005, a statuat, de principiu,
într-un alt context normativ, că instituirea condițiilor de
transport este îun atribut exclusiv al legiuitorului, care a
reglementat regimul de circulație pe drumurile publice astfel
încât desfășurarea traficului să aibă loc în deplină
siguranță“. De asemenea, prin Decizia nr. 11 din 20
ianuarie 2004, publicată în Monitorul Oficial al României,
Partea I, nr. 96 din 2 februarie 2004, Curtea a stabilit că
stabilirea unor contravenții în sarcina participanților la trafic
pe drumurile publice îare ca scop prevenirea consecințelor
negative în cazul încălcării reglementărilor privind regimul
drumurilor“.
Curtea constată că prevederile legale criticate nu sunt
de natură a încălca principiul constituțional al egalității în
drepturi, având în vedere că acestea se aplică tuturor
transportatorilor care încalcă prevederile art. 41 alin. (1) și
ale art. 44 alin. (1) din Ordonanța Guvernului nr. 43/1997,
fără excepții și fără discriminări. Susținerea autorului
excepției în sensul că există o diferențiere de tratament
juridic între autotractoarele cu axa simplă motoare și

3

semiremorcile specializate basculante, respectiv celelalte
vehicule, este neîntemeiată. Această diferențiere este
făcută de legiuitor, care este liber să aprecieze, ținând cont
de specificul vehiculelor în cauză. Potrivit jurisprudenței
Curții, în acord cu cea a Curții Europene a Drepturilor
Omului, pentru situații de fapt diferite se poate stabili un
tratament juridic diferit, când acesta este justificat în mod
obiectiv și rațional.
Referitor la susținerea autorului excepției în sensul că
prevederile legale criticate încalcă textul constituțional al
art. 44 alin. (1), Curtea observă că în Decizia din
2 decembrie 1985 a Comisiei Europene a Drepturilor
Omului, pronunțată în cauza Svenska Management Gruppen
AB împotriva Suediei, cu privire la dreptul statelor de a
percepe impozite sau alte contribuții, s-a stabilit că natura
taxelor și a altor contribuții nu trebuie să fie discriminatorie,
iar statele au o largă marjă de apreciere în stabilirea și
colectarea lor. Totodată Comisia a stabilit că statele trebuie
îsă realizeze un «echilibru just» între cerințele interesului
general al comunității și cele ale protecției drepturilor
fundamentale ale cetățenilor, precum și un raport rezonabil
de proporționalitate între scopul urmărit și mijloacele
folosite“. În consecință, obligarea unei persoane la plata
unei taxe nu este contrară dreptului la respectarea
bunurilor sale, decât dacă aceasta constituie pentru
persoana respectivă îo sarcină excesivă sau îi înrăutățește
în mod radical situația financiară“.
În cauza dedusă judecății Curtea reține că obligarea
contravenientului, pe lângă amenda contravențională, și la
plata contravalorii autorizației speciale de transport nu este
excesivă, având în vedere rațiunea instituirii acestei
obligații, și anume desfășurarea traficului rutier în deplină
siguranță. Totodată Curtea constată că este la aprecierea
exclusivă a legiuitorului de a stabili dacă această
autorizație se eliberează de la punctul de plecare până la
locul de destinație a transportului sau de la locul depistării
transportatorului, care, neavând o astfel de autorizație,
efectuează transporturi cu vehicule a căror masă totală
maximă admisă, masă maximă admisă pe osie și/sau ale
căror dimensiuni maxime admise de gabarit depășesc
limitele prevăzute în anexa nr. 2 la Ordonanța Guvernului
nr. 43/1997 până la locul de destinație a transportului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor art. 60 alin. (2) din Ordonanța Guvernului nr. 43/1997
privind regimul drumurilor, excepție ridicată de Emil Goia în Dosarul nr. 110/2005 al Judecătoriei Hațeg.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

4

MONITORUL OFICIAL AL ROMÂNIEI, PARTEA I, Nr. 879/30.IX.2005
CURTEA CONSTITUȚIONALĂ

D E C I Z I A Nr. 447
din 15 septembrie 2005

referitoare la excepția de neconstituționalitate a dispozițiilor art. 28 alin. (5)
din Ordonanța de urgență a Guvernului nr. 43/2002 privind Parchetul Național Anticorupție
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Cristina Toma
— magistrat-asistent
Pe
rol
se
află
soluționarea
excepției
de
neconstituționalitate a prevederilor art. 28 alin. (4) din
Ordonanța de urgență a Guvernului nr. 43/2002 privind
Parchetul Național Anticorupție, modificată prin Ordonanța
de urgență a Guvernului nr. 24/2004, aprobată și modificată
prin Legea nr. 601/2004, devenit art. 28 alin. (5), excepție
ridicată de Ivașcu Sabin, Bărbănțan Lucia, Popescu Norel,
Nicolae Mirela, Crivineanu Grigore, Dumitrașcu Sever, Micu
Pătru, Mihai Fulga, Curelea Ion, Stoenescu Cristina,
Nișulescu Dorina, Pavelescu Cornel, Orfescu Aristică,
Negreanu Victoria, Țamblac Ionela, Ghenciu Mariana,
Iordache Mariana, Sfințescu Liliana, Păun Sanda, Tudor
Eugenia, Ghenciu Petria, Băluță Clara Daniela, Chiș Titi,
Burtea Cristina, Geamănă Alexandru, Bărbulescu Adi,
Bejinaru Florica, Popa Statie, Radoslav Narcisa, Dragomir
Liliana, Radu Gheorghe, Novăcescu Virginia, Pavelescu
Anica, Stancu Marian, Acsinte Mihai, Arbănași Petrică și
Popescu Cerasela în Dosarul nr. 1.525/2005 al Tribunalului
Mehedinți — Secția civilă.
La apelul nominal lipsesc părțile, față de care procedura
de citare este legal îndeplinită.
Președintele Curții Constituționale dispune să se facă
apelul și în Dosarul nr. 506D/2005, care are ca obiect
aceeași excepție de neconstituționalitate, ridicată în fața
Tribunalului Mehedinți — Secția civilă de Băran Lona, Birău
Monica și Grecescu Cristian în Dosarul nr. 1.237/2005.
La apelul nominal lipsesc părțile, față de care procedura
de citare este legal îndeplinită.
Președintele Curții Constituționale dispune să se facă
apelul și în Dosarul nr. 553D/2005, care are ca obiect
aceeași excepție de neconstituționalitate, ridicată în fața
Tribunalului Cluj — Secția litigii de muncă, asigurări sociale
și contencios administrativ de Andrieș Dorel, Ban Tiberiu,
Meteș Dorel, Lukacs Emil și Pop Marius Liviu în Dosarul
nr. 2.556/2005.
La apelul nominal răspunde Ministerul Apărării Naționale,
prin consilier Manea Romelia. Lipsesc celelalte părți, față
de care procedura de citare este legal îndeplinită.

Curtea, din oficiu, pune în discuție conexarea dosarelor,
având în vedere obiectul identic al excepțiilor de
neconstituționalitate ridicate.
Reprezentantul Ministerului Apărării Naționale nu se
opune conexării dosarelor.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992,
Curtea dispune conexarea dosarelor nr. 506D/2005 și
nr. 553D/2005 la Dosarul nr. 473D/2005, care este primul
înregistrat.
Având cuvântul, reprezentantul Ministerului Apărării
Naționale pune concluzii pentru respingerea excepției.
Apreciază în acest sens că dispozițiile de lege criticate nu
încalcă egalitatea în drepturi a cetățenilor, întrucât acestea
se aplică în mod egal tuturor persoanelor aflate în aceeași
situație juridică. De asemenea, arată că autorii excepției
solicită completarea sau modificarea legii, atribuție ce nu
intră în competența Curții Constituționale.
Reprezentantul Ministerului Public pune concluzii de
respingere a excepției ca fiind inadmisibilă. În acest sens
arată că, în conformitate cu dispozițiile art. 2 alin. (3) din
Legea nr. 47/1992, instanța de contencios constituțional nu
poate completa sau modifica o prevedere legală.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2005, pronunțate de
Tribunalul Mehedinți — Secția civilă în dosarele
nr. 1.525/2005 și nr. 1.237/2005, și prin Încheierea din
30 mai 2005, pronunțată de Tribunalul Cluj — Secția litigii
de muncă, asigurări sociale și contencios administrativ în
Dosarul nr. 2.556/2005, Curtea Constituțională a fost
sesizată cu excepția de neconstituționalitate
a
dispozițiilor art. 28 alin. (4) din Ordonanța de urgență a
Guvernului nr. 43/2002 privind Parchetul Național
Anticorupție, modificată prin Ordonanța de urgență a
Guvernului nr. 24/2004, aprobată și modificată prin Legea
nr. 601/2004, devenit art. 28 alin. (5), excepție ridicată de
Ivașcu Sabin, Bărbănțan Lucia, Popescu Norel, Nicolae
Mirela, Crivineanu Grigore, Dumitrașcu Sever, Micu Pătru,
Mihai Fulga, Curelea Ion, Stoenescu Cristina, Nișulescu
Dorina, Pavelescu Cornel, Orfescu Aristică, Negreanu
Victoria, Țamblac Ionela, Ghenciu Mariana, Iordache
Mariana, Sfințescu Liliana, Păun Sanda, Tudor Eugenia,
Ghenciu Petria, Băluță Clara Daniela, Chiș Titi, Burtea
Cristina, Geamănă Alexandru, Bărbulescu Adi, Bejinaru

MONITORUL OFICIAL AL ROMÂNIEI, PARTEA I, Nr. 879/30.IX.2005
Florica, Popa Statie, Radoslav Narcisa, Dragomir Liliana,
Radu Gheorghe, Novăcescu Virginia, Pavelescu Anica,
Stancu Marian, Acsinte Mihai, Arbănași Petrică, Popescu
Cerasela, Băran Lona, Birău Monica, Grecescu Cristian,
Andrieș Dorel, Ban Tiberiu, Meteș Dorel, Lukacs Emil și
Pop Marius Liviu în cauze ce au ca obiect pretenții pentru
drepturi salariale.
În motivarea excepției de neconstituționalitate, autorii
acesteia susțin că dispozițiile legale criticate, prevăzând
acordarea sporului de 30% la indemnizația lunară numai
anumitor magistrați, care participă la soluționarea cauzelor
ce au ca obiect infracțiuni de corupție, au caracter
discriminatoriu și încalcă prevederile art. 16 alin. (1) din
Constituție. În realitate, toți judecătorii și procurorii
desfășoară o activitate la fel de complexă, repartizarea
spre soluționare a unor cauze privind fapte de corupție
este cu totul aleatorie, fără a avea la bază o pregătire ori
o specializare anume. Faptul că repartizarea spre
soluționare a cauzelor se face de conducerile instanțelor,
determină ca și acordarea sporului la indemnizație să
depindă de voința acestora, ceea ce aduce atingere
principiului independenței judecătorilor consacrat de art. 124
alin. (3) din Constituție.
Tribunalul Mehedinți — Secția civilă apreciază că
excepția ridicată este întemeiată, deoarece acordarea unor
drepturi salariale numai anumitor judecători provoacă
serioase inechități cu caracter discriminatoriu și lezează
principiul independenței judecătorilor.
Tribunalul Cluj — Secția litigii de muncă, asigurări
sociale și contencios administrativ consideră că
dispozițiile art. 28 alin. (5) din Ordonanța de urgență a
Guvernului nr. 43/2002 încalcă prevederile constituționale
privind egalitatea în drepturi, întrucât soluționarea cauzelor
de corupție nu presupune o specializare anume față de
alte categorii de cauze.
Apreciază că prevederile de lege criticate încalcă
dispozițiile art. 124 alin. (3) din Constituție, întrucât
salarizarea judecătorului depinde de președintele instanței,
ceea ce presupune un posibil control asupra activității și
deciziilor acestuia din partea administrației instanței.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că dispozițiile art. 28 alin. (5) din
Ordonanța de urgență a Guvernului nr. 43/2002 reprezintă
o transpunere în dreptul intern a unor prevederi
internaționale privind prevenirea și combaterea corupției, pe
care România este obligată să le respecte, ca parte
semnatară a convențiilor.
Arată că prevederile de lege criticate nu instituie nici
privilegii și nici discriminări, ele aplicându-se în mod egal
unei categorii de persoane care se află într-o situație

5

identică, adică tuturor persoanelor specializate în lupta
împotriva corupției, ce funcționează în cadrul sistemului
judiciar.
Arată că Regulamentul de ordine interioară al instanțelor
judecătorești a fost modificat și completat prin Hotărârea
nr. 71/2005 a Consiliului Superior al Magistraturii în ceea
ce privește repartizarea cauzelor. În consecință, fiind
înlăturat din lege sistemul repartizării subiective a cauzelor
pe complete, inclusiv pe complete specializate, de către
președintele instanței, rămâne fără obiect susținerea
autorilor excepției privind atingerea adusă independenței
judecătorilor.
Avocatul Poporului apreciază că dispozițiile legale
criticate sunt constituționale și nu au caracter
discriminatoriu, întrucât tratamentul juridic diferențiat nu este
prevăzut pentru situații egale, ci pentru situații juridice
diferite. Consideră că prevederile art. 124 alin. (3) din
Constituție nu au incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, cu excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 28 alin. (4) din Ordonanța de urgență a
Guvernului nr. 43/2002 privind Parchetul Național
Anticorupție, modificată prin Ordonanța de urgență a
Guvernului nr. 24/2004 privind creșterea transparenței în
exercitarea demnităților publice și a funcțiilor publice,
precum și intensificarea măsurilor de prevenire și
combatere a corupției, ordonanță aprobată și modificată
prin Legea nr. 601/2004, publicată în Monitorul Oficial al
României, Partea I, nr. 1.227 din 20 decembrie 2004.
Textul art. 28 alin. (4) a fost modificat și renumerotat după
cum urmează:
— Art. 28 alin. (5): îPersonalul prevăzut la alin. (1),
judecătorii care compun completele de judecată specializate în
infracțiunile de corupție — potrivit art. 29 din Legea
nr. 78/2000, cu modificările și completările ulterioare —,
procurorii care participă la judecarea acestor cauze,
președintele, vicepreședintele, președinții de secții și
judecătorii Înaltei Curți de Casație și Justiție, procurorul general
al Parchetului de pe lângă Înalta Curte de Casație și Justiție,
adjuncții săi și procurorii din Parchetul de pe lângă Înalta Curte
de Casație și Justiție beneficiază de un spor de 40% la
indemnizația de încadrare brută lunară. Personalul din

6

MONITORUL OFICIAL AL ROMÂNIEI, PARTEA I, Nr. 879/30.IX.2005

Parchetul Național Anticorupție prevăzut la alin. (2) și (3)
beneficiază de un spor de 30% pentru activitatea specializată
de combatere a infracțiunilor de corupție pe care o
desfășoară.“
Autorii excepției susțin că dispozițiile legale criticate
încalcă prevederile art. 16 alin. (1) și art. 124 alin. (3) din
Constituție, care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 124 alin. (3): îJudecătorii sunt independenți și se
supun numai legii.“
Examinând excepția de neconstituționalitate, Curtea
Constituțională constată că aceasta este inadmisibilă și, în
consecință, urmează a fi respinsă pentru următoarele
considerente:
Art. 28 alin. (5) din Ordonanța de urgență a Guvernului
nr. 43/2002 prevede acordarea unui spor la indemnizația
brută lunară, printre alții, judecătorilor care compun
completele de judecată specializate în infracțiunile de
corupție și procurorilor care participă la judecarea acestor
cauze.
Printre măsurile de protecție socială de care beneficiază
salariații, art. 41 alin. (2) din Constituție prevede îinstituirea
unui salariu minim brut pe țară“. În afară de această obligație
constituțională, este dreptul legiuitorului să reglementeze
criteriile de determinare a cuantumului indemnizațiilor sau
al salariilor personalului retribuit de la bugetul de stat,
precum și a sporurilor sau adaosurilor la indemnizațiile și
salariile de bază. Astfel, numai legiuitorul poate aprecia și

stabili dacă și ce anume sporuri sau adaosuri acordă
anumitor categorii de salariați, cu singura condiție ca de
sporurile sau adaosurile prevăzute să beneficieze toți
salariații care se află în situații identice sub toate aspectele
funcțiilor în care sunt încadrați, ale naturii și volumului
activității pe care o desfășoară, ale importanței și riscurilor
muncii lor și în privința oricăror alte elemente specifice.
Prin reglementarea legală criticată, legiuitorul a acordat
spor la indemnizații magistraților care participă la judecarea
infracțiunilor de corupție.
Autorii excepției nu sunt nemulțumiți pentru faptul că
s-au acordat sporuri la indemnizație unor categorii de
magistrați, ci urmăresc modificarea ori completarea textului
de lege criticat în sensul ca de sporurile respective să
beneficieze deopotrivă toți magistrații. Conform prevederilor
art.

2

alin.

(3)

din

Legea

nr.

47/1992,

Curtea

Constituțională nu poate nici modifica și nici completa
prevederea legală supusă controlului.
Curtea constată că realizarea scopului urmărit de autorii
excepției de neconstituționalitate, acela de a se extinde
acordarea sporului la indemnizația brută lunară, prevăzută
de dispoziția legală criticată, în beneficiul tuturor
magistraților, presupune modificarea ori completarea
legislației, ceea ce intră în competența exclusivă a
autorității legiuitoare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge, ca fiind inadmisibilă, excepția de neconstituționalitate a dispozițiilor art. 28 alin. (5) din Ordonanța de
urgență a Guvernului nr. 43/2002 privind Parchetul Național Anticorupție, excepție ridicată în fața Tribunalului Mehedinți —
Secția civilă de Ivașcu Sabin, Bărbănțan Lucia, Popescu Norel, Nicolae Mirela, Crivineanu Grigore, Dumitrașcu Sever,
Micu Pătru, Mihai Fulga, Curelea Ion, Stoenescu Cristina, Nișulescu Dorina, Pavelescu Cornel, Orfescu Aristică, Negreanu
Victoria, Țamblac Ionela, Ghenciu Mariana, Iordache Mariana, Sfințescu Liliana, Păun Sanda, Tudor Eugenia, Ghenciu
Petria, Băluță Clara Daniela, Chiș Titi, Burtea Cristina, Geamănă Alexandru, Bărbulescu Adi, Bejinaru Florica, Popa Statie,
Radoslav Narcisa, Dragomir Liliana, Radu Gheorghe, Novăcescu Virginia, Pavelescu Anica, Stancu Marian, Acsinte Mihai,
Arbănași Petrică și Popescu Cerasela în Dosarul nr. 1.525/2005 și de Băran Lona, Birău Monica și Grecescu Cristian în
Dosarul nr. 1.237/2005, precum și în fața Tribunalului Cluj — Secția litigii de muncă, asigurări sociale și contencios
administrativ de Andrieș Dorel, Ban Tiberiu, Meteș Dorel, Lukacs Emil și Pop Marius Liviu în Dosarul nr. 2.556/2005.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 879/30.IX.2005

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Înțelegerii dintre Ministerul Administrației
și Internelor din România și Ministerul Federal de Interne
din Republica Federală Germania privind detașarea
a doi experți germani la Ministerul Administrației și Internelor
din România, semnată la Berlin la 11 iulie 2005
și la București la 19 iulie 2005
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Înțelegerea dintre Ministerul Administrației și
Internelor din România și Ministerul Federal de Interne din Republica
Federală Germania privind detașarea a doi experți germani la Ministerul
Administrației și Internelor din România, semnată la Berlin la 11 iulie 2005
și la București la 19 iulie 2005.
Art. 2. — Ministerul Administrației și Internelor este autorizat să
asigure în fiecare lună, pentru domnul Walter Sperner, din bugetul propriu,
cheltuielile reprezentând contravaloarea unui bilet de avion dus-întors pentru
transportul internațional în interes propriu, conform contractului încheiat de
acesta, potrivit legii.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul afacerilor externe,
Mihai Răzvan Ungureanu
p. Ministrul finanțelor publice,
Doina-Elena Dascălu,
secretar de stat
București, 15 septembrie 2005.
Nr. 1.092.
ÎNȚELEGERE
între Ministerul Administrației și Internelor din România și Ministerul Federal de Interne
din Republica Federală Germania privind detașarea a doi experți germani
la Ministerul Administrației și Internelor din România
Ministerul Administrației și Internelor din România și Ministerul Federal de Interne din Republica Federală
Germania, denumite în continuare partea română, respectiv partea germană, sau, după caz, părțile,
acționând în temeiul prevederilor art. 11 din Acordul dintre Guvernul României și Guvernul Republicii Federale
Germania cu privire la cooperarea în domeniul combaterii crimei organizate, precum și a terorismului și a altor fapte
penale de o gravitate deosebită, semnat la București la 15 octombrie 1996, denumit în continuare Acordul, pentru
aplicarea prevederilor art. 6 alin. (2) și ținând cont de dispozițiile art. 7 și 12 din Acord,
hotărâte să contribuie la dezvoltarea relațiilor bilaterale dintre statele lor în domeniul afacerilor interne, îndeosebi
în privința întăririi controlului și supravegherii frontierei de stat, combaterii criminalității organizate și a altor forme de
criminalitate,
au convenit următoarele:
ARTICOLUL 1

Partea germană va asigura detașarea a doi lucrători
germani, care vor fi puși la dispoziție părții române,
pentru a acționa unul în calitate de consilier al ministrului
administrației și internelor în probleme de securitate

internă și combaterea criminalității, iar celălalt în calitate
de coordonator al unui program pentru îmbunătățirea
controlului și supravegherii la frontiera de stat a
României.

8

MONITORUL OFICIAL AL ROMÂNIEI, PARTEA I, Nr. 879/30.IX.2005
ARTICOLUL 2

Partea germană desemnează, în calitate de consilier al
ministrului administrației și internelor, pe domnul Gernot
Heinrich Mager, fost lucrător al Poliției Federale Criminale,
iar pentru coordonarea programului menționat la art. 1, pe
domnul Walter Sperner, inspector al Poliției Federale de
Frontieră (r).
ARTICOLUL 3

Detaliile privind perioada și modul în care experții
germani își vor desfășura activitatea în România, raporturile
acestora cu partea română, drepturile și obligațiile care
revin acestora și părții române vor fi reglementate printr-un
contract încheiat cu fiecare lucrător german și cu
reprezentantul autorizat al părții române, pe o perioadă
determinată de timp, cu posibilitate de prelungire, cu
acordul scris al ambelor părți semnatare.
ARTICOLUL 4

Părțile se angajează să urmărească și să asigure
aplicarea în cele mai bune condiții a acestei înțelegeri pe
Pentru Ministerul Administrației și Internelor din România,
Mircea Alexandru,
secretar de stat

durata care va fi necesară pentru îndeplinirea obiectivelor
Acordului.
ARTICOLUL 5

(1) Prezenta înțelegere se încheie pe o perioadă
nedeterminată, intră în vigoare la data primirii de către
partea germană a notificării prin care partea română
anunță încheierea procedurii legale interne, necesară pentru
intrarea sa în vigoare, și își încetează valabilitatea în
termen de 30 de zile de la data notificării intenției oricăreia
dintre părți de a o denunța.
(2) Prezenta înțelegere poate fi modificată oricând, de
comun acord, la inițiativa oricăreia dintre părți, modificările
urmând să producă efecte potrivit prevederilor alin. (1).
Semnată la Berlin la 11 iulie 2005 și la București la
19 iulie 2005, în câte două exemplare originale, fiecare
exemplar în limbile română și germană, toate textele fiind
egal autentice.
Pentru Ministerul Federal de Interne
din Republica Federală Germania,
Lutz Diwell,
secretar de stat

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 879/30.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048645]
ISSN 1453—4495

