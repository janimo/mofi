Anul 173 (XVII) — Nr. 683

PARTEA

I

LEGI, DECRETE, HOTĂRÂRI ȘI ALTE ACTE

Vineri, 29 iulie 2005

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

A/1.440. — Ordin al ministrului afacerilor externe privind
publicarea în Monitorul Oficial al României, Partea I,
a rezoluțiilor Consiliului de Securitate al
Organizației Națiunilor Unite nr. 1.171/1998 și
nr. 1.572/2004 ...........................................................

Nr.
10.
26.

1–4

ACTE ALE BĂNCII NAȚIONALE A ROMÂNIEI
7.— Regulament pentru modificarea Regulamentului
Băncii Naționale a României nr. 1/2001 privind
organizarea și funcționarea la Banca Națională a
României a Centralei Incidentelor de Plăți .............

5

Pagina
— Norme privind limitarea riscului de credit la
creditele destinate persoanelor fizice.......................

5–7

— Circulară privind abrogarea Circularei Băncii
Naționale a României nr. V/200/1991 pentru
elaborarea balanței creanțelor și angajamentelor
externe, a Circularei Băncii Naționale a României
nr. 2/1993 pentru elaborarea balanței creanțelor și
angajamentelor externe și a Circularei Băncii
Naționale a României nr. 7/1994 pentru elaborarea
balanței de plăți externe...........................................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea în Monitorul Oficial al României, Partea I, a rezoluțiilor Consiliului de Securitate
al Organizației Națiunilor Unite nr. 1.171/1998 și nr. 1.572/2004
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul Oficial
al României, Partea I, a rezoluțiilor Consiliului de Securitate
al Organizației Națiunilor Unite nr. 1.171/1998 privind situația

din Republica Sierra Leone și nr. 1.572/2004 privind situația
din Republica Côte d'Ivoire, prevăzute în anexa care face
parte integrantă din prezentul ordin.

p. Ministrul afacerilor externe,
Teodor Baconschi,
secretar de stat
București, 19 iulie 2005.
Nr. A/1.440.

2

MONITORUL OFICIAL AL ROMÂNIEI, PARTEA I, Nr. 683/29.VII.2005
ANEXĂ

R E Z O L U Ț I A Nr. 1.171 (1998)*)
a Consiliului de Securitate al Organizației Națiunilor Unite, adoptată la 5 iunie 1998
Consiliul de Securitate,
reafirmând rezoluțiile sale nr. 1.132 (1997) din
8 octombrie 1997, nr. 1.156 (1998) din 16 martie 1998 și
nr. 1.162 (1998) din 17 aprilie 1998 și declarațiile
președintelui său, în special cele din 26 februarie 1998
(S/PRST/1998/5) și din 20 mai 1998 (S/PRST/1998/13),
salutând eforturile depuse de Guvernul din Republica
Sierra Leone în vederea restabilirii păcii și stabilității în
țară, unei administrații efective și a unui proces democratic
și promovării reconcilierii naționale,
deplângând rezistența continuă față de autoritatea
Guvernului legitim din Republica Sierra Leone și accentuând
urgența cu care toate forțele rebele trebuie să pună capăt
atrocităților, să înceteze rezistența și să depună armele,
acționând pe baza cap. VII din Carta Națiunilor Unite:
1. decide să termine măsurile impuse de paragrafele
5 și 6 din Rezoluția nr. 1.132 (1997);
2. decide în continuare, cu intenția de a interzice
vânzarea și furnizarea de armament și material conex către
forțele neguvernamentale din Republica Sierra Leone, ca
toate statele să ia măsurile necesare pentru a împiedica
furnizarea sau vânzarea, de pe teritoriul lor sau prin
intermediul conaționalilor lor ori prin folosirea navelor și
avioanelor aflate sub pavilionul lor, de armament și material
conex de orice fel, înțelegând prin acestea arme și muniție,
vehicule și echipament militar, echipament paramilitar și
piese de schimb pentru cele menționate anterior, către
Republica Sierra Leone, cu excepția Guvernului din
Republica Sierra Leone, prin punctele de intrare notificate
de acest guvern secretarului general, care va comunica de
o manieră promptă statelor membre ale Organizației
Națiunilor Unite această listă;
3. decide, de asemenea, că restricțiile la care se face
referire în paragraful 2 menționat mai sus nu se vor aplica
vânzării sau furnizării de armament și material conex
destinate pentru uzul exclusiv al Grupului de Observatori
Militari al Comunității Economice a Statelor din Vestul Africii
(ECOMOG) sau Națiunilor Unite în Republica Sierra Leone;

4. decide, în continuare, că toate statele vor notifica
exporturile de arme sau material conex de pe teritoriul lor
către Republica Sierra Leone comitetului instituit prin
Rezoluția nr. 1.132 (1997) și că Guvernul din Republica
Sierra Leone va marca, înregistra și notifica comitetului
toate importurile de armament și material conex efectuate
de către acesta, urmând ca acest comitet să raporteze în
mod regulat Consiliului asupra notificărilor primite;
5. hotărăște că toate statele vor lua măsurile necesare
pentru a împiedica intrarea sau tranzitarea pe teritoriul lor a
membrilor marcanți ai fostei junte militare și ai Frontului
Revoluționar Unit (RUF), desemnați de comitetul instituit
prin Rezoluția nr. 1.132 (1997), cu excepția situației când
intrarea sau tranzitarea teritoriului de către una dintre
aceste persoane este permisă de către același comitet, cu
precizarea că nici una dintre dispozițiile prezentului paragraf
nu poate constrânge un stat să refuze propriilor cetățeni
intrarea pe teritoriul său;
6. decide în sensul continuării îndeplinirii de către
comitetul instituit prin Rezoluția nr. 1.132 (1997) a sarcinilor
menționate în paragrafele 10 (a), (b), (c), (d), (f) și (h) ale
aceleiași rezoluții, în conexiune cu paragrafele 2 și 5
menționate mai sus;
7. exprimă întreaga disponibilitate de a termina măsurile
prevăzute de paragrafele 2, 4 și 5 menționate mai sus, de
la momentul la care Guvernul din Republica Sierra Leone
va restabili controlul complet asupra teritoriului său și toate
forțele neguvernamentale vor fi dezarmate și demobilizate;
8. cere secretarului general să raporteze Consiliului într-un
termen de 3 luni de la data adoptării acestei rezoluții și,
încă o dată, într-un termen de 6 luni, în special referitor la
exportul de armament și material conex menționate în
paragraful 2 de mai sus și asupra progreselor făcute în
direcția atingerii obiectivelor menționate în paragraful 7 de
mai sus;
9. decide să urmărează în continuare această chestiune.

R E Z O L U Ț I A Nr. 1.572 (2004)*)
a Consiliului de Securitate al Organizației Națiunilor Unite, adoptată la 15 noiembrie 2004
Consiliul de Securitate,
reafirmând Rezoluția nr. 1.528 (2004) din 27 februarie
2004 și declarațiile președintelui său, în special cele din
6 noiembrie 2004 (S/PRST/2004/42) și din 5 august 2004
(S/PRST/2004/29),
reconfirmând angajamentul său ferm referitor la
respectarea suveranității, independenței, integrității teritoriale
și unității naționale ale Republicii Côte d'lvoire și reamintind
importanța principiilor de bună vecinătate, neimplicare și
cooperare regională,
reamintind că a aprobat Acordul semnat de forțele
politice din Republica Côte d'Ivoire la Linas-Marcoussis în
24 ianuarie 2003 (S/2003/99), denumit Acordul de la LinasMarcoussis, recunoscut prin Conferința șefilor de stat
privind Republica Côte d'Ivoire care a avut loc la Paris în
*) Traducere.

25 și 26 ianuarie 2003, și Acordul semnat în 30 iulie 2004
la Accra (Acordul de la Accra III),
deplângând reluarea ostilităților în Republica Côte
d'Ivoire și violările repetate ale Acordului de încetare a
focului din 3 mai 2003,
profund preocupat de situația umanitară din Republica
Côte d'Ivoire, îndeosebi de cea din nordul țării, și de
implicarea mass-media, în special a radioului și televiziunii,
în instigarea la ură și la violență împotriva străinilor din
Republica Côte d'Ivoire,
reafirmând obligația tuturor părților, Guvernului și Forțelor
Noi din Republica Côte d'Ivoire de a se abține de la
utilizarea violenței împotriva civililor, inclusiv împotriva
cetățenilor străini, și de a coopera în cadrul activităților
Operațiunii Națiunilor Unite în Republica Côte d'Ivoire
(ONUCI),

MONITORUL OFICIAL AL ROMÂNIEI, PARTEA I, Nr. 683/29.VII.2005
salutând eforturile depuse de secretarul general,
Uniunea Africană și Comunitatea Economică a Statelor din
Africa de Vest (CEDEAO) în vederea restabilirii păcii și
stabilității în Republica Côte d'Ivoire,
considerând ca situația din Republica Côte d'Ivoire
continuă să pună în pericol pacea și securitatea
internațională în regiune,
acționând pe baza cap. VII din Carta Națiunilor Unite:
1. condamnă atacurile aeriene ale Forțelor Armate din
Republica Côte d'Ivoire (FANCI), care constituie violări
flagrante ale Acordului de încetare a focului din 3 mai
2003, și cere tuturor părților implicate în conflict, Guvernului
și Forțelor Noi să respecte cu rigurozitate încetarea focului;
2. reiterează sprijinul său deplin pentru acțiunile
desfășurate de ONUCI și de forțele franceze în
conformitate cu mandatul care le-a fost acordat prin
Rezoluția nr. 1.528 (2004) și declarația președintelui din
6 noiembrie 2004 (S/PRST/2004/42);
3. accentuează faptul că nu poate exista o soluție
militară a crizei și că punerea în aplicare integrală a
acordurilor de la Linas-Marcoussis și de la Accra III
rămâne singura formă de soluționare a crizei care persistă
în această țară;
4. solicită pe cale de consecință, în mod imperativ,
Președintelui Republicii Côte d'Ivoire, șefilor tuturor
partidelor politice și liderilor Forțelor Noi să înceapă fără
întârziere aplicarea angajamentelor pe care și le-au asumat
în cadrul acestor acorduri;
5. își exprimă întregul sprijin față de eforturile depuse
de secretarul general, Uniunea Africană și CEDEAO și îi
încurajează pe aceștia să le continue în vederea relansării
procesului de pace în Republica Côte d'Ivoire;
6. cere autorităților din Republica Côte d'Ivoire să pună
capăt tuturor transmisiilor radio și TV care instigă la ură,
intoleranță și violență, solicită Operațiunii Națiunilor Unite în
Republica Côte d'Ivoire să-și întărească rolul de
supraveghere în această privință și solicită în mod
imperativ Guvernului din Republica Côte d'Ivoire și Forțelor
Noi să ia toate măsurile necesare pentru asigurarea
securității civililor, incluzând cetățenii străini și bunurile
acestora;
7. decide ca toate statele, pentru o perioadă de 13 luni
începând de la data adoptării prezentei rezoluții, să ia
măsurile necesare pentru a împiedica furnizarea, vânzarea,
transferul direct ori indirect cu destinația Republica Côte
d'Ivoire, de pe teritoriul lor sau prin intermediul
conaționalilor lor ori prin folosirea navelor și avioanelor
aflate sub pavilionul lor, de armament și material conex de
orice fel, inclusiv aeronave militare și alte echipamente
provenind sau nu de pe teritoriul lor, și, de asemenea,
furnizarea de orice fel de asistență, consiliere sau instruire
privind activități militare;
8. hotărăște că măsurile impuse prin paragraful 7
menționat mai sus să nu se aplice:
a) echipamentelor și asistenței tehnice destinate exclusiv
sprijinirii ONUCI și forțelor franceze care o susțin;
b) furnizării de material militar neletal, destinat exclusiv
utilizării în scopuri umanitare sau de protecție, precum și

3

asistenței tehnice și instruirii conexe, aprobate în prealabil
de comitetul instituit potrivit paragrafului 14 de mai jos;
c) furnizării de echipament de protecție, incluzând veste
antiglonț și căști militare, exportat temporar în Republica
Côte d'Ivoire de personalul Națiunilor Unite, reprezentanți ai
presei și asistenți umanitari și de dezvoltare, precum și de
personalul asociat, numai pentru uzul lor personal;
d) echipamentelor exportate temporar către Republica
Côte d'Ivoire pentru forțele unui stat care, în conformitate
cu dreptul internațional, intervine direct și numai pentru a
facilita evacuarea conaționalilor săi și a celor pentru care
își exercită o responsabilitate consulară în Republica Côte
d'Ivoire, cu notificarea prealabilă a comitetului creat potrivit
paragrafului 14 de mai jos;
e) furnizării de arme și de material conex și instruirii
sau asistenței tehnice destinate exclusiv sprijinirii procesului
de restructurare a forțelor de apărare și de securitate, în
conformitate cu lit. f) a art. 3 din Acordul de la LinasMarcoussis și așa cum au fost aprobate în prealabil de
către comitetul înființat potrivit paragrafului 14 de mai jos;
9. hotărăște că toate statele, pentru o perioadă de
12 luni, vor lua măsurile necesare pentru a împiedica
intrarea sau tranzitarea pe teritoriul lor a tuturor
persoanelor desemnate de comitetul creat potrivit
paragrafului 14 de mai jos, ca fiind o amenințare asupra
procesului de pace și de reconciliere națională în
Republica Côte d'Ivoire, mai ales cele care blochează
aplicarea acordurilor de la Linas-Marcoussis și de la Accra III,
a oricărei alte persoane recunoscute că ar fi responsabilă
de violări grave ale drepturilor omului și ale dreptului
internațional umanitar în Republica Côte d'Ivoire, pe baza
unor informații relevante, a oricărei alte persoane care
incită public la ură și la violență și, de asemenea, a
oricărei alte persoane despre care comitetul a stabilit că
încalcă măsurile impuse prin paragraful 7 de mai sus, cu
precizarea că nici una dintre dispozițiile prezentului
paragraf nu poate constrânge un stat să refuze propriilor
cetățeni intrarea pe teritoriul său;
10. decide că măsurile impuse de paragraful precedent
nu se aplică în cazul în care comitetul creat potrivit
paragrafului 14 de mai jos stabilește că o călătorie este
justificată de rațiuni umanitare, obligații religioase sau în
cazul în care comitetul consideră că o derogare ar favoriza
îndeplinirea obiectivelor propuse de rezoluțiile Consiliului
privind pacea și reconcilierea națională în Republica Côte
d'Ivoire și stabilitatea în regiune;
11. hotărăște ca toate statele, în timpul aceleiași
perioade de 12 luni, să blocheze imediat fondurile, alte
bunuri financiare și resurse economice aflate pe teritoriul
lor la data adoptării prezentei rezoluții sau în orice moment
după această dată, deținute sau aflate sub controlul direct
ori indirect al unor persoane identificate în conformitate cu
paragraful 9 de mai sus de către comitetul creat potrivit
paragrafului 14 de mai jos sau care sunt în posesia unor
entități deținute ori controlate direct sau indirect de orice
persoană care acționează în numele lor sau la ordinul
acestora, desemnate de către comitet, și mai decide, de
asemenea, că toate statele trebuie să vegheze la
împiedicarea conaționalilor lor sau a oricărei alte persoane
de pe teritoriul lor să pună la dispoziție acestor persoane

4

MONITORUL OFICIAL AL ROMÂNIEI, PARTEA I, Nr. 683/29.VII.2005

sau entități orice tip de fonduri, bunuri financiare ori
resurse economice;
12. hotărăște că dispozițiile paragrafului precedent nu se
aplică fondurilor, altor bunuri financiare sau resurse
economice care îndeplinesc una dintre condițiile următoare:
a) au fost stabilite de către statele respective ca fiind
necesare pentru achitarea unor cheltuieli de bază, inclusiv
hrană, chirie sau plăți lunare ale unor împrumuturi
ipotecare, medicamente ori tratamente medicale, impozite,
prime de asigurări, facturi ale unor servicii colective de
distribuție, sau exclusiv pentru plata de onorarii în sumă
rezonabilă și rambursarea unor cheltuieli realizate pentru
plata serviciilor unor juriști la care s-a apelat sau plăți ori
comisioane legate de menținerea depozitelor fondurilor
blocate, în conformitate cu legislația națională, alte bunuri
financiare sau resurse economice, statele informând
comitetul creat potrivit paragrafului 14 menționat mai jos
despre intenția lor de a autoriza, când se consideră necesar,
accesul la aceste fonduri, alte bunuri financiare sau
resurse economice, iar comitetul nu a adoptat o decizie
contrară în decurs de două zile care au urmat notificării;
b) au fost stabilite de către statele respective ca fiind
necesare pentru a acoperi unele cheltuieli extraordinare, cu
condiția anunțării prealabile a comitetului și a obținerii unei
aprobări din partea acestuia;
c) aceste fonduri, bunuri financiare și alte resurse
economice au fost stabilite de către statele respective ca
făcând obiectul unui privilegiu sau al unei proceduri
judiciare, administrative ori de arbitraj, cu condiția ca
privilegiul sau decizia să fie anterioară prezentei rezoluții,
să nu fie în profitul unei persoane vizate de paragraful 11
de mai sus ori al unei persoane sau entități desemnate de
comitet și care să fi fost adusă la cunoștință comitetului de
către statele interesate;
13. decide că la sfârșitul perioadei de 13 luni începând
de la data adoptării prezentei rezoluții, Consiliul de
Securitate va revedea măsurile impuse de paragrafele 7, 9
și 11 de mai sus, în lumina progreselor realizate în
procesul de pace și de reconciliere națională în Republica
Côte d'Ivoire, așa cum este prevăzut în acordurile de la
Linas-Marcoussis și Accra III, și își exprimă disponibilitatea
de a avea în vedere modificarea sau terminarea lor,
înainte de expirarea perioadei de 13 luni menționate mai
sus, dacă acordurile de la Linas-Marcoussis și Accra III au
fost integral aplicate;
14. hotărăște să stabilească, în conformitate cu art. 28
din regulamentul său interior provizoriu, un comitet al
Consiliului de Securitate, format din toți membrii Consiliului
(comitetul), care va trebui să îndeplinească următoarele
sarcini:
a) desemnarea persoanelor și entităților vizate de
măsurile impuse de paragrafele 9 și 11 de mai sus și
actualizarea periodică a acestei liste;
b) solicitarea de la statele interesate și mai ales de la
cele din regiune de informații în legătură cu acțiunile
desfășurate de acestea în vederea aplicării măsurilor
impuse de paragrafele 7, 9 și 11 menționate mai sus și
orice alte informații pe care le consideră utile, inclusiv prin

acordarea posibilității de a trimite reprezentanți pentru a
discuta detaliat în cadrul comitetului orice problemă
relevantă;
c) examinarea cererilor de derogare prevăzute în
paragrafele 8, 10 și 12 menționate mai sus și pronunțarea
în privința lor;
d) publicarea, prin mijloace adecvate, a informațiilor
importante, inclusiv a listei persoanelor vizate la lit. a)
menționată mai sus;
e) promulgarea liniilor directoare necesare pentru
facilitarea implementării măsurilor impuse de paragrafele
11 și 12 menționate mai sus;
f) prezentarea în fața Consiliului a unor rapoarte
periodice asupra activității sale, completate de observații și
recomandări în special în vederea sporirii eficacității
măsurilor impuse de paragrafele 7, 9 și 11 menționate
mai sus;
15. cere statelor interesate și mai ales celor din regiune
să prezinte comitetului, în cele 90 de zile de la adoptarea
prezentei rezoluții, un raport asupra acțiunilor pe care
le-au efectuat pentru aplicarea măsurilor impuse prin
paragrafele 7, 9 și 11 menționate mai sus și autorizează
comitetul să solicite orice informație pe care o consideră
necesară;
16. solicită imperativ tuturor statelor, organelor
competente ale Națiunilor Unite, precum și altor organizații
sau părți interesate să coopereze deplin cu comitetul, în
special prin comunicarea oricărei informații în legătură cu
eventuale violări ale măsurilor impuse prin paragrafele 7, 9
și 11 menționate mai sus;
17. își exprimă hotărârea pentru întreprinderea unor
măsuri suplimentare pentru asigurarea eficacității
monitorizării și aplicării măsurilor impuse prin paragrafele 7,
9 și 11 menționate mai sus, în special stabilirea unui grup
de experți;
18. recomandă secretarului general să prezinte un
raport până în data de 15 martie 2005 cu privire la
progresele înregistrate în realizarea obiectivelor prevăzute
la paragraful 13 menționat mai sus, pe baza informațiilor
provenind din surse autorizate, în special din partea
Guvernului de Reconciliere Națională din Republica Côte
d'Ivoire, a Operațiunii Națiunilor Unite în Republica Côte
d'Ivoire, a Comunității Economice a Statelor din Africa de
Vest și a Uniunii Africane;
19. hotărăște că măsurile impuse prin paragrafele 9
și 11 menționate mai sus vor intra în vigoare la
15 decembrie 2004, cu excepția cazului în care se
constată la acea dată că semnatarii acordurilor de la
Linas-Marcoussis și Accra III și-au îndeplinit integral
angajamentele prevăzute în Acordul de la Accra III și se
angajează să aplice integral Acordul de la LinasMarcoussis;
20. decide să urmărească în continuare această
chestiune.

MONITORUL OFICIAL AL ROMÂNIEI, PARTEA I, Nr. 683/29.VII.2005

ACTE

ALE

BĂNCII

NAȚIONALE

A

5

ROMÂNIEI

BANCA NAȚIONALĂ A ROMÂNIEI

REGULAMENT
pentru modificarea Regulamentului Băncii Naționale a României nr. 1/2001
privind organizarea și funcționarea la Banca Națională a României a Centralei Incidentelor de Plăți
Având în vedere prevederile art. 2 alin. (2) lit. b), ale art. 22 alin. (1), ale art. 24 și 49 din Legea nr. 312/2004
privind Statutul Băncii Naționale a României, cu modificările ulterioare,
în temeiul art. 48 din Legea nr. 312/2004, cu modificările ulterioare,
Banca Națională a României emite prezentul regulament.
Art. I. — Regulamentul Băncii Naționale a României
nr. 1/2001 privind organizarea și funcționarea la Banca
Națională a României a Centralei Incidentelor de Plăți, cu
modificările și completările ulterioare, publicat în Monitorul
Oficial al României, Partea I, nr. 120 din 9 martie 2001,
se modifică după cum urmează:
— Art. 56 va avea următorul cuprins:
î(1) Băncile care au declarat cu întârziere sau nu au
declarat, în condițiile prevăzute de prezentul regulament la
art. 13 alin. (1), art. 16 alin. (1), art. 17 alin. (1), art. 20
alin. (2), art. 21, 28, art. 36 alin. (2), incidentele de plăți
către CIP și/sau nu le-au notificat către client se
sancționează cu amendă cuprinsă între 500 lei și 5.000 lei
pentru fiecare caz, după cum urmează:
• până la 5 zile inclusiv, 500 lei;
• între 6 zile și 20 de zile inclusiv, 2.000 lei;
• între 21 de zile și 30 de zile inclusiv, 4.000 lei;
• peste 30 de zile, 5.000 lei.

(2) Sancțiunea prevăzută la alin. (1) se aplică în
aceleași condiții și băncilor care distribuie cu întârziere sau
nu distribuie în propriul sistem intrabancar declarația CIP
privind interdicția bancară prevăzută la art. 30 alin. (1),
declarația CIP de pierdere, furt, distrugere sau anulare a
instrumentelor prevăzută la art. 42 alin. (2) sau declarația
prevăzută la art. 30 alin. (2), după caz.“
Art. II. — Prezentul regulament se publică în Monitorul
Oficial al României, Partea I, și intră în vigoare la data de
1 august 2005.
Art. III. — Regulamentul nr. 1/2001, publicat în Monitorul
Oficial al României, Partea I, nr. 120 din 9 martie 2001, cu
modificările și completările ulterioare, inclusiv cu cele din
prezentul regulament, va fi republicat în Monitorul Oficial al
României, Partea I, dându-se textelor o nouă numerotare.

Guvernatorul Băncii Naționale a României,
Mugur Constantin Isărescu
București, 26 iulie 2005.
Nr. 7.
BANCA NAȚIONALĂ A ROMÂNIEI

NORME
privind limitarea riscului de credit la creditele destinate persoanelor fizice
În baza prevederilor art. 56 alin. 1, 61 și 78 din Legea nr. 58/1998 privind activitatea bancară, republicată, ale
art. 59 alin. 2 lit. g), ale art. 168 și 177 din Ordonanța de Urgență a Guvernului nr. 97/2000 privind organizațiile
cooperatiste de credit, aprobată cu modificări și completări prin Legea nr. 200/2002, cu modificările și completările
ulterioare, ale art. 4 alin. (2) din Legea nr. 541/2002 privind economisirea și creditarea în sistem colectiv pentru domeniul
locativ, cu modificările și completările ulterioare,
în temeiul prevederilor art. 48 din Legea nr. 312/2004 privind Statutul Băncii Naționale a României,
Banca Națională a României

emite prezentele norme.

Art. 1. — (1) Prezentele norme se aplică instituțiilor de
credit persoane juridice române și sucursalelor instituțiilor
de credit străine, autorizate să funcționeze pe teritoriul
României, denumite în continuare împrumutători, și
reglementează condițiile minime de acordare, garantare și
derulare a creditelor destinate persoanelor fizice.
(2) Dispozițiile art. 3, ale art. 4 alin. (1) lit. a)—e), ale
art. 5—10 și ale art. 14 și 15 nu se aplică în cazul
creditelor ipotecare destinate persoanelor fizice, acordate de
împrumutători în baza Legii nr. 190/1999 privind creditul
ipotecar pentru investiții imobiliare, acordarea, garantarea și
derularea acestor credite realizându-se în condițiile
prevăzute de Normele metodologice nr. 3/2000 de aplicare
a Legii nr. 190/1999 privind creditul ipotecar pentru investiții
imobiliare, cu modificările și completările ulterioare, emise

de Banca Națională a României și Comisia Națională a
Valorilor Mobiliare.
Art. 2. — (1) Instituțiile de credit sunt obligate să
încadreze creditele destinate persoanelor fizice în una
dintre următoarele categorii:
a) credit de consum — reprezintă orice credit contractat
de o persoană fizică în vederea sartisfacerii nevoilor
personale ale solicitantului și/sau ale familiei acestuia ori
pentru achiziționarea de bunuri, altele decât cele care se
circumscriu unei investiții imobiliare, în sensul prevăzut la
lit. b);
b) credit pentru investiții imobiliare — reprezintă orice
credit contractat de o persoană fizică, inclusiv credit
ipotecar, având ca destinație dobândirea sau menținerea
drepturilor de proprietate asupra unui teren și/sau unei

6

MONITORUL OFICIAL AL ROMÂNIEI, PARTEA I, Nr. 683/29.VII.2005

construcții, realizate sau care urmează să se realizeze,
precum și creditul acordat în scopul reabilitării,
modernizării, consolidării sau extinderii unei construcții ori
pentru viabilizarea unui teren.
(2) Încadrarea creditelor de refinanțare potrivit alin. (1)
se va realiza în funcție de categoria creditului inițial a cărui
rambursare este astfel finanțată.
Art. 3. — Acordarea, garantarea și derularea creditelor
de consum și a celor pentru investiții imobiliare se
realizează pe baza reglementărilor interne ale
împrumutătorilor, aprobate de organele competente conform
prevederilor actelor constitutive, în cazul instituțiilor de
credit persoane juridice române, și, respectiv, de organele
statutare, în cazul sucursalelor instituțiilor de credit străine.
Art. 4. — (1) Împrumutătorii vor stabili în cadrul
reglementărilor interne, fără a fi limitative, următoarele:
a) organizarea activității de acordare și derulare a
creditelor și modalitățile de garantare pentru fiecare tip de
credit;
b) clauzele obligatorii ale contractului de credit, cu
respectarea prevederilor legale în materie;
c) documentația care stă la baza contractului de credit;
în acest sens împrumutătorii trebuie să întocmească
modele ale cererilor de acordare a creditelor, ale
contractelor de credit, ale declarațiilor prevăzute la art.6
alin. (1) lit. b) și c) și ale contractelor de garanție;
d) competențele de aprobare a creditelor, în funcție de
valoarea acestora; în acest scop fiecare împrumutător
trebuie să stabilească valoarea de la care un credit este
considerat credit de valoare mare;
e) indicatorii/criteriile pe baza cărora se evaluează
bonitatea solicitantului de credit și modul de calcul al
acestor indicatori;
f) categoriile de venituri considerate eligibile de către
împrumutător, pentru scopurile prevăzute la art. 11. Pentru
fiecare categorie de venituri împrumutătorul va stabili
coeficienți de ajustare în funcție de gradul de certitudine și
de caracterul de permanență ale acestora;
g) modalitatea de determinare, pentru scopurile
prevăzute la art. 11, a angajamentelor lunare decurgând
din facilități de creditare la care nu sunt stabilite scadențe
lunare.
(2) Coeficienții stabiliți potrivit alin. (1) lit. f) vor fi
reconsiderați periodic, pe baza unei metodologii stabilite de
către fiecare împrumutător în cadrul politicii proprii de
creditare, în vederea asigurării acurateței acestora pe o
bază continuă.
Art. 5. — (1) Creditele de consum și creditele pentru
investiții imobiliare sunt acordate pe baza unui contract de
credit ale cărui clauze vor fi stabilite prin reglementările
interne ale împrumutătorilor, cu respectarea prevederilor
prezentelor norme și, după caz, a dispozițiilor cuprinse în
legi speciale aplicabile.
(2) Contractul de credit va cuprinde, în mod obligatoriu
și fără a fi limitative, clauze referitoare la:
a) condițiile de scadență, dobândă, inclusiv pentru
sumele neachitate la scadență reprezentând rate de credit
și/sau de dobândă;
b) neonorarea la scadență a principalului și/sau a
dobânzii;
c) constituirea de garanții, dacă este cazul.
Art. 6. — (1) În vederea obținerii unui credit solicitantul
trebuie să prezinte cel puțin următoarele documente:
a) documente care atestă capacitatea solicitantului și,
după caz, a familiei acestuia de a dispune de venituri
certe cu caracter de permanență, considerate eligibile
potrivit reglementărilor interne ale împrumutătorului;

b) declarație pe propria răspundere privind valoarea
angajamentelor de plată ale solicitantului și ale familiei
acestuia la data solicitării creditului și, în mod distinct, a
obligațiilor devenite exigibile și neonorate la scadență la
aceeași dată. Împrumutătorii pot solicita copii de pe
documentele care atestă gradul de îndatorare a
solicitantului și a membrilor familiei acestuia;
c) declarație pe propria răspundere privind litigiile cu
terții existente la data solicitării creditului, cu precizarea,
după caz, a motivelor care au condus la situațiile
respective.
(2) În cazul construirii, reabilitării, modernizării,
consolidării sau extinderii imobilelor ori a viabilizării unui
teren solicitantul de credit va prezenta un deviz estimativ al
lucrării și, după caz, un plan de finanțare, convenit cu
constructorul, care să prevadă eșalonarea în timp a
sumelor ce urmează să fie avansate. În cazul în care
lucrările asupra imobilului se execută în regie proprie,
termenele de utilizare a creditelor se stabilesc de comun
acord cu împrumutatul.
Art. 7. — (1) Aprobarea fiecărui credit se va face pe
baza unui referat care va fi întocmit și semnat potrivit
reglementărilor interne ale împrumutătorului.
(2) Creditele de valoare mare se acordă cu avizul
structurilor de risc existente în instituția de credit.
(3) Referatul prevăzut la alin. (1) trebuie să conțină,
fără a fi limitative, următoarele elemente:
a) datele de identificare a solicitantului, precum numele,
prenumele, domiciliul/reședința, codul numeric personal,
cetățenia;
b) informații/date referitoare la creditul solicitat, precum
valoarea creditului, scadența/schema de rambursare,
moneda și, dacă este cazul, destinația, avansul depus de
solicitant și garanțiile prezentate, cu respectarea
prevederilor art. 8—10;
c) informații privind bonitatea solicitantului, cu
respectarea prevederilor art. 11;
d) situațiile speciale în care se află solicitantul de credit
în raport cu terții, precum litigii care ar putea afecta în
mod semnificativ bonitatea acestuia.
(4) Pot face excepție de la prevederile prezentului articol
creditele de consum, altele decât cele de valoare mare.
Art. 8. — (1) În situația în care creditul de consum are
ca destinație achiziționarea de bunuri, solicitantul trebuie să
prezinte garanții reale și/sau personale la nivelul creditului
solicitat sau să achite un avans de minimum 25% din
valoarea respectivelor bunuri.
(2) În situația în care creditul de consum are altă
destinație decât cea prevăzută la alin. (1), solicitantul
trebuie să prezinte garanții reale și/sau personale la nivelul
creditului solicitat.
(3) Polițele de asigurare având ca obiect
garantarea/preluarea riscului de neplată, încheiate fie de
către debitor, fie de către împrumutător, se încadrează în
categoria garanțiilor personale.
(4) Pot face excepție de la obligația de garantare
facilitățile de creditare prin trageri în descoperit de cont,
precum și creditele acordate prin intermediul cardurilor de
credit, a căror valoare nu depășește de trei ori nivelul
veniturilor nete lunare, calculate potrivit art. 11 alin. (3),
fără a depăși însă o limită stabilită prin reglementările
interne ale împrumutătorului.
Art. 9. — (1) Valoarea unui credit pentru investiții
imobiliare nu poate depăși 75% din valoarea imobilului
pentru achiziționarea căruia se solicită creditul și/sau din
valoarea devizului estimativ.

MONITORUL OFICIAL AL ROMÂNIEI, PARTEA I, Nr. 683/29.VII.2005
(2) Acordarea creditelor pentru investiții imobiliare este
condiționată de prezentarea de către solicitant a unor
garanții reale și/sau personale.
(3) Valoarea garanțiilor nu va fi mai mică de 133% din
valoarea creditului.
Art. 10. — În cazul creditelor garantate cu garanții
personale împrumutătorii vor evalua bonitatea garanților
potrivit condițiilor stabilite prin reglementările interne.
Art. 11. — (1) La evaluarea bonității solicitantului se va
avea în vedere ca angajamentele totale de plată lunare,
respectiv principalul și dobânda, ale solicitantului și ale
familiei acestuia, decurgând din contractul de credit,
precum și din alte contracte de aceeași natură, cum ar fi:
alte contracte de credit, contracte de leasing, contracte de
cumpărare de bunuri în rate, indiferent de creditor, să
reprezinte cel mult 40% din veniturile nete lunare ale
solicitantului și, după caz, ale familiei acestuia.
(2) În plus față de condiția de la alin. (1), la acordarea
creditelor trebuie respectate următoarele limite:
a) angajamentele de plată lunare, respectiv principalul și
dobânda, decurgând din credite de consum, precum și din
alte contracte de natura creditului de consum, indiferent de
creditor, nu vor depăși 30% din veniturile nete ale
solicitantului și ale familiei acestuia;
b) angajamentele de plată lunare, respectiv principalul și
dobânda, decurgând din credite pentru investiții imobiliare,
precum și din alte contracte de natura creditului pentru
investiții imobiliare, indiferent de creditor, nu vor depăși
35% din veniturile nete ale solicitantului și ale familiei
acestuia.
(3) Veniturile nete lunare vor fi calculate ca diferență
între veniturile totale certe, cu caracter de permanență,
ajustate prin aplicarea coeficienților prevăzuți la art. 4
alin. (1) lit. f), și angajamentele de plată de altă natură
decât cele decurgând din contracte de credit și asimilate
conform prevederilor alin. (1). Nu vor fi luate în calculul
veniturilor totale ale familiei veniturile membrilor de familie,
în înțelesul alin. (5), care sunt și garanți.
(4) Toate angajamentele de plată vor fi evidențiate în
declarația prevăzută la art. 6 alin. (1) lit. b).
(5) Pentru scopul prezentelor norme, prin familia
solicitantului se înțelege soțul/soția și rudele și afinii
acestuia, care locuiesc și gospodăresc împreună cu
solicitantul. Prin reglementările interne împrumutătorii pot
stabili o sferă de cuprindere mai restrânsă a noțiunii de
familie.
(6) În cazul caselor de economii în domeniul locativ
condițiile prevăzute la alin. (1) și (2) lit. b) vor fi incluse în
cadrul condițiilor care trebuie îndeplinite pentru plata sumei
contractate în baza contractului de economisire-creditare,
reprezentând credit acordat.
Art. 12. — (1) Pot face excepție de la prevederile art. 8
și 11 creditele pentru efectuarea de tratamente medicale și
pentru deces.
(2) Împrumutătorii vor stabili prin normele proprii de
creditare condițiile de acordare și de garantare a creditelor
prevăzute la alin. (1).
Art. 13. — (1) Contractele de credit/finanțare încheiate
de împrumutători cu societăți comerciale, în baza cărora
sunt acordate acestora linii de credit pentru achiziționarea

fondului de marfă, trebuie să includă clauze potrivit cărora
în situația vânzării în rate/pe credit a respectivelor bunuri
societățile comerciale vor impune condiții de acordare,
derulare și garantare a creditelor destinate persoanelor
fizice cel puțin la fel de stricte ca cele cuprinse în
prezentele norme.
(2) Prevederile alin. (1) se aplică în mod corespunzător
și în cazul contractelor de credit/finanțare încheiate de
împrumutători cu alte categorii de creditori, care nu intră
sub incidența prezentelor norme și care acordă credite
destinate persoanelor fizice.
Art. 14. — (1) Pe durata derulării creditului pentru
persoanele fizice împrumutătorii au obligația să urmărească
îndeplinirea condițiilor prevăzute în contractul de credit,
precum cele referitoare la plata la scadență a ratelor
reprezentând principalul și dobânda și, după caz, la situația
garanțiilor și la destinația creditului.
(2) Împrumutatul trebuie să prezinte împrumutătorului,
dacă este cazul, pentru sumele puse la dispoziția sa,
eșalonat sau integral, documente care să ateste utilizarea
creditului în scopul solicitat, cum ar fi: contract de vânzarecumpărare, facturi fiscale, chitanțe fiscale.
(3) În cazul suplimentării creditelor acordate
împrumutătorii vor respecta în mod corespunzător condițiile
prevăzute în prezentele norme.
Art. 15. — În cazul creditelor acordate în scopul
construirii, reabilitării, modernizării, consolidării sau extinderii
unei construcții ori pentru viabilizarea unui teren verificarea
încadrării în graficul de execuție a lucrărilor se va realiza
în
conformitate
cu
reglementările
interne
ale
împrumutătorului.
Art. 16. — Până la data intrării în vigoare a prezentelor
norme instituțiile de credit vor proceda la modificarea în
mod corespunzător a reglementărilor interne, fără a putea
stabili cerințe mai puțin stricte decât prezentele norme.
Art. 17. — Casele centrale vor supraveghea respectarea
de către cooperativele de credit afiliate a cerințelor
prevăzute în prezentele norme.
Art. 18. — Nerespectarea prevederilor prezentelor norme
atrage aplicarea sancțiunilor și/sau a măsurilor prevăzute la
art. 99 alin. 2 și la art. 100 din Legea nr. 58/1998 privind
activitatea bancară, republicată, sau, după caz, la art. 189
alin. 2 și la 191 din Ordonanța de urgență a Guvernului
nr. 97/2000 privind organizațiile cooperatiste de credit,
aprobată cu modificări și completări prin Legea
nr. 200/2002, cu modificările și completările ulterioare, ori
la art. 34 din Legea nr. 541/2002 privind economisirea și
creditarea în sistem colectiv pentru domeniul locativ, cu
modificările și completările ulterioare.
Art. 19. — (1) Prezentele norme intră în vigoare în
termen de 30 de zile calendaristice de la data publicării
acestora în Monitorul Oficial al României, Partea I.
(2) Prevederile prezentelor norme nu se aplică în cazul
creditelor aprobate de către împrumutători anterior datei
intrării în vigoare a acestora.
Art. 20. — La data intrării în vigoare a prezentelor
norme se abrogă Normele Băncii Naționale a României
nr. 15/2003 privind limitarea riscului de credit la creditul de
consum, publicate în Monitorul Oficial al României, Partea I,
nr. 920 din 22 decembrie 2003.

Președintele Consiliului de administrație al Băncii Naționale a României,
Mugur Isărescu
București, 27 iulie 2005.
Nr. 10.

7

8

MONITORUL OFICIAL AL ROMÂNIEI, PARTEA I, Nr. 683/29.VII.2005

CIRCULARĂ
privind abrogarea Circularei Băncii Naționale a României nr. V/200/1991 pentru elaborarea balanței
creanțelor și angajamentelor externe, a Circularei Băncii Naționale a României nr. 2/1993
pentru elaborarea balanței creanțelor și angajamentelor externe și a Circularei Băncii Naționale
a României nr. 7/1994 pentru elaborarea balanței de plăți externe
În baza prevederilor art. 48 din Legea nr. 312/2004 privind Statutul Băncii Naționale a României, cu modificările
ulterioare,
Banca Națională a României emite prezenta circulară.
Articol unic. — Începând cu data de 1 august 2005
Circulara Băncii Naționale a României nr. V/200/1991
pentru elaborarea balanței creanțelor și angajamentelor
externe, Circulara Băncii Naționale a României

nr. 2/1993 pentru elaborarea balanței creanțelor și
angajamentelor externe și Circulara Băncii Naționale a
României nr. 7/1994 pentru elaborarea balanței de plăți
externe se abrogă.

Guvernatorul Băncii Naționale a României,
Mugur Constantin Isărescu

București, 26 iulie 2005.
Nr. 26.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 683/29.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|045217]
ISSN 1453—4495

