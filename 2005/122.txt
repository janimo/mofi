Anul 173 (XVII) — Nr. 122

PARTEA

I

LEGI, DECRETE, HOTĂRÂRI ȘI ALTE ACTE

Marți, 8 februarie 2005

SUMAR
Nr.

70.

76.

77.

79.

Pagina
HOTĂRÂRI ALE GUVERNULUI ROMÂNIEI
— Hotărâre pentru aprobarea Normelor privind
organizarea în țară a acțiunilor de protocol,
specifice Ministerului Afacerilor Externe, precum și
cheltuielile ce se pot efectua în acest scop ..........
— Hotărâre privind înființarea Agenției Naționale
pentru Programe Comunitare în Domeniul
Educației și Formării Profesionale ...........................
— Hotărâre privind înființarea postului de comisar
pentru programul îSibiu — capitală culturală
europeană 2007“ .......................................................
— Hotărâre pentru prelungirea mandatului
directorului adjunct al proiectului îCalea Ferată
Transeuropeană (TER)“ din cadrul Acordului dintre
Comisia Economică pentru Europa a Organizației
Națiunilor Unite (C.E.E./O.N.U.) și guvernele
participante privind Fondul de cooperare și
creditare, semnat la Geneva la 17 decembrie
1992 ...........................................................................

HOTĂRÂRI

ALE

Nr.
81.

1–3

82.

3–4

Pagina
— Hotărâre privind darea în administrarea
Ministerului Muncii, Solidarității Sociale și Familiei,
pentru Casa de Pensii a Municipiului București, a
unui imobil proprietate publică a statului ................

6

— Hotărâre privind organizarea acțiunilor de
lansare a Centrului de Studii Ebraice de la Iași,
în perioada 14—16 februarie 2005 .........................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–5

5

42.

— Ordin al președintelui Agenției Naționale de
Control al Exporturilor privind aplicarea regimului
de control al exporturilor unui produs care nu
figurează în listele de control cuprinzând
produsele și tehnologiile cu dublă utilizare.............

7–8

Rectificări ...............................................................................

8

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor privind organizarea în țară a acțiunilor de protocol,
specifice Ministerului Afacerilor Externe, precum și cheltuielile ce se pot efectua în acest scop
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele privind organizarea în
țară a acțiunilor de protocol, specifice Ministerului Afacerilor
Externe, precum și cheltuielile ce se pot efectua în acest
scop, prevăzute în anexa care face parte integrantă din
prezenta hotărâre.

Art. 2. — Celorlalte acțiuni de protocol, cu caracter
general, întreprinse de Ministerul Afacerilor Externe,
precum și cheltuielilor ce se pot efectua în acest scop le
sunt aplicabile dispozițiile legale de drept comun în
materie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 122/8.II.2005

Art. 3. — Cheltuielile de protocol stabilite potrivit
normelor prevăzute la art. 1, precum și cele prevăzute la

art. 2 se asigură de Ministerul Afacerilor Externe din
creditele bugetare aprobate anual.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul finanțelor publice,
Ionel Popescu
București, 21 ianuarie 2005.
Nr. 70.
ANEXĂ

NORME
privind organizarea în țară a acțiunilor de protocol, specifice Ministerului Afacerilor Externe,
precum și cheltuielile ce se pot efectua în acest scop
CAPITOLUL I
Acțiuni de protocol organizate în relația
cu Corpul Diplomatic acreditat în România
Art. 1. — Se pot organiza mese de lucru cum ar fi: mic
dejun, dejun, cină ori de câte ori apar necesități de ordin
protocolar, legate de îndeplinirea sarcinilor de serviciu, în
limita a:
a) 1.200.000 lei/persoană, pentru cele oferite de
ministru;
b) 1.000.000 lei/persoană, pentru cele oferite de
secretari de stat, subsecretari de stat, secretar general și
secretar general adjunct.
Art. 2. — Recepțiile pot fi organizate, în situațiile care
impun astfel de manifestări, în limita a cel mult 1.200.000
lei/persoană, cu aprobarea ministrului afacerilor externe.
Art. 3. — (1) Numărul participanților români va fi cel
mult egal cu cel al invitaților străini.
(2) În situații deosebite, justificate, depășirea numărului
de participanți români se aprobă de ministrul afacerilor
externe.
Art. 4. — (1) Vizite de informare și documentare pot fi
organizate în scopul facilitării cunoașterii de către membrii
Corpului Diplomatic acreditat în România a unor obiective
de interes pentru activitatea acestora.
(2) În situațiile prevăzute la alin. (1), în cazul deplasării
în altă localitate, Ministerul Afacerilor Externe poate să
suporte cheltuielile de transport, cazare și masă zilnică.
CAPITOLUL II
Invitarea în țara noastră, pe cheltuiala părții române,
a unor persoane sau delegații străine,
cu ocazia unor contacte și acțiuni bilaterale
și multilaterale, pe linie diplomatică,
incluse în calendarul de politică externă a României
Art. 5. — Pentru consultări diplomatice, negocieri pe
linia politicii externe, reuniuni multilaterale pe timpul deținerii
de către România a președințiilor unor organizații sau ale
unor grupări regionale și tematice ori pe timpul mandatelor
asumate în cadrul unor organizații și cooperări
internaționale, precum și în alte situații specifice activității
diplomatice, pot fi invitate în România delegații sau
persoane străine, cu aprobarea ministrului afacerilor
externe.
Art. 6. — Pentru persoanele care vin în țară în condițiile
prevăzute la art. 5 se pot suporta, după caz, cheltuielile cu
caracter protocolar prevăzute în cap. I, precum și:

a) cheltuieli de transport internațional, inclusiv la clasa
business în cazurile în care motive de ordin protocolar
impun acest lucru;
b) cheltuieli pentru masa zilnică, conform baremelor în
vigoare stabilite de legislația comună în materie;
c) cheltuieli de cazare. Cazarea invitaților ministrului
afacerilor externe se va face în structuri de cazare de
maximum 5 stele, iar cazarea celorlalte categorii de invitați,
în structuri de cazare de maximum 4 stele.
CAPITOLUL III
Acțiuni de diplomație publică
(cursuri, seminarii, sesiuni, întâlniri etc.)
Art. 7. — (1) Ministerul Afacerilor Externe poate
organiza acțiuni de diplomație publică — cursuri, seminarii,
sesiuni, întâlniri și altele asemenea — în scopul realizării
contactului dintre activitatea diplomatică și societatea civilă,
mediul academic și cultural.
(2) Organizarea acestor manifestări se aprobă de
ministrul afacerilor externe.
Art. 8. — Pentru participanții la acest gen de acțiuni se
pot suporta, după caz:
a) cheltuieli protocolare prevăzute în cap. I;
b) cheltuieli de transport internațional, pentru participanții
străini, în situațiile în care se impune acest lucru;
c) cheltuieli pentru masa zilnică, conform baremelor în
vigoare stabilite de legislația comună în materie;
d) cheltuieli de cazare.
CAPITOLUL IV
Cheltuielile ce se pot efectua pentru persoane
sau delegații străine, prezente în țară
cu ocazia unor contacte și acțiuni bilaterale
și multilaterale, pe linie diplomatică, a căror întreținere
nu intră în sarcina părții române
Art. 9. — (1) Pentru delegații străini care vin în țară cu
ocazia unor acțiuni pe linie diplomatică, care nu implică
pentru Ministerul Afacerilor Externe obligația suportării
cheltuielilor de întreținere zilnică, cum ar fi: cazare, masă și
alte cheltuieli similare, se pot suporta, după caz, cheltuielile
cu caracter protocolar în condițiile prevăzute în cap. I.
(2) Atunci când interesele părții române o impun, se pot
organiza vizite de documentare sau de lucru în alte
localități, cu aprobarea conducătorului instituției, asigurându-se
transport local, cazare și masă în condițiile prevăzute în
cap. II.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2005
CAPITOLUL V
Alte prevederi
Art. 10. — Cu ocazia acțiunilor prevăzute în cap. I—IV,
Ministerul Afacerilor Externe mai poate suporta, după caz,
cheltuieli pentru tipărituri de protocol, cum ar fi: broșuri,
programe, invitații, diplome și alte materiale de promovare
impuse de natura evenimentului.
Art. 11. — În înțelesul prezentelor norme, din
considerente protocolare, în categoria membrilor Corpului
Diplomatic acreditat în România se cuprind și soțul/soția
titularului postului diplomatic.

3

Art. 12. — Academia Diplomatică poate constitui un
fond la dispoziția directorului general, din sumele totale
prevăzute în bugetul său, în limita baremului prevăzut de
legislația în vigoare pentru rector, în vederea acoperirii
cheltuielilor de reprezentare și tratații, ocazionate de
primirea unor delegați sau invitați români.
Art. 13. — Prezentele norme se completează cu
prevederile legislației în vigoare aplicabile instituțiilor
publice, în materie de organizare în țară a acțiunilor de
protocol.

GUVERNUL ROMÂNIEI

HOTĂRÂRE
privind înființarea Agenției Naționale pentru Programe Comunitare
în Domeniul Educației și Formării Profesionale
În temeiul art. 108 din Constituția României, republicată, și al art. 11 lit. a) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă înființarea Agenției Naționale
pentru Programe Comunitare în Domeniul Educației și
Formării Profesionale, denumită în continuare Agenție,
instituție publică cu personalitate juridică, în subordinea
Ministerului Educației și Cercetării, prin fuziunea Centrului
Național pentru Programul de Formare Profesională
îLeonardo da Vinci“ cu Agenția Națională îSocrates“, care
se desființează.
(2) Agenția are sediul în clădirea Universității din
București, str. Schitu Măgureanu nr. 1, sectorul 5,
București.
(3) Organizarea, funcționarea și atribuțiile Agenției se
stabilesc prin regulamentul de organizare și funcționare,
aprobat prin ordin al ministrului educației și cercetării, în
concordanță cu termenii și cu condițiile privind participarea
României la faza a II-a a programelor comunitare
îSocrates“ și îLeonardo da Vinci“, reglementate prin Decizia
Consiliului de asociere dintre România și Comunitățile
Europene nr. 3/2000, precum și prin alte documente ale
Comisiei Europene referitoare la aceste programe.
(4) Directorul și directorii adjuncți ai Agenției se numesc,
în condițiile legii, prin ordin al ministrului educației și
cercetării.
(5) Activitatea desfășurată de către Agenție are la bază
contractele aferente programelor îSocrates“ și îLeonardo da
Vinci“, încheiate între Comisia Europeană și Agenție, având
ca obiect implementarea programelor de lucru plurianuale,
propuse de Agenție, avizate de Ministerul Educației și
Cercetării și aprobate de Comisia Europeană.
Art. 2. — (1) Agenția utilizează un număr maxim de
posturi stabilit în raport și de atribuțiile ce decurg din
programele de lucru plurianuale, în limita numărului maxim
de posturi aprobat Ministerului Educației și Cercetării pentru
unitățile subordonate, finanțate de la bugetul de stat.
(2) Agenția preia posturile existente în cadrul celor două
instituții care fuzionează.
(3) Personalul Agenției are calitatea de personal
încadrat cu contract individual de muncă și se salarizează
conform legii.

(4) Agenția poate utiliza colaboratori externi, în condițiile
legii.
(5) Sumele reprezentând cota-parte din cheltuielile de
întreținere și funcționare ale Agenției ce revin părții române
conform contractelor de funcționare a Agenției Naționale
pentru Programe Comunitare în Domeniul Educației și
Formării Profesionale, aferente programelor îSocrates“ și
îLeonardo da Vinci“, se finanțează integral din fonduri de
la bugetul de stat, prin bugetul Ministerului Educației și
Cercetării.
Art. 3. — Sistemul de monitorizare, de control financiar
și de audit al managementului fondurilor comunitare alocate
Agenției se stabilește, prin ordin al ministrului educației și
cercetării, în concordanță cu reglementările Comisiei
Europene privitoare la responsabilitățile autorităților naționale
din statele participante la programele îSocrates“ și
îLeonardo da Vinci“ și cu specificul și practicile europene
în domeniu.
Art. 4. — (1) Ministerul Educației și Cercetării finanțează
din fondurile de la bugetul de stat, aprobate prin legile
bugetare anuale, contribuția financiară anuală a României
la programele îSocrates II“ și îLeonardo da Vinci“,
reprezentând îtichetul de intrare“.
(2) Instituțiile și unitățile de învățământ de stat și
particulare acreditate, în calitate de contractori de proiecte,
pot suporta din bugetele proprii cota-parte de participare la
proiectele îLeonardo da Vinci“ și îSocrates“.
Art. 5. — (1) Agenția preia, în termen de 30 de zile de
la intrarea în vigoare a prezentei hotărâri, pe bază de
protocol de predare-preluare, cu titlu gratuit, baza materială
a celor două instituții care fuzionează și se substituie în
toate drepturile și obligațiile acestora.
(2) Agenția preia și personalul existent în cadrul celor
două instituții care fuzionează.
(3) Cu sumele rezultate sub formă de economii din
fuziunea Centrului Național pentru Programul de Formare
Profesională îLeonardo da Vinci“ cu Agenția Națională
îSocrates“ se majorează Fondul de rezervă bugetară la
dispoziția Guvernului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 122/8.II.2005

Art. 6. — Punctul VI din anexa nr. 3 la Hotărârea
Guvernului nr. 410/2004 privind organizarea și funcționarea
Ministerului Educației și Cercetării, publicată în Monitorul
Oficial al României, Partea I, nr. 227 din 30 martie 2004,
cu modificările și completările ulterioare, se modifică și va
avea următorul cuprins:
îVI. Agenția Națională pentru Programe
Comunitare în Domeniul Educației și
Formării Profesionale
Bugetul de stat“.
Art. 7. — Pe data intrării în vigoare a prezentei hotărâri
se abrogă:
a) art. 1 și 3 din Hotărârea Guvernului nr. 191/1998
privind înființarea Centrului Național pentru Programul de
Formare Profesională îLeonardo da Vinci“, publicată în
Monitorul Oficial al României, Partea I, nr. 137 din 6 aprilie
1998, cu modificările și completările ulterioare;
b) art. 1 din Hotărârea Guvernului nr. 538/1998 privind
înființarea Agenției Naționale Socrates, publicată în

Monitorul Oficial al României, Partea I, nr. 338 din
8 septembrie 1998, cu modificările și completările ulterioare;
c) Hotărârea Guvernului nr. 1.307/2002 privind
funcționarea Centrului Național pentru Programul de
Formare Profesională îLeonardo da Vinci“ în faza a II-a a
Programului comunitar îLeonardo da Vinci“, publicată în
Monitorul Oficial al României, Partea I, nr. 870 din
3 decembrie 2002, cu modificările ulterioare;
d) Hotărârea Guvernului nr. 1.328/2002 privind
funcționarea Agenției Naționale îSocrates“ în faza a doua a
programului comunitar îSocrates“, publicată în Monitorul
Oficial al României, Partea I, nr. 874 din 4 decembrie
2002, cu modificările și completările ulterioare;
e) pct. VII din anexa nr. 3 la Hotărârea Guvernului
nr. 410/2004 privind organizarea și funcționarea Ministerului
Educației și Cercetării, cu modificările și completările
ulterioare;
f) orice alte dispoziții contrare prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 27 ianuarie 2005.
Nr. 76.
GUVERNUL ROMÂNIEI

HOTĂRÂRE
privind înființarea postului de comisar pentru programul
îSibiu — capitală culturală europeană 2007“
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Programul îSibiu — capitală culturală
europeană 2007“ se derulează în perioada 2005—2007 și
are drept scop asigurarea tuturor condițiilor pentru
organizarea acțiunilor prevăzute la art. 4.
Art. 2. — (1) Se instituie postul de comisar pentru
programul îSibiu — capitală culturală europeană 2007“,
denumit în continuare comisar.
(2) Comisarul este numit prin decizie a primului-ministru,
la propunerea ministrului culturii și cultelor, în termen de 30
de zile de la data intrării în vigoare a prezentei hotărâri.
(3) Comisarul și colectivul operațional condus de acesta,
prevăzut la art. 5, își desfășoară activitatea în cadrul
Ministerului Culturii și Cultelor și în coordonarea ministrului
culturii și cultelor.
(4) Comisarul își exercită mandatul până la încheierea
programului îSibiu — capitală culturală europeană 2007“.
Art. 3. — (1) Comisarul va prezenta Guvernului, cu
avizul Ministerului Culturii și Cultelor și al Ministerului
Afacerilor Externe, în termen de 60 de zile de la numirea
sa în funcție:
a) planul de măsuri;
b) proiectul de calendar al activităților;

c) proiectul de buget pentru activitățile culturale, defalcat
pe anii 2005—2007.
(2) Documentele prevăzute la alin. (1) se aprobă prin
hotărâre a Guvernului.
Art. 4. — Comisarul are următoarele atribuții principale:
a) coordonează la nivel național măsurile administrative,
financiare, organizatorice și logistice necesare bunei
desfășurări a programului îSibiu — capitală culturală
europeană 2007“;
b) coordonează promovarea și planificarea tuturor
activităților culturale prilejuite de programul îSibiu —
capitală culturală europeană 2007“;
c) colaborează cu autoritățile administrației publice
centrale și locale în vederea exercitării atribuțiilor ce îi
revin;
d) colaborează cu partenerii instituționali internaționali în
vederea exercitării atribuțiilor ce îi revin și coordonează la
nivel național parteneriatul cu programul îCapitala culturală
europeană Luxemburg 2007“;
e) propune autorităților publice centrale și locale măsuri
în vederea bunei desfășurări a programului îSibiu —
capitală culturală europeană 2007“;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2005
f) orice alte atribuții rezultate ca urmare a aprobării
documentelor prevăzute la art. 3 alin. (1).
Art. 5. — (1) Pentru îndeplinirea atribuțiilor prevăzute la
art. 4 se constituie un colectiv operațional condus de
comisar, care este compus din 15 funcții publice de
execuție, o funcție publică de conducere și două posturi de
personal contractual, salarizate potrivit legii.
(2) Regulamentul de organizare și funcționare al
colectivului operațional se aprobă prin ordin al ministrului
culturii și cultelor și al ministrului afacerilor externe, care se
va publica în Monitorul Oficial al României, Partea I, în
termen de 60 de zile de la data intrării în vigoare a
prezentei hotărâri.
(3) Numărul de posturi necesar colectivului prevăzut la
alin. (1), precum și postul de comisar se asigură în cadrul
numărului maxim de posturi aprobat Ministerului Culturii și
Cultelor.

5

Art. 6. — (1) Comisarul este asimilat cu funcția de
secretar de stat.
(2) Salarizarea comisarului și a colectivului operațional
se asigură de la bugetul de stat prin bugetul Ministerului
Culturii și Cultelor.
Art. 7. — (1) Ministerul Culturii și Cultelor asigură sediul
necesar funcționării colectivului operațional condus de
comisar.
(2) Cheltuielile curente și de capital aferente desfășurării
activității colectivului operațional se asigură de la bugetul
de stat prin bugetul Ministerului Culturii și Cultelor.
(3) Pentru desfășurarea în bune condiții a activității
comisarului și a colectivului operațional se majorează parcul
auto al Ministerului Culturii și Cultelor cu un autoturism, cu
un consum mediu lunar de 500 litri de combustibil.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul afacerilor externe,
Mihai Răzvan Ungureanu
Ministrul finanțelor publice,
Ionel Popescu
București, 27 ianuarie 2005.
Nr. 77.
GUVERNUL ROMÂNIEI

HOTĂRÂRE
pentru prelungirea mandatului directorului adjunct al proiectului
îCalea Ferată Transeuropeană (TER)“ din cadrul Acordului dintre Comisia Economică
pentru Europa a Organizației Națiunilor Unite (C.E.E./O.N.U.) și guvernele participante
privind Fondul de cooperare și creditare, semnat la Geneva la 17 decembrie 1992
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Mandatul domnului Mircea Lupescu, aprobat
prin Hotărârea Guvernului nr. 37/1993, cu modificările
ulterioare, se prelungește cu încă un an, respectiv pe
perioada 1 ianuarie — 31 decembrie 2005, în calitate de
director adjunct al proiectului îCalea Ferată Transeuropeană
(TER)“, cu biroul central la Budapesta, din cadrul Acordului
dintre Comisia Economică pentru Europa a Organizației
Națiunilor Unite (C.E.E./O.N.U.) și guvernele participante

privind Fondul de cooperare și creditare, semnat la Geneva
la 17 decembrie 1992.
Art. 2. — Cheltuielile reprezentând salariul și celelalte
drepturi ale domnului Mircea Lupescu, stabilite de
reglementările în vigoare pentru funcția cu care a fost
asimilat, vor fi suportate de către Compania Națională de
Căi Ferate îC.F.R.“ — S.A., în limita bugetului de venituri
și cheltuieli aprobat.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul afacerilor externe,
Mihai Răzvan Ungureanu
Ministrul finanțelor publice,
Ionel Popescu
București, 3 februarie 2005.
Nr. 79.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 122/8.II.2005
GUVERNUL ROMÂNIEI

HOTĂRÂRE
privind darea în administrarea Ministerului Muncii,
Solidarității Sociale și Familiei, pentru Casa de Pensii a Municipiului București,
a unui imobil proprietate publică a statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și al art. 163
alin. (7) din Ordonanța Guvernului nr. 92/2003 privind Codul de procedură fiscală, republicată, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Muncii, Solidarității Sociale și Familiei a unui imobil
proprietate publică a statului, compus din construcție și
terenul aferent, situat în municipiul București, Șos. Olteniței
nr. 388, sectorul 4, având datele de identificare prevăzute

în anexa care face parte integrantă din prezenta hotărâre,
pentru Casa de Pensii a Municipiului București.
Art. 2. — Predarea-preluarea imobilului prevăzut la
art. 1 se face pe bază de proces-verbal încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 3 februarie 2005.
Nr. 81.

ANEXĂ
DATELE DE IDENTIFICARE

a imobilului*) proprietate publică a statului, care se dă în administrarea
Ministerului Muncii, Solidarității Sociale și Familiei pentru Casa de Pensii
a Municipiului București
Locul unde sunt situate
construcția și terenul
care se transmit

Municipiul București,
Șos. Olteniței nr. 388,
sectorul 4

Modul
de
preluare

În administrare

Caracteristicile tehnice ale imobilului

— clădire alcătuită din parter și două niveluri (P+2),
în suprafață totală de 2.715,66 m2
— terenul aferent clădirii, în suprafață de 905,22 m2,
lot 4, C.F. 22.274N, nr. cadastral 1.250/4**)

*) Imobilul a fost trecut în proprietatea publică a statului prin Procesul-verbal înregistrat sub nr. 2.128.287 din
21 decembrie 2004, întocmit în data de 29 noiembrie 2004 de Ministerul Finanțelor Publice, Direcția Generală a Finanțelor
Publice a Municipiului București — Administrația finanțelor publice a sectorului 4 București.
**) Conform Extrasului de Carte funciară nr. 8.800 din 23 decembrie 2004, eliberat de Biroul de Carte Funciară al
Sectorului 4 București.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2005

7

GUVERNUL ROMÂNIEI

HOTĂRÂRE
privind organizarea acțiunilor de lansare a Centrului de Studii Ebraice de la Iași,
în perioada 14—16 februarie 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea de către Ministerul
Afacerilor Externe a acțiunilor de lansare a Centrului de
Studii Ebraice de la Iași, care vor avea loc în perioada
14—16 februarie 2005.
Art. 2. — Cheltuielile aferente organizării acțiunilor de

lansare a Centrului de Studii Ebraice de la Iași, în sumă
de 2.780.200 mii lei, se suportă din bugetul aprobat
Ministerului Afacerilor Externe pe anul 2005, potrivit
devizului prevăzut în anexa*) care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul educației și cercetării,
Mircea Miclea
Ministrul finanțelor publice,
Ionel Popescu
București, 3 februarie 2005.
Nr. 82.
*) Anexa se comunică Ministerului Afacerilor Externe.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ DE CONTROL AL EXPORTURILOR

ORDIN
privind aplicarea regimului de control al exporturilor unui produs care nu figurează
în listele de control cuprinzând produsele și tehnologiile cu dublă utilizare
În conformitate cu prevederile art. 5 și 6 din Legea nr. 387/2003 privind regimul de control al exporturilor de
produse și tehnologii cu dublă utilizare, cu modificările ulterioare,
în temeiul art. 4 alin. (3) din Hotărârea Guvernului nr. 327/2000 privind organizarea și funcționarea Agenției
Naționale de Control al Exporturilor Strategice și al Interzicerii Armelor Chimice,
președintele Agenției Naționale de Control al Exporturilor emite următorul ordin:
Art. 1. — Se supun regimului de control al
exporturilor, reglementat de Legea nr. 387/2003 privind
regimul de control al exporturilor de produse și tehnologii
cu dublă utilizare, cu modificările ulterioare, operațiunile
de export (inclusiv reexport) al produsului azotat de

amoniu (formula chimică NH 4NO3, CAS nr. 6.484-52-2),
cu caracteristicile prevăzute în anexe.
Art. 2. — Anexele se comunică de către Agenția
Națională de Control al Exporturilor persoanelor juridice
interesate și autorităților competente.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 122/8.II.2005

Art. 3. — Nerespectarea prevederilor prezentului ordin
se sancționează, după caz, potrivit regimului de sancțiuni

instituit prin Legea nr. 387/2003, cu modificările
ulterioare.

Președintele Agenției Naționale de Control al Exporturilor,
Nineta Bărbulescu
București, 2 februarie 2005.
Nr. 42.

RECTIFICĂRI
La Decretul nr. 110/1995 privind conferirea medaliei îCrucea comemorativă a
celui de-al doilea război mondial, 1941—1945“, publicat în Monitorul Oficial al
României, Partea I, nr. 244 și nr. 244 bis din 25 octombrie 1995, se face
următoarea rectificare (care nu aparține Redacției îMonitorul Oficial“ Partea I): în loc
de: Pan A. Ion se va citi: Pau I. Ioan.

La Decretul nr. 487/1996 privind conferirea medaliei îCrucea comemorativă a
celui de-al doilea război mondial, 1941—1945“, publicat în Monitorul Oficial al
României, Partea I, nr. 264 și nr. 264 bis din 28 octombrie 1996, se face
următoarea rectificare (care nu aparține Redacției îMonitorul Oficial“ Partea I): în loc
de: Pereț L. Nicolae se va citi: Petreți L. Nicolae.

La Decretul nr. 538/1996 privind conferirea medaliei îCrucea comemorativă a
celui de-al doilea război mondial, 1941—1945“, publicat în Monitorul Oficial al
României, Partea I, nr. 281 și nr. 281 bis din 11 noiembrie 1996, se face
următoarea rectificare (care nu aparține Redacției îMonitorul Oficial“ Partea I):
— la județul Călărași, la nr. crt. 4.342, în loc de: Mihăilă N. Petre se va citi:
Mihăiță N. Petre.

La Decretul nr. 235/1997 privind conferirea medaliei îCrucea comemorativă a
celui de-al doilea război mondial, 1941—1945“, publicat în Monitorul Oficial al
României, Partea I, nr. 132 și nr. 132 bis din 26 iunie 1997, se face următoarea
rectificare (care nu aparține Redacției îMonitorul Oficial“ Partea I):
— la județul Dolj, la nr. crt. 3.721, în loc de: Ghionescu F. Florea se va citi:
Ghionescu T. Florea.

La Decretul nr. 552/1997 privind conferirea medaliei îCrucea comemorativă a
celui de-al doilea război mondial, 1941—1945“, publicat în Monitorul Oficial al
României, Partea I, nr. 302 și nr. 302 bis din 5 noiembrie 1997, se face următoarea
rectificare (care nu aparține Redacției îMonitorul Oficial“ Partea I):
— la județul Iași, la nr. crt. 2.280, în loc de: Doboș V. Neculai se va citi:
Doboș P. Neculai.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 122/8.II.2005 conține 8 pagini.

Prețul de vânzare 5.500 lei

&JUYDGY|002500]
ISSN 1453—4495

PDF compression, OCR, web-optimization with CVISION's PdfCompressor

