Anul 173 (XVII) — Nr. 586

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 iulie 2005

SUMAR

Nr.

Pagina

Nr.
învățământul preuniversitar și a doctoranzilor care
au obținut rezultate deosebite în activitatea de
cercetare ....................................................................

6

629.

— Hotărâre pentru aprobarea plății contribuțiilor
financiare anuale ale României la resursele
comune ale structurilor NATO..................................

6

638.

— Hotărâre privind transmiterea unor imobile din
domeniul public al statului și din administrarea
Ministerului Educației și Cercetării în domeniul
public al municipiului Reșița și în administrarea
Consiliului Local al Municipiului Reșița, județul
Caraș-Severin, pentru Liceul Teoretic îTraian
Vuia“ ..........................................................................

7

DECIZII ALE CURȚII CONSTITUȚIONALE
Decizia nr. 289 din 7 iunie 2005 referitoare la excepția
de neconstituționalitate a dispozițiilor art. 6
alin. (1) din Ordonanța de urgență a Guvernului
nr. 92/2004 privind reglementarea drepturilor
salariale și a altor drepturi ale funcționarilor publici
pentru anul 2005.......................................................

2–5

HOTĂRÂRI ALE GUVERNULUI ROMÂNIEI
614.

— Hotărâre pentru modificarea Hotărârii
Guvernului nr. 855/1998 privind înființarea
Centrului Național de Dezvoltare a Învățământului
Profesional și Tehnic ................................................

615.

— Hotărâre pentru modificarea Hotărârii
Guvernului nr. 1.004/2002 privind stimularea
elevilor și studenților care au primit distincții la
olimpiadele școlare internaționale organizate pentru

Pagina

5

DECIZII ALE PRIMULUI-MINISTRU
369.

— Decizie privind numirea președintelui Agenției
Naționale pentru Protecția Mediului .........................

8

2

MONITORUL OFICIAL AL ROMÂNIEI, PARTEA I, Nr. 586/7.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 289
din 7 iunie 2005

referitoare la excepția de neconstituționalitate a dispozițiilor art. 6 alin. (1)
din Ordonanța de urgență a Guvernului nr. 92/2004 privind reglementarea
drepturilor salariale și a altor drepturi ale funcționarilor publici pentru anul 2005
Ioan Vida
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Patricia Marilena Ionea

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 6 alin. (1) din Ordonanța de
urgență a Guvernului nr. 92/2004 privind reglementarea
drepturilor salariale și a altor drepturi ale funcționarilor
publici pentru anul 2005, excepție ridicată de Alina Raluca
Horhogea, Julieta Maria Morar și de Carmen Mihaela Iosup
în dosarele nr. 1.057/2005, nr. 1.058/2005 și nr. 1.059/2005
ale Tribunalului Arad — Secția comercială și de contencios
administrativ, de Marinela Ciucă, Nicușor Octavian Maier,
Mariana Moldovan, Dorina Ola, Ramona Simon, Maria
Beldean, Marius Roșca, Eugenia Marina Popa și Ioana
Silvia Cealera în Dosarul nr. 233/2005 al Tribunalului
Mureș și de Stelian Stoica, Alina Mesaroș, Gabriela Nagy,
Crina Ignat, Eniko Eros și Violeta Bucur în Dosarul
nr. 234/2005 al aceleiași instanțe, precum și de Adina
Maria Cruciatu în Dosarul nr. 801/2005 al Tribunalului
Sibiu — Secția civilă.
Dezbaterile au avut loc în ședința publică din 26 mai
2005 și au fost consemnate în încheierea de la acea dată,
când Curtea, având nevoie de timp pentru a delibera, a
amânat pronunțarea la 7 iunie 2005.
C U R T E A,

având în vedere actele și lucrările dosarelor, constată
următoarele:
Prin încheierile din 8 și 9 martie 2005 pronunțate în
dosarele nr. 1.057/2005, nr. 1.058/2005 și nr. 1.059/2005
ale Tribunalului Arad — Secția comercială și de contencios
administrativ, încheierile din 8 februarie 2005 pronunțate în
dosarele nr. 233/2005 și nr. 234/2005 ale Tribunaului
Mureș și Încheierea din 24 martie 2005 pronunțată în
Dosarul nr. 801/2005 al Tribunalului Sibiu — Secția civilă,
Curtea Constituțională a fost sesizată cu excepția de
neconstituționalitate a dispozițiilor art. 6 alin. (1) din
Ordonanța de urgență a Guvernului nr. 92/2004 privind
reglementarea drepturilor salariale și a altor drepturi ale
funcționarilor publici pentru anul 2005. Excepția a fost
ridicată de Alina Raluca Horhogea, Julieta Maria Morar și
Carmen Iosup în cadrul unor cauze de contencios
administrativ pentru anularea unor acte administrative
referitoare la încadrarea în grade profesionale și categorii
de salarizare, precum și de Marinela Ciucă, Nicușor
Octavian Maier, Mariana Moldovan, Dorina Ola, Ramona
Simon, Maria Beldean, Marius Roșca, Eugenia Marina
Popa, Ioana Silvia Cealera, Stelian Stoica, Alina Mesaroș,
Gabriela Nagy, Crina Ignat, Eniko Eros, Violeta Bucur și de

Adina Maria Cruciatu cu prilejul soluționării unor litigii de
muncă.
În motivarea excepției de neconstituționalitate, autorii
acesteia susțin, în esență, că prevederile art. 6 alin. (1) din
Ordonanța de urgență a Guvernului nr. 92/2004 contravin
dispozițiilor art. 15, art. 16 alin. (1) și (3) și art. 53 din
Constituție, precum și prevederilor art. 2, art. 7 și art. 23
pct. 1, 2 și 3 din Declarația Universală a Drepturilor Omului
și ale art. 2 pct. 2 și art. 7 din Pactul internațional cu
privire la drepturile economice, sociale și culturale. În acest
sens arată că textul de lege criticat produce efecte
retroactive, vizând perioada anilor 2000—2003. De
asemenea, susțin că aceste dispoziții legale au caracter
discriminatoriu și restrâng exercițiul unor drepturi anterior
câștigate, întrucât dispun retrogradarea din funcția și gradul
profesional în care au fost încadrați încă din anul 2003. În
opinia autorilor excepției, art. 6 alin. (1) din Ordonanța de
urgență a Guvernului nr. 92/2004 este contrar și
prevederilor art. 73 alin. (3) lit. j) și art. 115 alin. (4) și (6)
din Constituție. În acest sens arată că textul de lege
criticat aduce atingere statutului funcționarilor publici și
drepturilor acestora, domeniu rezervat legii organice. De
asemenea, apreciază că nu există o situație extraordinară
care să justifice adoptarea ordonanței de urgență, astfel că
se afectează regimul unei instituții fundamentale a statului.
Tribunalul Arad — Secția comercială și de contencios
administrativ apreciază că excepția de neconstituționalitate
nu este întemeiată. În acest sens arată că, prin adoptarea
acestui act normativ s-a urmărit reîncadrarea funcționarilor
publici corespunzător vechilor elemente de identificare —
categorie, clasă și grad —, precum și încadrarea
funcționarilor publici care până atunci nu au avut un
corespondent în categorie, clasă și grad, în scopul
implementării, începând cu anul 2006, a unui nou sistem
de salarizare. Așa fiind, nu ar putea fi reținută susținerea
potrivit căreia art. 6 alin. (1) din Ordonanța de urgență a
Guvernului nr. 92/2004 ar aduce atingere unor drepturi sau
libertăți, ar crea situații discriminatorii sau ar produce efecte
retroactive.
Tribunalul Mureș apreciază că excepția de
neconstituționalitate este întemeiată, sens în care arată că
prin art. 6 din Ordonanța de urgență a Guvernului
nr. 92/2004 îse aduc modificări esențiale la statutul
funcționarilor publici, fiind afectată cariera funcționarilor
publici printr-o reîncadrare a acestora cu efect de
retrogradare în gradul profesional“. În continuare, ținând
seama de dispozițiile art. 115 alin. (4) din Constituție,
instanța consideră că înu a existat nici o situație
extraordinară a cărei reglementare să nu poată fi amânată
cu privire la modificarea statutului funcționarilor publici“. În
legătură cu acest aspect, remarcă faptul că Guvernul a
motivat urgența adoptării acestui act normativ exclusiv sub
aspectul reformei salarizării funcționarilor publici, nu și cu
privire la modificarea statutului acestora, care este o
instituție juridică distinctă. De asemenea, Tribunalul Mureș
apreciază că textul de lege criticat contravine și dispozițiilor
art. 115 alin. (6) din Constituție, întrucât îstatutul

MONITORUL OFICIAL AL ROMÂNIEI, PARTEA I, Nr. 586/7.VII.2005
funcționarilor publici trebuie privit ca o instituție
fundamentală a statului de drept“.
Tribunalul Sibiu — Secția civilă apreciază că art. 6
alin. (1) din Ordonanța de urgență a Guvernului
nr. 92/2004 este constituțional, întrucât, prin această
ordonanță, Guvernul nu a intenționat să modifice o lege,
ci, în baza abilitării constituționale, a reglementat o
componentă a procesului de accelerare a reformei
administrației publice pentru anii 2004—2006.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că ierarhizarea sistemului de
salarizare a funcționarilor publici pe categorii, clase și
grade profesionale, realizată prin Ordonanța de urgență a
Guvernului nr. 92/2004, ține de opțiunea liberă a
legiuitorului. Faptul că această nouă ierarhie derogă de la
cea prevăzută în Legea nr. 188/1999, respectiv de la
Legea nr. 161/2003, nu înseamnă că noile reglementări ar
avea efecte retroactive, acestea aplicându-se numai pentru
viitor. Dispozițiile legale criticate nu încalcă nici principiul
constituțional al egalității în drepturi, întrucât ele se aplică
tuturor funcționarilor publici aflați în aceeași situație. În
ceea ce privește dispozițiile art. 15 alin. (1), art. 16
alin. (3) și art. 53 din Constituție, apreciază că acestea nu
au incidență în cauză. Referindu-se la susținerile autorilor
excepției, potrivit cărora art. 6 alin. (1) din Ordonanța de
urgență a Guvernului nr. 92/2004 contravine art. 73
alin. (3) lit. j) și art. 115 alin. (4) și (6) din Constituție,
Guvernul apreciază că aceste susțineri sunt neîntemeiate.
În acest sens, arată că interdicția reglementării în domenii
ce fac obiectul legilor organice vizează doar ordonanțele
emise pe baza unei legi speciale de abilitare, iar nu și
ordonanțele de urgență. Situația extraordinară care a impus
adoptarea ordonanței de urgență a fost motivată prin
interesul social, buna desfășurare a activității în
administrația publică și creșterea calității serviciului public,
iar măsurile prevăzute în această ordonanță reprezintă o
etapă în reforma salarială a funcționarilor publici și au fost
adoptate în urma negocierilor cu Banca Mondială, Fondul
Monetar Internațional, precum și cu organizațiile sindicale
reprezentative ale funcționarilor publici. În sfârșit, Guvernul
arată că prin măsurile prevăzute de Ordonanța de urgență
a Guvernului nr. 92/2004 nu sunt afectate drepturile sau
libertățile constituționale.
Avocatul Poporului apreciază că dispozițiile legale
criticate sunt constituționale. În acest sens arată că
îreîncadrarea funcționarilor publici în funcție de noi criterii
stabilite prin lege nu încalcă principiul neretroactivității legii.
Astfel, dispozițiile legale invocate modifică pentru viitor o
stare de drept născută anterior și suprimă producerea în
viitor a efectelor unei situații juridice constituite sub imperiul
legii vechi, fapt pentru care legea nouă nu face altceva
decât să refuze supraviețuirea legii vechi și să
reglementeze o anumită situație juridică în timpul următor
intrării ei în vigoare“. De asemenea, arată că dispozițiile
legale nu au caracter discriminatoriu, aplicându-se în mod
egal tuturor funcționarilor publici și nu pun în discuție
restrângerea exercițiului unor drepturi. În ceea ce privește
dispozițiile art. 15 alin. (1) din Constituție, apreciază că
acestea nu au relevanță în cauză. Avocatul Poporului
apreciază că art. 6 alin. (1) din Ordonanța de urgență a
Guvernului nr. 92/2004 nu contravine dispozițiilor art. 73
alin. (3) lit. j) și art. 115 alin. (4) și (6) din Constituție,
întrucât îinterdicția reglementării de către Guvern în
domeniul legii organice privește numai ordonanțele adoptate
în baza unei legi speciale de abilitare, iar ordonanța de
urgență reprezintă un act normativ adoptat de Guvern în

3

temeiul unei prevederi constituționale, care permite
Guvernului, sub controlul strict al Parlamentului, să facă
față unei situații extraordinare“. Reîncadrarea funcționarilor
publici conform unor noi criterii este justificată în cuprinsul
Ordonanței de urgență a Guvernului nr. 92/2004 îde
interesul social, buna desfășurare a activității în
administrația publică, creșterea calității serviciului public și
constituie situații de urgență și extraordinare“.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiior art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 6 alin. (1) din Ordonanța de urgență a
Guvernului nr. 92/2004 privind reglementarea drepturilor
salariale și a altor drepturi ale funcționarilor publici pentru
anul 2005, publicată în Monitorul Oficial al României,
Partea I, nr. 1.091 din 23 noiembrie 2004, dispoziții potrivit
cărora: îFuncționarii publici de execuție salarizați potrivit
Ordonanței de urgență a Guvernului nr. 82/2004 privind unele
măsuri în domeniul funcției publice, la categoria A, B sau C,
clasa III, gradul 3 se reîncadrează în gradul profesional
asistent și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 3 de salarizare.“
În susținerea neconstituționalității acestui text de lege,
autorii excepției invocă încălcarea prevederilor art. 15,
art. 16 alin. (1) și (3), art. 53, art. 73 alin. (3) lit. j) și
art. 115 alin. (4) și (6) din Constituție, prevederi care au
următorul conținut:
— Art. 15: î(1) Cetățenii beneficiază de drepturile și de
libertățile consacrate prin Constituție și prin alte legi și au
obligațiile prevăzute de acestea.
(2) Legea dispune numai pentru viitor, cu excepția legii
penale sau contravenționale mai favorabile.“;
— Art. 16 alin. (1) și (3): î(1) Cetățenii sunt egali în fața
legii și a autorităților publice, fără privilegii și fără discriminări. [...]
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 73 alin. (3) lit. j): îPrin lege organică se
reglementează: [...] j) statutul funcționarilor publici;“;
— Art. 115 alin. (4) și (6): î(4) Guvernul poate adopta
ordonanțe de urgență numai în situații extraordinare a căror

4

MONITORUL OFICIAL AL ROMÂNIEI, PARTEA I, Nr. 586/7.VII.2005

reglementare nu poate fi amânată, având obligația de a motiva
urgența în cuprinsul acestora. [...]
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică.“
Autorii excepției susțin, de asemenea, că art. 6 alin. (1)
din Ordonanța de urgență a Guvernului nr. 92/2004 este
contrar prevederilor art. 2, art. 7 și art. 23 pct. 1, 2, și 3
din Declarația Universală a Drepturilor Omului, potrivit
cărora:
— Art. 2: î1. Fiecare se poate prevala de toate drepturile
și de toate libertățile proclamate în prezenta Declarație, fără
nici o deosebire, cum ar fi cea întemeiată pe rasă, culoare, sex,
limbă, religie, opinie politică sau orice altă opinie, origine
națională sau socială, avere, naștere sau orice altă situație.
2. Pe lângă aceasta, nu se va face nici o deosebire bazată
pe statutul politic, juridic sau internațional al țării sau al
teritoriului de care aparține o persoană, fie această țară sau
teritoriu independente, sub tutelă, neautonome sau supuse
vreunei alte limitări a suveranității.“;
— Art. 7: îToți oamenii sunt egali în fața legii și au dreptul,
fără deosebire, la o protecție egală a legii. Toți oamenii au
dreptul la o protecție egală împotriva oricărei discriminări care
ar încălca prezenta Declarație și împotriva oricărei provocări la
o astfel de discriminare.“;
— Art. 23: î1. Orice persoană are dreptul la muncă, la
libera alegere a muncii, la condiții echitabile și satisfăcătoare
de muncă, precum și la ocrotire împotriva șomajului.
2. Toți oamenii, fără nici o discriminare, au dreptul la salariu
egal pentru muncă egală.
3. Orice om care muncește are dreptul la o remunerație
echitabilă și satisfăcătoare care să-i asigure atât lui, cât și
familiei sale, o existență conformă cu demnitatea umană și
completată, dacă este cazul, cu alte mijloace de protecție
socială.“
În sfârșit, critica de neconstituționalitate a dispozițiilor
art. 6 alin. (1) din Ordonanța de urgență a Guvernului
nr. 92/2004 este raportată și la prevederile art. 2 pct. 2 și
art. 7 din Pactul internațional cu privire la drepturile
economice, sociale și culturale, care prevăd că:
— Art. 2 pct. 2: îStatele părți la prezentul pact se
angajează să garanteze că drepturile enunțate în el vor fi
exercitate fără nici o discriminare întemeiată pe rasă, culoare,
sex, limbă, religie, opinie politică sau orice altă opinie, origine
națională sau socială, avere, naștere sau orice altă împrejurare.“;
— Art. 7: îStatele părți la prezentul pact recunosc dreptul
pe care îl are orice persoană de a se bucura de condiții de
muncă juste și prielnice, care să asigure îndeosebi:
a) remunerația care asigură tuturor muncitorilor cel puțin:
(i) un salariu echitabil și o remunerație egală pentru o
muncă de valoare egală, fără nici o distincție; în special,
femeile trebuie să aibă garanția că condițiile de muncă ce li se
acordă nu sunt inferioare acelora de care beneficiază bărbații
și să primească aceeași remunerație ca ei pentru aceeași
muncă;
(ii) o existență decentă pentru ei și familia lor, în
conformitate cu dispozițiile prezentului pact;
b) securitatea și igiena muncii;
c) posibilitatea egală pentru toți de a fi promovați în munca
lor la o categorie superioară adecvată, luându-se în
considerare numai durata serviciilor îndeplinite și aptitudinile;
d) odihna, timpul liber, limitarea rațională a duratei muncii și
concediile periodice plătite, precum și remunerarea zilelor de
sărbătoare.“
Examinând excepția de neconstituționalitate, Curtea
constată că, potrivit art. 73 alin. (3) lit. j) din Constituție,
statutul funcționarilor publici se stabilește prin lege
organică, iar sistemul de salarizare a acestei categorii de
funcționari ține de statutul lor. Curtea observă, în același

timp, că atât încadrarea prin lege a diferiților funcționari
publici în anumite categorii, clase și grade profesionale, cât
și salarizarea conform acestei încadrări nu reprezintă
drepturi fundamentale, care nu s-ar putea modifica, pentru
viitor, tot prin lege. Astfel, legiuitorul este în drept să
modifice sistemul de salarizare existent ori să îl înlocuiască
cu altul nou, considerat mai adecvat pentru atingerea
scopului urmărit, ținând seama și de resursele financiare
disponibile în diferite perioade de timp. De asemenea, ține
de opțiunea liberă a legiuitorului încadrarea în categorii,
clase și grade profesionale a funcționarilor publici.
Având în vedere aceste considerente, apare ca fiind
legitimată din punct de vedere constituțional emiterea
Ordonanței de urgență a Guvernului nr. 92/2004, care,
după cum se arată în art. 1 alin. (1), își propune să
reglementeze drepturile salariale și alte drepturi ale
funcționarilor publici pentru anul 2005. Din cuprinsul acestui
articol rezultă cu claritate că noile reglementări nu pot fi
aplicate cu efecte retroactive, ci exclusiv pentru anul 2005.
Analizând prevederile art. 6 alin. (1) din Ordonanța de
urgență a Guvernului nr. 92/2004 în raport cu principiul
constituțional al egalității în drepturi, Curtea constată că
acest text de lege se aplică deopotrivă tuturor funcționarilor
publici de execuție, fără a crea privilegii sau discriminări.
În consecință, neretroactivitatea legii, nediscriminarea ori
restrângerea numai în situații limitativ prevăzute a
exercițiului unor drepturi sau libertăți fundamentale, principii
consacrate de art. 15 alin. (2), art. 16 alin. (1) și art. 53
din Constituție, în deplină concordanță cu reglementările
internaționale invocate, nu sunt încălcate prin dispozițiile
art. 6 alin. (1) din Ordonanța de urgență a Guvernului
nr. 92/2004.
În continuare, analizând critica autorilor excepției
raportată la dispozițiile art. 115 alin. (4) și (6) din
Constituție, Curtea reține că interdicția reglementării în
domenii care fac obiectul legilor organice este prevăzută
de alin. (1) al aceluiași articol constituțional pentru
ordonanțele emise de Guvern în baza unei legi speciale de
abilitare adoptate de Parlament. Această interdicție nu
operează și în cazul ordonanțelor de urgență care se
adoptă de către Guvern în temeiul prevederilor art. 115
alin. (4) din Constituție. Emiterea unor asemenea ordonanțe
este condiționată însă de existența unor îsituații
extraordinare a căror reglementare nu poate fi amânată“, iar
Guvernul este obligat să motiveze urgența în cuprinsul
ordonanței. În ceea ce privește Ordonanța de urgență a
Guvernului nr. 92/2004, Guvernul a motivat existența
situației extraordinare prin aceea că îasigurarea unor
drepturi salariale funcționarilor publici care, potrivit legii,
îndeplinesc prerogative de putere publică și sunt supuși
unui regim sever al incompatibilității și conflictului de
interese este un obiectiv prioritar al Strategiei actualizate a
Guvernului României privind accelerarea reformei în
administrația publică 2004—2006“ și că îmăsurile cuprinse
în această ordonanță reprezintă o etapă în reforma
salarială a funcționarilor publici și au la bază negocierile
Guvernului României cu Banca Mondială, Fondul Monetar
Internațional, precum și cu organizațiile sindicale
reprezentative ale funcționarilor publici“.
Prin urmare, Curtea reține că Ordonanța de urgență a
Guvernului nr. 92/2004 apare ca un răspuns la necesitatea
de a da curs rezultatelor negocierilor Guvernului cu
instituțiile internaționale amintite, precum și cu organizațiile
sindicale, în sensul instituirii unor reforme în administrația
publică. De asemenea, emiterea acestei ordonanțe este
justificată de necesitatea reglementării aplicării dispozițiilor
legii bugetare pentru anul 2005. De altfel, Curtea observă
că aplicarea prevederilor Ordonanței de urgență a
Guvernului nr. 92/2004 este limitată doar pe durata acestui
an. În consecință, Curtea apreciază că urgența
reglementărilor justifică, în acest caz, existența situației

MONITORUL OFICIAL AL ROMÂNIEI, PARTEA I, Nr. 586/7.VII.2005
extraordinare și, în consecință, dispozițiile legale criticate
nu sunt contrare prevederilor constituționale invocate.

5

În sfârșit, Curtea constată că art. 15 alin. (1) și art. 16
alin. (3) din Constituție nu sunt incidente în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (1) din Ordonanța de urgență a Guvernului
nr. 92/2004 privind reglementarea drepturilor salariale și a altor drepturi ale funcționarilor publici pentru anul 2005,
excepție ridicată de Alina Raluca Horhogea, Julieta Maria Morar și de Carmen Mihaela Iosup în dosarele nr. 1.057/2005,
nr. 1.058/2005 și nr. 1.059/2005 ale Tribunalului Arad — Secția comercială și de contencios administrativ, de Marinela
Ciucă, Nicușor Octavian Maier, Mariana Moldovan, Dorina Ola, Ramona Simon, Maria Beldean, Marius Roșca, Eugenia
Marina Popa și Ioana Silvia Cealera în Dosarul nr. 233/2005 al Tribunalului Mureș și de Stelian Stoica, Alina Mesaroș,
Gabriela Nagy, Crina Ignat, Eniko Eros și Violeta Bucur în Dosarul nr. 234/2005 al aceleiași instanțe, precum și de Adina
Maria Cruciatu în Dosarul nr. 801/2005 al Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 7 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 855/1998 privind înființarea Centrului Național
de Dezvoltare a Învățământului Profesional și Tehnic
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 855/1998
privind înființarea Centrului Național de Dezvoltare a
Învățământului Profesional și Tehnic, publicată în Monitorul
Oficial al României, Partea I, nr. 465 din 4 decembrie
1998, cu modificările și completările ulterioare, se modifică
după cum urmează:
1. Articolul 1 va avea următorul cuprins:
îArt. 1. — Se aprobă înființarea Centrului Național de
Dezvoltare a Învățământului Profesional și Tehnic, ca organ

de specialitate în subordinea Ministerului Educației și
Cercetării, instituție publică cu personalitate juridică, cu
sediul în municipiul București, str. Spiru Haret nr. 10—12,
sectorul 1.“
2. Alineatul (1) al articolului 7 se abrogă.
3. Alineatul (2) al articolului 8 va avea următorul cuprins:
î(2) Salarizarea personalului Centrului Național de
Dezvoltare a Învățământului Profesional și Tehnic se va
face potrivit prevederilor legale în vigoare.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 23 iunie 2005.
Nr. 614.

6

MONITORUL OFICIAL AL ROMÂNIEI, PARTEA I, Nr. 586/7.VII.2005
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.004/2002 privind stimularea elevilor și studenților
care au primit distincții la olimpiadele școlare internaționale organizate pentru învățământul
preuniversitar și a doctoranzilor care au obținut rezultate deosebite în activitatea de cercetare
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.004/2002 privind
stimularea elevilor și studenților care au primit distincții la
olimpiadele școlare internaționale organizate pentru
învățământul preuniversitar și a doctoranzilor care au
obținut rezultate deosebite în activitatea de cercetare,
publicată în Monitorul Oficial al României, Partea I, nr. 684
din 17 septembrie 2002, se modifică după cum urmează:
1. Alineatul (1) al articolului 3 va avea următorul
cuprins:
îArt. 3. — (1) Din bugetul Ministerului Educației și
Cercetării alocat pentru cercetare se constituie anual un
fond care să asigure finanțarea acordării prin competiție a
cel mult 100 de burse noi de cercetare pentru tineri
doctoranzi, precum și finanțarea angajamentelor asumate în
anii anteriori pentru derularea în continuare a burselor de
cercetare pe durata lor maximă de acordare.“

2. Alineatul (2) al articolului 6 va avea următorul
cuprins:
î(2) De prevederile prezentei hotărâri beneficiază elevii
sau studenții care au primit distincții la olimpiadele
internaționale începând cu anul 2002, respectiv doctoranzii
înmatriculați în ultima sesiune de admitere la doctorat,
înainte de lansarea competiției.“
Art. II. — Hotărârea Guvernului nr. 1.004/2002 privind
stimularea elevilor și studenților care au primit distincții la
olimpiadele școlare internaționale organizate pentru
învățământul preuniversitar și a doctoranzilor care au
obținut rezultate deosebite în activitatea de cercetare, cu
modificările aduse prin prezenta hotărâre, va fi republicată
în Monitorul Oficial al României, Partea I, dându-se textelor
o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul finanțelor publice,
Ionel Popescu
București, 23 iunie 2005.
Nr. 615.
GUVERNUL ROMÂNIEI

HOTĂRÂRE
pentru aprobarea plății contribuțiilor financiare anuale ale României la resursele comune
ale structurilor NATO
În temeiul art. 108 din Constituția României, republicată, și al Legii nr. 22/2004 pentru aderarea României la
Tratatul Atlanticului de Nord, semnat la Washington la 4 aprilie 1949,
Guvernul României adoptă prezenta hotărâre.
Art. 1. — (1) Se aprobă plata contribuțiilor financiare
anuale ale României la resursele comune ale structurilor
NATO a căror susținere bugetară se asigură prin
contribuția directă a statelor membre.
(2) Nivelul contribuțiilor financiare anuale este cel stabilit
potrivit înțelegerilor încheiate de Ministerul Apărării
Naționale cu instituțiile similare din statele participante la
constituirea și funcționarea structurilor NATO prevăzute la
alin. (1).

Art. 2. — Contravaloarea în lei a contribuțiilor financiare
prevăzute la art. 1 se asigură din bugetul Ministerului
Apărării Naționale.
Art. 3. — Pe data intrării în vigoare a prezentei hotărâri
se abrogă Hotărârea Guvernului nr. 2.256/2004 pentru
aprobarea plății contribuțiilor financiare anuale ale României
la resursele comune ale Comandamentelor Corpurilor
NATO de Reacție Rapidă, publicată în Monitorul Oficial al
României, Partea I, nr. 1.202 din 15 decembrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul finanțelor publice,
Ionel Popescu
București, 29 iunie 2005.
Nr. 629.

7

MONITORUL OFICIAL AL ROMÂNIEI, PARTEA I, Nr. 586/7.VII.2005
GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea Ministerului
Educației și Cercetării în domeniul public al municipiului Reșița și în administrarea Consiliului
Local al Municipiului Reșița, județul Caraș-Severin, pentru Liceul Teoretic îTraian Vuia“
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile situate
în municipiul Reșița, județul Caraș-Severin, având datele de
identificare prevăzute în anexa care face parte integrantă
din prezenta hotărâre, din domeniul public al statului și din
administrarea Ministerului Educației și Cercetării în domeniul
public al municipiului Reșița și în administrarea Consiliului

Local al Municipiului Reșița, județul Caraș-Severin, pentru
Liceul Teoretic îTraian Vuia“.
Art. 2. — Predarea-preluarea imobilelor transmise potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 29 iunie 2005.
Nr. 638.
ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Educației și Cercetării
în domeniul public al municipiului Reșița și în administrarea Consiliului Local al Municipiului Reșița,
pentru Liceul Teoretic îTraian Vuia“

Denumirea și locul
unde sunt situate
imobilele care
se transmit

Persoana juridică
de la care se
transmit imobilele

1. C.S.S. bazin
olimpic 1 Mai,
Str. Făgărașului,
municipiul Reșița,
județul Caraș-Severin

Statul român,
din administrarea
Ministerului
Educației și
Cercetării

2. C.S.S. complex
de bazine în Lunca
Pomostului,
bd. Revoluția
din Decembrie,
municipiul Reșița,
județul Caraș-Severin

Statul român,
din administrarea
Ministerului
Educației și
Cercetării

Persoana juridică
la care se
transmit imobilele

Municipiul Reșița,
în administrarea
Consiliului Local
al Municipiului
Reșița, pentru
Liceul Teoretic
îTraian Vuia“, Calea
Caransebeșului nr. 1,
Reșița
Municipiul Reșița,
în administrarea
Consiliului Local
al Municipiului
Reșița, pentru
Liceul Teoretic
îTraian Vuia“, Calea
Caransebeșului nr. 1,
Reșița

Codul de clasificare
din inventarul bunurilor
aflate în administrarea
Ministerului Educației
și Cercetării, care
alcătuiesc domeniul
public al statului

Caracteristicile tehnice
ale imobilelor

— imobil
— cod 8.29.06
— nr. M.F. 100847

Aria construită = 2.805 m2
Suprafața terenului = 5.800 m2
(conf. C.F. 12.538)

— imobil
— cod. 8.29.06
— nr. M.F. 100848

Aria construită = 1.374 m2
Suprafața terenului = 4.679 m2
(conf. C.F. 635)

8

MONITORUL OFICIAL AL ROMÂNIEI, PARTEA I, Nr. 586/7.VII.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea președintelui Agenției Naționale
pentru Protecția Mediului
Având în vedere propunerile Ministerului Mediului și Gospodăririi
Apelor, cuprinse în Nota nr. 3.747/SB din data de 2 iunie 2005,
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 6 alin. (2) din Hotărârea Guvernului
nr. 459/2005 privind reorganizarea și funcționarea Agenției Naționale pentru
Protecția Mediului,
primul-ministru emite următoarea decizie:
Articol unic. — Începând cu data prezentei decizii, domnul Ioan
Gherheș se numește în funcția de președinte al Agenției Naționale pentru
Protecția Mediului, organ de specialitate al administrației publice centrale, cu
personalitate juridică, în subordinea Ministerului Mediului și Gospodăririi
Apelor.
PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
București, 22 iunie 2005.
Nr. 369.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 586/7.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033115]
ISSN 1453—4495

