Anul 173 (XVII) — Nr. 592

PARTEA

I

LEGI, DECRETE, HOTĂRÂRI ȘI ALTE ACTE

Vineri, 8 iulie 2005

SUMAR

Nr.

Pagina

Nr.

LEGI ȘI DECRETE
194.
526.

— Lege pentru modificarea și completarea Legii
protecției muncii nr. 90/1996....................................
— Decret privind promulgarea Legii pentru
modificarea și completarea Legii protecției muncii
nr. 90/1996 ................................................................

imobile aflate în administrarea Serviciului de
Informații Externe și a Serviciului de Protecție și
Pază ...........................................................................

2–3
578.
3

DECIZII ALE CURȚII CONSTITUȚIONALE
Decizia nr. 210 din 14 aprilie 2005 referitoare la excepția
de neconstituționalitate a dispozițiilor art. II alin. (1)
și alin. (3) teza întâi din Legea nr. 195/2004
pentru aprobarea Ordonanței de urgență a
Guvernului nr. 58/2003 privind modificarea și
completarea Codului de procedură civilă ................
HOTĂRÂRI ALE GUVERNULUI ROMÂNIEI
576.

— Hotărâre pentru trecerea din domeniul public al
statului în domeniul privat al acestuia a unor

Pagina

580.

6

— Hotărâre privind deschiderea punctului de
control pentru trecerea frontierei de stat și
înființarea biroului vamal pentru traficul
internațional de călători și de mărfuri pe
Aeroportul Oradea .....................................................

7

— Hotărâre privind aprobarea renunțării la
cetățenia română unor persoane .............................

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–6

924.

— Ordin al ministrului transporturilor, construcțiilor
și turismului pentru aprobarea Reglementării
aeronautice civile române privind alocarea
sloturilor pe aeroporturile din România — RACRASAP, ediția 02/2005 ..............................................

9–15

2

MONITORUL OFICIAL AL ROMÂNIEI, PARTEA I, Nr. 592/8.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii protecției muncii nr. 90/1996
Parlamentul României adoptă prezenta lege.
Art. I. — Legea protecției muncii nr. 90/1996, republicată
în Monitorul Oficial al României, Partea I, nr. 47 din
29 ianuarie 2001, se modifică și se completează după cum
urmează:
1. La articolul 2, alineatul (2) va avea următorul cuprins:
î(2) În sensul prezentei legi, prin persoane juridice și
fizice se înțelege: operatorii economici din sectorul public,
privat și cooperatist, inclusiv cu capital străin, care
desfășoară activități pe teritoriul României; autoritățile și
instituțiile publice, precum și operatorii economici români
care efectuează lucrări cu personal român pe teritoriul altor
țări în baza unor convenții internaționale sau contracte
bilaterale; asociațiile, fundațiile și organizațiile nonprofit;
membrii asociațiilor familiale constituite cu respectarea
prevederilor legale, persoanele fizice autorizate să
desfășoare activități independente și persoanele fizice care
angajează personal prin încheierea unui contract individual
de muncă.“
2. Articolul 3 va avea următorul cuprins:
îArt. 3. — Normele de protecție a muncii se aplică
salariaților, membrilor cooperatori, ucenicilor, elevilor și
studenților în perioada efectuării practicii profesionale.“
3. La articolul 5, alineatul (1) va avea următorul cuprins:
îArt 5. — (1) Ministerul Muncii, Solidarității Sociale și
Familiei emite norme generale, normative și alte
reglementări de interes național în domeniul securității și
sănătății în muncă, coordonează elaborarea normelor
specifice pe activități, participă la elaborarea și aprobarea
standardelor și elaborează și avizează reglementările cu
implicații în domeniul său de competență inițiate de alte
instituții, potrivit legii.“
4. La articolul 6, alineatul (1) va avea următorul cuprins:
îArt. 6. — (1) Ministerul Sănătății emite norme specifice
privind sănătatea în muncă, participă la elaborarea și
aprobarea normativelor și avizează reglementări elaborate
de alte instituții, în domeniul sănătății salariaților la locul de
muncă.“
5. La articolul 7, alineatul (2) va avea următorul cuprins:
î(2) În contractele individuale de muncă, precum și în
contractele de formare profesională vor fi stipulate clauze
privind protecția muncii, stabilindu-se și răspunderea
părților.“
6. Articolul 12 va avea următorul cuprins:
îArt. 12. — (1) În sensul prezentei legi, echipament
tehnic reprezintă orice mașină, aparat, unealtă sau
instalație folosită în muncă.

(2) Echipamentele tehnice trebuie să corespundă
prevederilor legislației în vigoare, precum și, cel puțin,
nivelului de securitate prevăzut de standardele aplicabile,
astfel încât să nu prezinte pericol pentru sănătatea și
securitatea salariaților sau ale celorlalți participanți la
procesul de muncă.“
7. La articolul 13, alineatul (1) va avea următorul
cuprins:
îArt. 13. — (1) În sensul prezentei legi, prin echipament
individual de protecție se înțelege orice echipament destinat
a fi purtat sau ținut de un lucrător pentru a-l proteja
împotriva unuia ori mai multor riscuri care ar putea să-i
pună în pericol securitatea și sănătatea la locul de muncă,
precum și orice supliment sau accesoriu proiectat pentru a
îndeplini acest obiectiv.“
8. La articolul 13, după alineatul (1) se introduce
alineatul (11) cu următorul cuprins:
î(11) Echipamentul individual de protecție, definit potrivit
alin. (1), exclude:
a) îmbrăcămintea de lucru și uniformele obișnuite care
nu sunt proiectate în mod specific pentru a proteja
securitatea și sănătatea lucrătorului;
b) echipamentul folosit de serviciile de urgență și
salvare;
c) echipamentul individual de protecție purtat sau folosit
de armată, poliție sau de alte instituții de ordine publică;
d) echipamentul individual de protecție pentru mijloace
de transport rutier;
e) echipamentul sportiv;
f) echipamentul de autoapărare sau descurajare;
g) dispozitivele portabile pentru detectarea și semnalizarea riscurilor și factorilor nocivi.“
9. La articolul 13, alineatul (2) va avea următorul
cuprins:
î(2) Echipamentul individual de protecție se acordă,
obligatoriu și gratuit, salariaților, precum și altor categorii de
persoane care desfășoară activități la persoanele juridice
sau fizice prevăzute la art. 2, potrivit prevederilor din
cuprinsul legislației aplicabile.“
10. Articolul 15 va avea următorul cuprins:
îArt. 15. — Echipamentele individuale de protecție
trebuie să corespundă prevederilor legislației în vigoare,
precum și, cel puțin, nivelului de securitate prevăzut de
standardele aplicabile, astfel încât să asigure protecția
împotriva unuia ori mai multor riscuri pentru sănătatea sau
securitatea utilizatorilor.“

MONITORUL OFICIAL AL ROMÂNIEI, PARTEA I, Nr. 592/8.VII.2005
11. La articolul 20, litera e) va avea următorul cuprins:
îe) recunoaște și desemnează laboratoare de încercări,
precum și organisme din domeniul său de competență, în
condițiile legii;“.
12. La articolul 20, literele i) și p) se abrogă.
13. La articolul 41 alineatul (4), litera a) va avea
următorul cuprins:
îa) încălcarea dispozițiilor art. 8 alin. (2), ale art. 12
alin. (2), ale art. 13 alin. (2) și (3) și ale art. 18 alin. (1)
lit. a) și m);“.
14. La articolul 41, după alineatul (7) se introduce
alineatul (8) cu următorul cuprins:
î(8) Contravenientul poate achita, pe loc sau în termen
de cel mult 48 de ore de la data încheierii

3

procesului-verbal ori, după caz, de la data comunicării
acestuia, jumătate din minimul amenzii prevăzute în lege,
agentul constatator făcând mențiune despre această
posibilitate în procesul-verbal.“
15. La articolul 46, alineatul (2) se abrogă.
16. La articolul 48 alineatul (1), literele b) și c) se
abrogă.
Art. II. — Legea protecției muncii nr. 90/1996,
republicată în Monitorul Oficial al României, Partea I,
nr. 47 din 29 ianuarie 2001, cu modificările și completările
aduse prin prezenta lege, se va republica, dându-se
textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 23 iunie 2005.
Nr. 194.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii protecției muncii nr. 90/1996
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru modificarea și completarea
Legii protecției muncii nr. 90/1996 și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 21 iunie 2005.
Nr. 526.

4

MONITORUL OFICIAL AL ROMÂNIEI, PARTEA I, Nr. 592/8.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 210
din 14 aprilie 2005

referitoare la excepția de neconstituționalitate a dispozițiilor art. II alin. (1) și alin. (3)
teza întâi din Legea nr. 195/2004 pentru aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, excepție ridicată de Marin Frunză în
Dosarul nr. 2.267/C/2004 al Curții de Apel Galați — Secția
civilă.
La apelul nominal răspunde, pentru partea C.N.F.R.
îNavrom“ — S.A. Galați, consilier juridic Elena Răileanu, cu
delegație la dosar, lipsind autorul excepției, față de care
procedura de citare este legal îndeplinită.
Magistratul-asistent informează completul de judecată că
la dosarul cauzei autorul excepției a depus a cerere prin
care solicită asistență judiciară gratuită, printr-un avocat
desemnat de Baroul București.
Președintele acordă cuvântul pe cererea formulată.
Consilierul juridic al părții C.N.F.R. îNavrom“ — S.A.
Galați solicită respingerea cererii, ca neîntemeiată.
Reprezentantul Ministerului Public solicită respingerea
cererii, arătând totodată că, în fața instanței care a sesizat
Curtea Constituțională, autorul excepției a formulat o cerere
similară, iar aceasta a fost respinsă, întrucât nu erau
întrunite condițiile pentru acordarea asistenței judiciare
gratuite.
Curtea respinge cererea prin care se solicită asistență
judiciară gratuită.
Președintele constată cauza în stare de judecată și
acordă cuvântul pe fond.
Reprezentantul C.N.F.R. îNavrom“ — S.A. Galați solicită
respingerea excepției de neconstituționalitate, ca devenită
inadmisibilă, întrucât Curtea Constituțională s-a mai
pronunțat asupra textelor de lege criticate, prin Decizia
nr. 436 din 26 octombrie 2004, publicată în Monitorul
Oficial al României, Partea I, nr. 1.263 din 28 decembrie
2004, respingând excepția de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, arătând că
textul de lege criticat a mai făcut obiectul excepției de

neconstituționalitate, ridicată de același autor, cu o motivare
identică, într-un dosar al Tribunalului Galați — Secția civilă,
iar prin Decizia nr. 144 din 15 martie 2005 Curtea
Constituțională a respins excepția, așa încât soluția și
considerentele cuprinse în decizia menționată își păstrează
valabilitatea și în prezenta cauză.
C U R T E A,

având în vedere actele și lucrările dosarului, reține
următoarele:
Prin Încheierea din 22 noiembrie 2004, pronunțată în
Dosarul nr. 2.267/C/2004, Curtea de Apel Galați — Secția
civilă a sesizat Curtea Constituțională cu excepția de
neconstituționalitate a dispozițiilor art. II din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, excepție ridicată de Marin
Frunză într-o cauză având ca obiect recursul civil împotriva
deciziei prin care s-a soluționat un litigiu de muncă.
În motivarea excepției de neconstituționalitate autorul
susține că dispozițiile legale criticate încalcă prevederile
art. 1, art. 4, art. 11, art. 15, art. 16, art. 20, art. 21,
art. 24, art. 124 și art. 126 din Constituție, ale art. 6,
art. 13, art. 14 și art. 17 din Convenția pentru apărarea
drepturilor omului și a libertăților fundamentale, precum și
ale art. 1, art. 2, art. 6, art. 7, art. 8, art. 10, art. 11 și
art. 30 din Declarația Universală a Drepturilor Omului,
considerând, în esență, că: dispozițiile art. II din Legea
nr. 195/2004 îsunt discriminatorii, totalitare, dictatoriale,
inchizitoriale“, deoarece încalcă dreptul la un recurs efectiv
la o instanță națională, îdreptul privind interzicerea
discriminării, dreptul la un proces echitabil, principiul
universalității, principiul statului de drept și dreptul la
apărare“. Justițiabilul este supus unei discriminări, deoarece
acesta nu mai are posibilitatea de a se apăra în fața
instanței de judecată îîn mod nemijlocit sau prin intermediul
unui avocat“ și nu mai poate exercita o cale de atac îîn
situația în care recursul se scoate de pe rolul Înaltei Curți
de Casație și Justiție și se trimite pe cale administrativă
unei instanțe inferioare în grad sau în situația în care se
trimite cu declinarea competenței, prin încheiere irevocabilă
dată în sala de consiliu, fără citarea părților“.
Curtea de Apel Galați — Secția civilă apreciază că textul
de lege criticat contravine art. 15 alin. (2) din Constituție,
deoarece ar fi trebuit să se aplice numai situațiilor care se
ivesc în practică după intrarea sa în vigoare, iar nu și
situațiilor anterioare. Instanța consideră că nu sunt încălcate
celelalte drepturi și principii invocate de autorul excepției.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

MONITORUL OFICIAL AL ROMÂNIEI, PARTEA I, Nr. 592/8.VII.2005
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
a textului de lege criticat este neîntemeiată, întrucât acesta
nu aduce atingere art. 15 din Constituție, ci instituie regula
aplicării imediate a noilor reguli de competență, prin
derogare de la art. 725 alin. 2 teza întâi din Codul de
procedură civilă. În materia aplicării în timp a normelor de
competență principiul este acela al ultraactivității legii vechi,
însă prin art. II din Legea nr. 195/2004 se adoptă o soluție
diferită, constând în aplicarea imediată a legii noi.
îPe de altă parte, modificarea competenței și stabilirea
normelor tranzitorii nu reprezintă o încălcare a art. 21 din
Constituție, ci o aplicare a dispozițiilor constituționale
cuprinse în art. 126 alin. (2), deoarece competența Înaltei
Curți de Casație și Justiție de a soluționa recursuri nu este
prevăzută de o normă constituțională“.
Cu privire la încălcarea, prin textul de lege criticat, a
dispozițiilor art. 21 și art. 24 din Constituție și, corelativ, a
prevederilor art. 6 și art. 13 din Convenția pentru apărarea
drepturilor omului și a libertăților fundamentale, precum și a
dispozițiilor art. 8 și art. 10 din Declarația Universală a
Drepturilor Omului, reține următoarele: faptul că părțile nu
sunt citate în situația reglementată de textul de lege criticat
nu reprezintă o încălcare a textelor menționate mai sus,
deoarece procedura specială la care se referă textul criticat
nu se aplică fondului cauzelor, ci înumai aspectelor de
ordin pur legal, a căror examinare nu face necesară o
dezbatere cu citarea părților“.
Nu poate fi reținută nici încălcarea art. 126 din
Constituție, prin textul de lege supus controlului, întrucât
îÎnalta Curte de Casație și Justiție își va exercita atribuția
de asigurare a interpretării și aplicării unitare a legii, în
condițiile și limitele prevăzute de reglementările în vigoare,
inclusiv prin cele cuprinse în textele criticate din Legea
nr. 195/2004“.
Art. 14 și art. 17 din Convenția pentru apărarea
drepturilor omului și a libertăților fundamentale, precum și
art. 1, art. 2, art. 7, art. 11 și art. 30 din Declarația
Universală a Drepturilor Omului înu au legătură cu textele
de lege criticate“ și, îîn mod corelativ, nu poate fi susținută
nici încălcarea art. 11 și art. 20 din Constituție“.
Avocatul Poporului apreciază că dispozițiile art. II din
Legea nr. 195/2004 sunt constituționale, fiind adoptate în
concordanță cu prevederile art. 126 alin. (2) și art. 115
alin. (8) din Constituție, fără a aduce atingere art. 15
alin. (2) din Legea fundamentală, deoarece se aplică de la
intrarea lor în vigoare. Invocă în acest sens o parte din
argumentele cuprinse în considerentele Deciziei Curții
Constituționale nr. 291 din 1 iulie 2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului C.N.F.R.
îNavrom“ — S.A. Galați, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2,
art. 3, art. 10 și art. 29 din Legea nr. 47/1992, să
soluționeze excepția de neconstituționalitate ridicată.
Obiectul excepției de neconstituționalitate îl constituie, în
realitate, dispozițiile art. II alin. (1) și alin. (3) teza întâi din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, publicată în
Monitorul Oficial al României, Partea I, nr. 470 din 26 mai
2004, care au următorul conținut:
— Art. II: î(1) Recursurile împotriva hotărârilor date fără
drept de apel potrivit legii în vigoare la data pronunțării lor și
aflate pe rolul Înaltei Curți de Casație și Justiție se trimit spre
judecată instanțelor imediat superioare celor care au pronunțat
hotărârea în primă instanță.
............................................................................................
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece [...].“
Autorul excepției consideră că dispozițiile legale criticate
încalcă următoarele prevederi constituționale: art. 1 privind
statul român, art. 4 privind unitatea poporului și egalitatea
între cetățeni, art. 11 privind dreptul internațional și dreptul
intern, art. 15 privind universalitatea, art. 16 privind
egalitatea în drepturi, art. 20 referitor la tratatele
internaționale privind drepturile omului, art. 21 privind
accesul liber la justiție, art. 24 privind dreptul la apărare,
art. 124 privind înfăptuirea justiției și art. 126 privind
instanțele judecătorești.
În opinia autorului sunt încălcate, de asemenea, și
prevederile art. 6 privind dreptul la un proces echitabil,
art. 13 privind dreptul la un recurs efectiv, art. 14 privind
interzicerea discriminării și art. 17 privind interzicerea
abuzului de drept, din Convenția pentru apărarea drepturilor
omului și a libertăților fundamentale, precum și prevederile
art. 1 privind libertatea și egalitatea în demnitate și în
drepturi, art. 2 privind egalitatea în drepturi și interzicerea
discriminării, art. 6 privind recunoașterea calității de subiect
de drept, art. 7 privind egalitatea în fața legii și protecția
împotriva oricărei discriminări, art. 8 privind accesul efectiv
la instanțele judiciare, art. 10 privind procesul echitabil,
art. 11 privind prezumția de nevinovăție și art. 30 privind
interpretarea Declarației, din Declarația Universală a
Drepturilor Omului.
Examinând excepția, Curtea Constituțională constată că
aceasta este neîntemeiată, în considerarea celor ce
urmează:
Modificarea reglementării în această materie a fost
realizată de legiuitor în cadrul competenței sale
constituționale, fiind impusă de o serie de rațiuni majore,
afectate de reglementarea anterioară care instituia
competența exclusivă a Înaltei Curți de Casație și Justiție
în materie de soluționare a recursurilor. S-au urmărit,
astfel, o mai bună administrare a justiției, o deplină
realizare a accesului liber la justiție și a dreptului la un
proces echitabil.
Noua soluție legislativă nu instituie nici o discriminare și,
ca atare, nu contravine principiului egalității de tratament.
Consacrarea posibilității de a exercita o cale de atac
împotriva soluției de trimitere a dosarului, pe cale

6

MONITORUL OFICIAL AL ROMÂNIEI, PARTEA I, Nr. 592/8.VII.2005

administrativă sau prin încheiere de declinare de
competență, la instanța devenită competentă potrivit noii
reglementări ar fi fost nu doar neproductivă, ducând la
tergiversarea soluționării cauzei, ci, totodată, inutilă față
de caracterul imperativ al normelor în materie de
competență.

Așa fiind, nu se poate reține încălcarea dispozițiilor
cuprinse în actele internaționale invocate de autorul
excepției și nici a textelor constituționale de referință, mai
ales că pretinsa atingere adusă majorității acestora ar
putea fi reținută numai mediat, ca o consecință a încălcării
principiilor constituționale menționate anterior.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (1) și alin. (3) teza întâi din Legea nr. 195/2004
pentru aprobarea Ordonanței de urgență a Guvernului nr. 58/2003 privind modificarea și completarea Codului de
procedură civilă, excepție ridicată de Marin Frunză în Dosarul nr. 2.267/C/2004 al Curții de Apel Galați — Secția civilă.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru trecerea din domeniul public al statului în domeniul privat al acestuia a unor imobile
aflate în administrarea Serviciului de Informații Externe și a Serviciului de Protecție și Pază
În temeiul art. 108 din Constituția României, republicată, și al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al
statului în domeniul privat al acestuia a unor imobile aflate
în administrarea Serviciului de Informații Externe și a
Serviciului de Protecție și Pază, având datele de
identificare prevăzute în anexa*) care face parte integrantă
din prezenta hotărâre.
(2) În termen de 30 de zile de la intrarea în vigoare a
prezentei hotărâri Serviciul de Informații Externe și Serviciul
de Protecție și Pază vor întreprinde măsurile necesare

pentru înscrierea, potrivit legii, a dreptului de proprietate
privată a statului asupra imobilelor prevăzute la alin. (1).
(3) Cheltuielile pentru înscrierea dreptului prevăzut la
alin. (2) se suportă din sursele bugetare aprobate anual
pentru cele două instituții.
Art. 2. — Serviciul de Informații Externe, Serviciul de
Protecție și Pază și Ministerul Finanțelor Publice vor opera
modificările corespunzătoare în inventarul imobilelor din
domeniul public al statului, potrivit legii.

PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului de Informații Externe,
Niculae Goia
Directorul Serviciului de Protecție și Pază,
Gabriel Naghi
Ministrul finanțelor publice,
Ionel Popescu
București, 15 iunie 2005.
Nr. 576.
*) Anexa se comunică Serviciului de Informații Externe și Serviciului de Protecție și Pază.

7

MONITORUL OFICIAL AL ROMÂNIEI, PARTEA I, Nr. 592/8.VII.2005
GUVERNUL ROMÂNIEI

HOTĂRÂRE
privind deschiderea punctului de control pentru trecerea frontierei de stat și înființarea
biroului vamal pentru traficul internațional de călători și de mărfuri pe Aeroportul Oradea
În temeiul art. 108 din Constituția României, republicată, al art. 9 alin. (1) din Ordonanța de urgență a Guvernului
nr. 105/2001 privind frontiera de stat a României, aprobată cu modificări prin Legea nr. 243/2002, cu modificările și
completările ulterioare, și al art. 6 alin. (2) din Legea nr. 141/1997 privind Codul vamal al României, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă deschiderea punctului de control
pentru trecerea frontierei de stat și înființarea biroului vamal
pentru traficul internațional de călători și de mărfuri pe
Aeroportul Oradea.
Art. 2. — (1) Organele teritoriale aparținând Ministerului
Administrației și Internelor, Ministerului Finanțelor Publice,
Ministerului Sănătății și Autorității Naționale Sanitare
Veterinare și pentru Siguranța Alimentelor asigură
personalul necesar pentru efectuarea controlului pentru
trecerea frontierei, a controlului vamal, precum și a
controlului sanitar-uman, sanitar-veterinar și fitosanitar.
(2) Spațiile și utilitățile necesare pentru desfășurarea
activităților de control pentru trecerea frontierei de stat și
pentru activitatea vamală se asigură de Regia Autonomă
îAeroportul Oradea“, conform anexelor nr. 1 și 2.

Art. 3. — Programul de funcționare a punctului de
control pentru trecerea frontierei de stat și a biroului vamal
este același cu cel al Aeroportului Oradea.
Art. 4. — În punctul de control pentru trecerea frontierei
de stat și în biroul vamal, deschis și, respectiv, înființat în
temeiul prezentei hotărâri, se asigură operațiunile specifice
pentru toți pasagerii și mărfurile fiecărui zbor internațional.
Art. 5. — Cheltuielile privind personalul și dotarea
corespunzătoare a punctului de control pentru trecerea
frontierei de stat și înființarea biroului vamal, precum și
asigurarea mijloacelor de transport necesare în vederea
bunei desfășurări a activității se asigură din bugetul
instituțiilor prevăzute la art. 2 alin. (1).
Art. 6. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
Ministrul sănătății,
Mircea Cinteză
București, 23 iunie 2005.
Nr. 578.
ANEXA Nr. 1

Spațiile și utilitățile necesare pentru desfășurarea
activităților de control pentru trecerea frontierei de stat la
Aeroportul Oradea:
1. o încăpere pentru șeful punctului de control pentru
trecerea frontierei de stat;
2. o încăpere pentru personal;

3.
4.
5.
6.
7.
8.

o încăpere și un ghișeu pentru sensul de intrare în țară;
un ghișeu cu două posturi pentru sensul de ieșire din țară;
un birou tehnic pentru investigație și cercetare;
o linie telefonică intel C;
o linie telefonică externă/internă;
dotări și utilități pentru încăperi.

ANEXA Nr. 2

Spațiile și utilitățile necesare pentru desfășurarea
activităților biroului vamal la Aeroportul Oradea:
1. o încăpere pentru șeful biroului vamal;
2. o încăpere pentru personal;

3. două încăperi pentru control vamal corporal;
4. o linie telefonică externă/internă;
5. dotări și utilități pentru încăperi.

8

MONITORUL OFICIAL AL ROMÂNIEI, PARTEA I, Nr. 592/8.VII.2005
GUVERNUL ROMÂNIEI

HOTĂRÂRE
privind aprobarea renunțării la cetățenia română
unor persoane
În temeiul art. 108 din Constituția României, republicată, și al art. 30
din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă renunțarea la cetățenia română persoanelor
prevăzute în anexa care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul afacerilor externe,
Mihai Răzvan Ungureanu
Ministrul administrației și internelor,
Vasile Blaga
București, 23 iunie 2005.
Nr. 580.

ANEXĂ
LISTA

persoanelor care au altă cetățenie și cărora li s-a aprobat renunțarea la cetățenia română în temeiul art. 26
din Legea cetățeniei române nr. 21/1991, republicată, cu modificările și completările ulterioare
1. Balta Sanda, fiica lui Gîrniță Alexandru și Lenuța,
născută la 26 martie 1968 în localitatea Brașov, județul
Brașov, România, cu domiciliul actual în Olanda, 1061 BG
Amsterdam, Leeuwendalersweg 85/1, cu ultimul domiciliu
din România în localitatea Brașov, str. Saturn nr. 37A,
ap. 60, județul Brașov.
2. Coroamă Dumitru, fiul lui Coroamă Ion și Maria,
născut la 30 august 1954 în localitatea Brodina, județul
Suceava, România, cu domiciliul actual în Austria, 4020
Linz, Landwiedstr. 7, cu ultimul domiciliu din România în
satul Gottlob nr. 221, comuna Lovrin, județul Timiș.
3. Dascălu Ștefan, fiul lui Szilagyi Istvan și Vlăjoagă
Magdalena, născut la 6 ianuarie 1985 în localitatea Brașov,
județul Brașov, România, cu domiciliul actual în Austria,
4030 Linz, Gabesstr. 58, 05/5, cu ultimul domiciliu din
România în localitatea Brașov, calea București nr. 46,
bl. S21, ap. 3, județul Brașov.
4. Deliiorga Florin-Silviu, fiul lui Deliiorga Marian și
Niculina, născut la 24 decembrie 1984 în București,
România, cu domiciliul actual în Austria, 4600 Wells,
Siebenburgerstr. 11/2/2/1/3, cu ultimul domiciliu din
România în București, Str. Aliorului nr. 7, bl. A6, et. 10,
ap. 41, sectorul 4.
5. Dinu Emanuela, fiica lui Dinu Ioan și Gabriela,
născută la 17 mai 1985 în București, România, cu
domiciliul actual în Austria, 1200 Viena, Streffeleurgasse
4/2, cu ultimul domiciliu din România în localitatea Băicoi,
Str. Independenței nr. 24, județul Prahova.

6. Edelhofer Gabriela, fiica lui Dobrescu Florian și
Elena, născută la 4 martie 1960 în București, România, cu
domiciliul actual în Austria, 2542 Kottingbrunn, Vöslauerstr.
41/8, cu ultimul domiciliu din România în București,
Str. Șoldanului nr. 10, bl. 166, ap. 26, sectorul 4.
7. Gürtler Horst-Dieter, fiul lui Gürtler Horst-Helmut și
Hutter Gertrud, născut la 1 mai 1969 în localitatea Sibiu,
județul Sibiu, România, cu domiciliul actual în Germania,
90408 Nürnberg, Kleinreutherweg 38, cu ultimul domiciliu
din România în localitatea Sibiu, Str. Dojului nr. 4, ap. 22,
județul Sibiu.
8. Lager Ioan-Ernest, fiul lui Lager Ioan și Valeria,
născut la 26 septembrie 1962 în localitatea Brașov, județul
Brașov, România, cu domiciliul actual în Olanda, 2623 AR
Delft, Boerderijstraat 19, cu ultimul domiciliu din România
în localitatea Brașov, Str. Soarelui nr. 9, bl. 10, sc. A,
ap. 4, județul Brașov.
9. Liapos Antonia, fiica lui Liapos Dumitru și Valentina,
născută la 10 decembrie 1983 în localitatea Hunedoara,
județul Hunedoara, România, cu domiciliul actual în Olanda,
4384 KK Vlissingen, De Mey Van Streefkerklaan 19, cu
ultimul domiciliu din România în localitatea Hunedoara,
Str. Transilvaniei nr. 5, bl. V7, sc. D, ap. 76, județul
Hunedoara.
10. Păușan Petruța-Ramona, fiica lui Păușan ValentinDionisiu și Maria-Liana, născută la 4 ianuarie 1985 în
localitatea Cugir, județul Alba, România, cu domiciliul actual
în Austria, 1210 Viena, Arnoldgasse 2/8/34, cu ultimul
domiciliu din România în localitatea Ocna Mureș,
Str. Lungă nr. 48, județul Alba.

MONITORUL OFICIAL AL ROMÂNIEI, PARTEA I, Nr. 592/8.VII.2005

9

11. Pop Istvan, fiul lui Pop Zoltán și Hajnal, născut la
11 iunie 1983 în localitatea Târgu Mureș, județul Mureș,
România, cu domiciliul actual în Suedia, 21456 Malmö,
Humanistgatan 4B, cu ultimul domiciliu din România în
localitatea Târgu Mureș, Str. Transilvaniei nr. 53, ap. 12,
județul Mureș.

14. Secheli Mircea, fiul lui Secheli Fănică și Nastasia,
născut la 28 octombrie 1983 în localitatea Bistrița, județul
Bistrița-Năsăud, România, cu domiciliul actual în Austria,
1020 Viena, Schüttelstr. 57, cu ultimul domiciliu din
România în localitatea Șieu-Măgheruș nr. 278, județul
Bistrița-Năsăud.

12. Popescu Robert-Ciprian, fiul lui Popescu CiprianTiberiu și Alexandrina, născut la 9 iulie 1975 în localitatea
Ploiești, județul Prahova, România, cu domiciliul actual în
Germania, 60326 Frankfurt am Main, Harry Fuldstr. 6, cu
ultimul domiciliu din România în localitatea Bistrița,
str. Petre Ispirescu nr. 26, sc. A, ap. 1, județul BistrițaNăsăud.

15. Stan Ludovic-Ovidiu, fiul lui Stan Niculae-Jorji și
Margareta, născut la 1 august 1968 în București, România,
cu domiciliul actual în Statele Unite ale Americii, 33063
Florida, Coconut Creek, 621 Lyons Rd. Apt. 9204, cu
ultimul domiciliu din România în București, str. Avrig nr. 63,
bl. E2, sc. 2, et. 8, ap. 63, sectorul 2.

13. Schäfer Gabriel-Romeo, fiul lui Schäfer Florian și
Elena, născut la 30 august 1982 în București, România, cu
domiciliul actual în Austria, 5280 Braunau am Inn, Friedrich
Wöhlerstr. 5, cu ultimul domiciliu din România în București,
șos. Pantelimon nr. 117, bl. 206, sc. 1, ap. 24, sectorul 2.

ACTE
ALE

ALE

16. Ujică Aurelian, fiul lui Ujică Traian și Hedviga,
născut la 30 octombrie 1930 în localitatea Frasin, județul
Suceava, România, cu domiciliul actual în Italia, 00136
Roma, Via della Balduina 225, cu ultimul domiciliu din
România în satul Cheia nr. 552, comuna Măneciu, județul
Prahova.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române privind alocarea sloturilor
pe aeroporturile din România — RACR-ASAP, ediția 02/2005
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în scopul creării cadrului necesar aplicării directe, la data aderării României la Uniunea Europeană, a
Regulamentului (EC) nr. 793/2004 al Parlamentului European și al Consiliului pentru amendarea Regulamentului Consiliului
(EEC) nr. 95/93 privind regulile comune de alocare a sloturilor pe aeroporturile comunitare, publicat în Jurnalul Oficial al
Uniunii Europene (JO) nr. 138/2004,
în temeiul prevederilor art. 4 lit. b) din Ordonanța Guvernului nr. 29/1997 privind Codul aerian, republicată,
precum și ale art. 4 alin. (1) pct. 12 și 13 și ale art. 5 alin. (4) din Hotărârea Guvernului nr. 412/2004 privind organizarea
și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea aeronautică civilă
română privind alocarea sloturilor pe aeroporturile din
România — RACR-ASAP, ediția 02/2005, prevăzută în
anexa care face parte integrantă din prezentul ordin.
Art. 2. — Direcția generală aviație civilă din cadrul
Ministerului Transporturilor, Construcțiilor și Turismului va
duce la îndeplinire prevederile prezentului ordin.

Art. 3. — Prezentul ordin se publică în Monitorul Oficial
al României, Partea I, și va intra în vigoare la data de
1 ianuarie 2006.
Art. 4. — La aceeași dată Ordinul ministrului lucrărilor
publice, transporturilor și locuinței nr. 1.019/2002 pentru
aprobarea Reglementării aeronautice civile române privind
alocarea sloturilor pe aeroporturile din România — RACRASAP, publicat în Monitorul Oficial al României, Partea I,
nr. 701 din 25 septembrie 2002, se abrogă.

Ministrul transporturilor, construcțiilor și turismului,
Gheorghe Dobre
București, 9 iunie 2005.
Nr. 924.

10

MONITORUL OFICIAL AL ROMÂNIEI, PARTEA I, Nr. 592/8.VII.2005
ANEXĂ

REGLEMENTAREA AERONAUTICĂ CIVILĂ ROMÂNĂ

privind alocarea sloturilor pe aeroporturile din România — RACR-ASAP, ediția 02/2005
ARTICOLUL 1
Scop

Prezenta reglementare se aplică aeroporturilor din
România.
ARTICOLUL 2
Definiții

În accepțiunea prezentei reglementări:
a) slot înseamnă permisiunea dată de un coordonator în
conformitate cu prevederile prezentei reglementări pentru
utilizarea tuturor elementelor infrastructurii aeroportuare
necesare pentru operarea unui serviciu aerian pe un
aeroport coordonat la o dată și oră specificate, în scopul
aterizării sau decolării, alocate de un coordonator în
conformitate cu prevederile prezentei reglementări;
b) nou-admis înseamnă:
(i) un transportator aerian care solicită, ca parte a
unei serii de sloturi, un slot pe un aeroport în
orice zi, în cazul în care, dacă solicitarea
transportatorului ar fi acceptată, acesta ar deține
în total mai puțin de 5 sloturi pe acel aeroport
în acea zi; sau
(ii) un transportator aerian care solicită o serie de
sloturi pentru un serviciu aerian de pasageri,
regulat și fără escală, între două aeroporturi din
România unde cel mult alți 2 transportatori
aerieni operează în aceeași zi același serviciu
aerian regulat și fără escală între aceste
aeroporturi sau sisteme de aeroporturi, în cazul
în care, dacă solicitarea transportatorului aerian
ar fi acceptată, acesta ar deține totuși mai puțin
de 5 sloturi pe acel aeroport în acea zi pentru
acel serviciu fără escală; sau
(iii) un transportator aerian care solicită o serie de
sloturi pe un aeroport pentru un serviciu aerian
de pasageri, regulat și fără escală, între acel
aeroport și un aeroport de interes local unde nici
un alt transportator aerian nu operează în
aceeași zi același serviciu aerian regulat și fără
escală între aceste aeroporturi sau sisteme de
aeroporturi, în cazul în care, dacă solicitarea
transportatorului aerian ar fi acceptată, acesta ar
deține totuși mai puțin de 5 sloturi pe acel
aeroport în acea zi pentru acel serviciu fără
escală.
Un transportator aerian care deține mai mult de 5% din
totalul sloturilor disponibile în ziua respectivă pe un anumit
aeroport sau mai mult de 4% din totalul sloturilor
disponibile în ziua respectivă pe un sistem de aeroporturi
din care face parte acel aeroport nu va fi considerat ca
nou-admis pe acel aeroport.

c) serviciu aerian direct înseamnă un serviciu aerian între
două aeroporturi, inclusiv escalele, cu aceeași aeronavă și
același număr de zbor;
d) perioadă de programare înseamnă fie sezonul de
vară, fie de iarnă, astfel cum este el utilizat în programele
de zbor ale transportatorilor aerieni;
e) transportator aerian român înseamnă un transportator
aerian cu o licență de transport aerian valabilă, eliberată de
Ministerul Transporturilor, Construcțiilor și Turismului în
conformitate cu prevederile Ordinului ministrului
transporturilor nr. 578/1998 pentru aprobarea Reglementării
privind acordarea licenței de transport aerian, publicat în
Monitorul Oficial al României, Partea I, nr. 257 din 4 iunie
1999, cu modificările și completările ulterioare;
f) (i) transportator aerian înseamnă un prestator de
transport aerian cu o licență de transport aerian
sau echivalentul acesteia valabilă cel puțin până
la 31 ianuarie pentru următorul sezon de vară
sau cel puțin până la 31 august pentru
următorul sezon de iarnă. În aplicarea
prevederilor art. 4, 8, 9 și 12, definiția
transportatorului aerian va include de asemenea
și operatorii de aviație de afaceri, atunci când
aceștia operează conform unui program regulat;
în aplicarea prevederilor art. 7 și 15, definiția
transportatorului aerian va include de asemenea
toți operatorii de aeronave civile;
(ii) grup de transportatori aerieni înseamnă 2 sau mai
mulți transportatori aerieni care efectuează
împreună operațiuni comune, operațiuni de
franciză sau code-sharing în scopul operării unui
serviciu aerian specific;
g) aeroport coordonat înseamnă orice aeroport unde,
pentru a putea ateriza sau decola, unui transportator aerian
sau oricărui alt operator de aeronave trebuie să îi fie
alocat un slot de către un coordonator, cu excepția
zborurilor de stat, a aterizărilor de urgență și a zborurilor
umanitare;
h) sistem de aeroporturi înseamnă două sau mai multe
aeroporturi grupate împreună și deservind același oraș ori
aceeași regiune; lista cuprinzând sistemele de aeroporturi
se stabilește de Ministerul Transporturilor, Construcțiilor și
Turismului;
i) aeroport cu programe de operare facilitate înseamnă un
aeroport unde există potențial de apariție a limitărilor de
capacitate în anumite perioade ale zilei, săptămânii sau
anului, rezolvabile prin cooperare voluntară între
transportatorii aerieni și unde a fost numit un facilitator de
programe de operare în scopul facilitării operării
transportatorilor aerieni existenți sau a celor care
intenționează să opereze pe acel aeroport;
j) administrator al aeroportului înseamnă o entitate care,
în legătură cu alte activități sau fără legătură cu acestea,
are sarcina, în conformitate cu legislația ori cu
reglementările naționale, administrării și conducerii

MONITORUL OFICIAL AL ROMÂNIEI, PARTEA I, Nr. 592/8.VII.2005
facilităților aeroportuare și a coordonării și controlului
activității diverșilor operatori prezenți în cadrul aeroportului
sau al sistemului de aeroporturi respectiv;
k) serie de sloturi înseamnă cel puțin 5 sloturi care au
fost solicitate pentru aceeași perioadă de timp din aceeași
zi a săptămânii, în mod regulat în același sezon de
operare, și care sunt alocate în acest mod sau, dacă nu
este posibil, sunt alocate aproximativ la aceeași perioadă
de timp;
l) aviație de afaceri înseamnă acel sector al aviației
generale care privește operarea sau utilizarea unor
aeronave de către agenți economici pentru transportul de
pasageri ori bunuri ca mijloc de asistență pentru
desfășurarea obiectului lor de activitate, în cazul în care
aeronavele sunt operate pentru scopuri considerate în
general ca nefiind contractabile de către public și sunt
pilotate de către persoane care dețin cel puțin o licență
valabilă de pilot comercial pentru zbor instrumental;
m) parametrii de coordonare înseamnă exprimarea, în
termeni operaționali, a întregii capacități disponibile pentru
alocarea sloturilor pe un aeroport în timpul fiecărei
perioade de coordonare, reflectând toți factorii tehnici,
operaționali și de mediu care afectează performanțele
infrastructurii aeroportuare și a diferitelor sale subsisteme.
ARTICOLUL 3
Condiții pentru coordonarea aeroportului

1. a) Ministerul Transporturilor, Construcțiilor și
Turismului nu are obligația de a desemna un aeroport ca
fiind cu programe de operare facilitate sau coordonat, în
alte condiții decât cele prevăzute în prezentul articol.
b) Ministerul Transporturilor, Construcțiilor și Turismului
nu va desemna un aeroport ca fiind coordonat decât în
conformitate cu prevederile paragrafului 3.
2. Ministerul Transporturilor, Construcțiilor și Turismului
poate totuși să desemneze orice aeroport ca fiind cu
planuri facilitate, cu condiția respectării principiilor de
transparență, neutralitate și nediscriminare.
3. Ministerul Transporturilor, Construcțiilor și Turismului
va asigura efectuarea de către administratorul aerportului
sau de către orice alt organ competent a unei analize
temeinice a capacității unui aeroport fără statut de
desemnare ori cu programe de operare facilitate, atunci
când consideră necesar, sau în decurs de 6 luni, dacă:
(i) transportatorii aerieni care efectuează mai mult
de jumătate din operațiunile de pe un aerport
sau administratorul aeroportului au înaintat o
solicitare scrisă prin care oricare dintre aceștia
consideră capacitatea ca fiind insuficientă pentru
operațiunile actuale ori planificate în anumite
perioade de timp; sau
(ii) un aeroport în mod particular este în realitate
accesibil numai pentru transportatorii aerieni
cărora li s-au alocat sloturi sau unde
transportatorii aerieni și în mod special nouadmișii întâmpină dificultăți majore în asigurarea
posibilității de aterizare și decolare pe aeroportul
respectiv.
Această analiză, bazată pe metode general recunoscute,
va evidenția orice limitare de capacitate, având în vedere
constrângerile de mediu pe aeroportul respectiv. Analiza va
lua în considerare posibilitățile de depășire a acestor

11

limitări de capacitate prin intermediul unei infrastructuri noi
sau modificarea celei existente, a schimbărilor operaționale
sau prin orice alte modificări, precum și durata de timp
preconizată pentru rezolvarea problemelor. Analiza va fi
actualizată dacă a fost invocat paragraful 5 sau dacă au
apărut modificări pe aeroport care influențează în mod
semnificativ capacitatea sa și utilizarea acesteia. Atât
analiza, cât și metoda prin care aceasta a fost efectuată
vor fi puse la dispoziție părților care au solicitat analiza și,
la cerere, altor părți interesate.
4. Pe baza analizei, Ministerul Transporturilor,
Construcțiilor și Turismului se va consulta asupra situației
capacității aeroportului cu administratorul aeroportului, cu
transportatorii aerieni care utilizează în mod regulat
aeroportul, cu organizațiile care îi reprezintă, cu
reprezentanții operatorilor de aviație generală care
utilizează în mod regulat aeroportul, precum și cu furnizorul
de servicii de trafic aerian.
5. În situația în care limitările de capacitate apar cel
puțin pe o perioadă de programare, Ministerul
Transporturilor, Construcțiilor și Turismului va desemna
aeroportul ca fiind coordonat pentru perioadele respective
numai dacă:
a) limitările de capacitate sunt de așa natură încât nu
se pot evita întârzieri semnificative pe acel aeroport; și
b) nu există posibilitatea de rezolvare a acestor
probleme în termen scurt.
6. Prin derogare de la prevederile paragrafului 5,
Ministerul Transporturilor, Construcțiilor și Turismului, în
situații excepționale, poate desemna ca fiind coordonate
aeroporturile afectate pe perioada respectivă.
7. Atunci când se ajunge la o capacitate suficientă
pentru operațiunile existente sau planificate pe un aeroport
coordonat, desemnarea acestuia ca aeroport coordonat va
fi suspendată.
ARTICOLUL 4
Facilitatorul de programe de operare și coordonatorul

1. Pentru un aeroport desemnat ca fiind cu programe
de operare facilitate sau coordonat, Ministerul
Transporturilor, Construcțiilor și Turismului va asigura
numirea, după caz, a unei persoane fizice ori juridice
calificate, în calitate de facilitator de programe de operare
sau coordonator al aeroportului, după consultarea în
prealabil a transportatorilor aerieni care utilizează aeroportul
în mod regulat, a organizațiilor lor reprezentantive și a
administratorului aeroportului, precum și a comitetului de
coordonare, dacă un astfel de comitet există. Același
facilitator de programe de operare sau coordonator poate
fi numit pentru mai multe aeroporturi.
2. Ministerul Transporturilor, Construcțiilor și Turismului
va asigura:
a) faptul că, pe un aeroport cu programe de operare
facilitate, facilitatorul de programe de operare acționează
conform prevederilor prezentei reglementări, în manieră
independentă, neutră, nediscriminatorie și transparentă;
b) independența coordonatorului pe un aeroport
coordonat, prin separarea din punct de vedere funcțional a
coordonatorului de orice parte individuală interesată.
Sistemul de finanțare a activităților coordonatorului va fi de
așa natură încât să garanteze statutul de independent al
acestuia;

12

MONITORUL OFICIAL AL ROMÂNIEI, PARTEA I, Nr. 592/8.VII.2005

c) faptul că orice coordonator acționează conform
prevederilor prezentei reglementări, în manieră neutră,
nediscriminatorie și transparentă.
3. Facilitatorul de programe de operare și coordonatorul
vor participa la conferințele internaționale ale
transportatorilor aerieni de coordonare a orarelor, în
conformitate cu legislația în vigoare.
4. Facilitatorul de programe de operare va consilia
transportatorii aerieni și va recomanda perioade alternative
de sosire și/sau plecare atunci când este posibil să se
producă limitări de capacitate.
5. Coordonatorul va fi singura persoană responsabilă de
alocarea sloturilor. Acesta va aloca sloturile în conformitate
cu prevederile prezentei reglementări și va lua măsuri
pentru ca, în cazuri de urgență, să poată fi alocate sloturi
și în afara orelor normale de lucru.
6. Facilitatorul de programe de operare va monitoriza
modul în care operațiunile transportatorilor aerieni respectă
programele de operare ce le-au fost recomandate.
Coordonatorul va monitoriza modul în care operațiunile
transportatorilor aerieni respectă sloturile ce le-au fost
alocate. Aceste verificări de conformare se vor efectua în
cooperare cu administratorul aeroportului și cu furnizorul de
servicii de trafic aerian și vor lua în considerare timpul,
precum și alți parametri relevanți legați de aeroportul în
cauză. La cerere, coordonatorul va prezenta Ministerului
Transporturilor, Construcțiilor și Turismului un raport anual
de activitate privind, în mod special, aplicarea prevederilor
art. 9 și 15, precum și orice reclamații privind aplicarea
prevederilor art. 8 și 12, înaintate comitetului de
coordonare, și măsurile luate pentru soluționarea lor.
7. Toți facilitatorii de programe de operare și
coordonatorii vor coopera în scopul detectării
inconsecvențelor existente în programele de operare.
8. La cerere și într-un interval de timp rezonabil,
coordonatorul va pune la dispoziție, în mod gratuit, părților
interesate și îndeosebi membrilor sau observatorilor din
comitetul de coordonare, în formă scrisă sau în orice altă
formă ușor accesibilă, următoarele informații:
a) sloturile istorice pe linii aeriene, cronologic, pentru toți
transportatorii aerieni de pe aeroport;
b) sloturile solicitate inițial de fiecare transportator
aerian, cronologic, pentru toți transportatorii aerieni;
c) toate sloturile alocate, precum și cererile existente de
sloturi, listate individual pentru fiecare transportator aerian,
în ordine cronologică, aferente tuturor transportatorilor
aerieni;
d) sloturile rămase disponibile;
e) detalii complete privind criteriile utilizate la alocarea
sloturilor.
9. Informațiile menționate la paragraful 8 vor fi puse la
dispoziție cel mai târziu la deschiderea conferințelor
relevante de coordonare a orarelor, iar atunci când este
necesar, în timpul conferințelor sau după aceste conferințe.
La cerere, coordonatorul va furniza aceste informații în
formă sintetică. Un tarif legat de costuri poate fi solicitat
pentru furnizarea acestor informații sintetice.
10. În cazul în care sunt disponibile standarde de
prezentare a informațiilor privind programele de operare,
relevante și general acceptate, facilitatorul de programe de
operare, coordonatorul și transportatorii aerieni le vor
aplica, cu condiția ca ele să fie conforme cu legislația în
vigoare.

ARTICOLUL 5
Comitetul de coordonare

1. Pe un aeroport coordonat, Ministerul Transporturilor,
Construcțiilor și Turismului va asigura înființarea unui
comitet de coordonare. Același comitet de coordonare
poate fi numit pentru mai multe aeroporturi. Participarea în
acest comitet va fi deschisă cel puțin transportatorilor
aerieni care utilizează în mod frecvent aeroportul sau
aeroporturile respective și organizațiilor lor reprezentative,
administratorului aeroportului respectiv, reprezentanților
furnizorului de servicii de trafic aerian și reprezentanților
aviației generale care utilizează în
mod frecvent
aeroportul.
Sarcinile comitetului de coordonare vor fi:
a) să facă propuneri sau recomandări coordonatorului
și/sau Ministerului Transporturilor, Construcțiilor și
Turismului privind:
— posibilitățile de creștere a capacității aeroportului,
determinate în conformitate cu prevederile art. 3, sau de
îmbunătățire a utilizării acestuia;
— parametrii de coordonare determinați în conformitate
cu prevederile art. 6;
— metodele de monitorizare a utilizării sloturilor alocate;
— liniile directoare locale pentru alocarea sloturilor sau
monitorizarea utilizării sloturilor alocate, luând în
considerare, printre altele, posibile probleme de mediu,
astfel cum este stipulat de prevederile art. 8 paragraful 5;
— îmbunătățirea condițiilor de trafic predominante pe
aeroportul respectiv;
— problemele grave cu care se confruntă nou-veniții,
astfel cum este stipulat de prevederile art. 12 paragraful 8;
— toate problemele referitoare la capacitatea
aeroportului;
b) să medieze între părțile interesate referitor la
reclamațiile privind alocarea sloturilor, astfel cum este
stipulat de prevederile art. 13.
2.
Reprezentanții
Ministerului
Transporturilor,
Construcțiilor și Turismului și coordonatorul vor fi invitați la
adunările comitetului de coordonare în calitate de
observatori.
3. Comitetul de coordonare își va întocmi propriul
regulament de funcționare, care va cuprinde, printre altele,
procedurile de participare, alegeri, frecvența întâlnirilor și
limba folosită în cadrul întâlnirilor. Orice membru al
comitetului de coordonare poate propune linii directoare
locale, astfel cum este stipulat de prevederile art. 8
paragraful 5. La cererea coordonatorului, comitetul de
coordonare va discuta liniile directoare locale propuse
pentru alocarea sloturilor, precum și pe cele propuse
pentru monitorizarea utilizării sloturilor. Un raport al
discuțiilor din cadrul comitetului de coordonare se va
înainta Ministerului Transporturilor, Construcțiilor și
Turismului, cu indicarea punctelor de vedere exprimate în
cadrul comitetului.
ARTICOLUL 6
Parametrii de coordonare

1. Pe un aeroport coordonat, Ministerul Transporturilor,
Construcțiilor și Turismului va asigura determinarea
bianuală a parametrilor pentru alocarea de sloturi, având în
vedere toate constrângerile tehnice, operaționale și de
mediu relevante, precum și orice schimbări aduse acestora.

MONITORUL OFICIAL AL ROMÂNIEI, PARTEA I, Nr. 592/8.VII.2005
Această acțiune se va baza pe o analiză obiectivă a
posibilităților de procesare a traficului aerian, avându-se în
vedere diferitele tipuri de trafic de pe aeroport, posibilele
limitări în utilizarea spațiului aerian care pot apărea în
timpul perioadei de coordonare și situația capacității.
Parametrii vor fi comunicați coordonatorului aeroportului
din timp, înainte ca alocarea inițială de sloturi să aibă loc
în scopul desfășurării conferințelor de coordonare a
orarelor.
2. În situația în care acțiunea prevăzută la paragraful 1
nu are loc, coordonatorul va defini intervalele de timp de
coordonare relevante, după consultarea comitetului de
coordonare și conform capacității stabilite.
3. Determinarea parametrilor și a metodologiei utilizate,
precum și orice schimbare adusă acestora vor fi discutate
în detaliu în cadrul comitetului de coordonare, în scopul
creșterii capacității și a numărului de sloturi disponibile
pentru alocare, înaintea luării deciziei finale privind
parametrii de alocare a sloturilor. La cerere, toate
documentele relevante se vor pune la dispoziție părților
interesate.
ARTICOLUL 7
Informații pentru facilitatorii de programe de operare
și coordonatori

1. Transportatorii aerieni care operează
sau
intenționează să opereze pe un aeroport cu programe de
operare facilitate sau coordonat trebuie să prezinte, după
caz, facilitatorului de programe de operare sau
coordonatorului toate informațiile relevante solicitate de
aceștia. Toate informațiile solicitate vor fi furnizate în
formatul și în perioada de timp specificate de facilitatorul
de programe de operare sau de coordonator. În mod
special, un transportator aerian va informa coordonatorul la
momentul cererii de alocare, dacă beneficiază de statutul
de nou-admis conform prevederilor art. 2 lit. b), cu privire
la sloturile cerute.
Pe toate aeroporturile fără un statut de desemnare,
administratorul aeroportului va furniza, atunci când un
coordonator solicită acest lucru, orice informație pe care o
deține privind serviciile planificate ale transportatorilor
aerieni.
2. În cazul în care un transportator aerian nu furnizează
informațiile prevăzute la paragraful 1, cu excepția cazului
în care demonstrează în mod satisfăcător că există
circumstanțe atenuante, sau furnizează informații false ori
greșite, coordonatorul nu va lua în considerare solicitarea
sau solicitările de alocare de sloturi făcute de
transportatorul aerian la care se referă informațiile
incomplete, false sau eronate. Coordonatorul va oferi
trasportatorului aerian în cauză posibilitatea de a-și
prezenta propriile observații.
3. Facilitatorul de programe de operare sau
coordonatorul, administratorul aeroportului și furnizorul de
servicii de trafic aerian își vor pune la dispoziție reciproc
toate informațiile necesare în scopul exercitării atribuțiilor ce
le revin, inclusiv informații de zbor și privind sloturile.
ARTICOLUL 8
Procesul de alocare a sloturilor

1. Din rezerva de sloturi se alocă transportatorilor
solicitanți serii de sloturi constând în aprobări de utilizare a
infrastructurii aeroportuare în scopul aterizării sau decolării,

13

pentru perioda de programare pentru care au fost
solicitate, la expirarea acesteia ele trebuind să fie returnate
în rezerva de sloturi, în conformitate cu prevederile art. 12.
2. Fără a prejudicia prevederile art. 7, 9, 11, art. 12
paragraful 1 și ale art. 15, paragraful 1 al prezentului
articol nu se aplică atunci când sunt îndeplinite următoarele
condiții:
— o serie de sloturi a fost utilizată de către un
transportator aerian pentru operarea de servicii aeriene
regulate și neregulate cu program prestabilit; și
— acel transportator aerian poate demonstra în mod
satisfăcător coordonatorului că a utilizat seria de sloturi în
cauză, conform aprobării date de coordonator, cel puțin
80% din timp, pe perioada de programare pentru care a
fost alocată.
În acest caz, transportatorul aerian are dreptul de a
obține aceeași serie de sloturi în următoarea perioadă
echivalentă de programare, dacă solicită acest lucru în
perioada de timp stipulată la art. 7 paragraful 1.
3. Fără a prejudicia prevederile art. 12 paragraful 2, în
cazul în care nu pot fi satisfăcute toate cererile de sloturi
conform solicitărilor transportatorilor aerieni în cauză, vor
avea prioritate serviciile aeriene comerciale și, în particular,
cele regulate și cele neregulate cu program prestabilit. În
cazul solicitărilor similare pentru aceeași categorie de
servicii, vor avea prioritate operațiunile ce se desfășoară
pe durata întregului an.
4. Modificarea unei serii de sloturi, înainte de alocarea
sloturilor disponibile în rezerva de sloturi menționată la
art. 12 către ceilalți transportatori aerieni solicitanți, se poate
face numai în scopuri operaționale sau dacă alocarea de
sloturi către transportatorii aerieni ar fi îmbunătățită în
comparație cu cererile inițiale. Modificarea intră în vigoare
numai după confirmarea dată de coordonator.
5. Coordonatorul va avea în vedere și reguli și linii
directoare suplimentare stabilite de industria de transport
aerian internațională sau națională, precum și liniile
directoare locale propuse de comitetul de coordonare și
aprobate de Ministerul Transporturilor, Construcțiilor și
Turismului, cu condiția ca aceste reguli și linii directoare să
nu afecteze statutul independent al coordonatorului, să fie
conforme cu legislația în vigoare și să aibă ca scop
îmbunătățirea utilizării eficiente a capacității aeroportului.
6. Dacă un slot solicitat nu poate fi acordat,
coordonatorul va informa transportatorul aerian solicitant
despre motivele neacordării slotului și îi va indica slotul
alternativ disponibil cel mai apropiat de solicitarea inițială.
7. Coordonatorul trebuie să încerce ca, pe lângă
alocarea planificată de sloturi pentru perioada de
programare, să satisfacă solicitări de alocare singulare,
primite în termen scurt, pentru orice tip de operațiuni de
aviație, inclusiv aviația generală. În acest scop se pot
utiliza sloturile disponibile în rezerva de sloturi menționată
la art. 12, după distribuirea către transportatorii aerieni
solicitanți, precum și sloturile devenite disponibile pe
termen scurt.
ARTICOLUL 9
Mobilitatea sloturilor

1. Sloturile pot fi:
a) transferate de un transportator aerian de pe o rută
sau tip de serviciu pe altă rută sau tip de serviciu operat
de același transportator aerian;

14

MONITORUL OFICIAL AL ROMÂNIEI, PARTEA I, Nr. 592/8.VII.2005

b) transferate:
(i) între companii-mamă și sucursale și între
sucursale ale aceleiași companii-mamă;
(ii) ca parte a preluării controlului asupra capitalului
unui transportator aerian;
(iii) în cazul preluării totale sau parțiale, atunci când
sloturile sunt direct legate de transportatorul
aerian care este preluat;
c) schimbate, unul câte unul, între transportatorii aerieni.
2. Transferurile sau schimburile menționate la paragraful 1
vor fi notificate coordonatorului și nu vor avea efect înainte
de confirmarea acestuia. Coordonatorul va refuza
confirmarea transferurilor sau a schimburilor dacă acestea
nu sunt conforme cu prevederile prezentei reglementări și
în situația în care coordonatorul nu este sigur că:
a) operațiunile aeroportuare nu vor fi prejudiciate, luând
în considerare toate constrângerile tehnice, operaționale și
de mediu;
b) sunt respectate limitările impuse conform art. 11;
c) un transfer de sloturi nu cade sub incidența
paragrafului 3.
3. a) Sloturile alocate unui nou-admis, astfel cum este
definit la art. 2 lit. b), nu pot fi transferate în baza
prevederilor paragrafului 1 lit. b) al prezentului articol pe o
durată de două perioade de programare echivalente, cu
excepția unei preluări legal autorizate a activităților ca
urmare a procedurii de faliment.
b) Sloturile alocate unui nou-admis, astfel cum este
definit la art. 2 lit. b) (ii) și (iii), nu pot fi transferate pe o
altă rută în baza prevederilor paragrafului 1 lit. a) al
prezentului articol pe o durată de două perioade de
programare echivalente, decât dacă nou-admisul ar fi tratat
cu aceeași prioritate pe noua rută ca și pe ruta inițială.
c) Sloturile alocate unui nou-admis, astfel cum este
definit la art. 2 lit. b), nu pot fi schimbate în baza
prevederilor paragrafului 1 lit. c) al prezentului articol pe o
durată de două perioade de programare echivalente, decât
în scopul îmbunătățirii sloturilor alocate pentru aceste
servicii în comparație cu cererea inițială.
ARTICOLUL 10
Excluderea cererilor de compensare

Dreptul de a obține o serie de sloturi, menționat la art. 8
paragraful 2, nu dă dreptul înaintării de solicitări de
compensare ca urmare a oricărei limitări, restricționări sau
eliminări impuse în conformitate cu legislația în vigoare.
Prezenta reglementare nu limitează dreptul autorităților
publice de a solicita transferul sloturilor între transportatorii
aerieni și de a direcționa modul în care acestea sunt
alocate în conformitate cu legislația națională în domeniul
concurenței. Aceste transferuri pot avea loc numai fără
compensare monetară.
ARTICOLUL 11
Obligațiile de serviciu public

1. Pe o rută pe care a fost impusă obligația de
serviciu public, în conformitate cu prevederile Legii
nr. 491/2004 privind obligația de serviciu public pe rute
aeriene interne, Ministerul Transporturilor, Construcțiilor și
Turismului poate rezerva, pe un aeroport coordonat, sloturile
necesare operării pe ruta respectivă. Dacă solturile
rezervate pe ruta respectivă nu sunt utilizate, ele se vor

disponibiliza pentru orice transportator aerian interesat în
operarea pe acea rută conform obligațiilor de serviciu public,
cu respectarea prevederilor paragrafului 2. Dacă nici un alt
transportator aerian nu este interesat de operarea rutei, iar
Ministerul Transporturilor, Construcțiilor și Turismului nu
declanșează procedura de licitație conform prevederilor
art. 6 alin. (1) și (2) din Legea nr. 491/2004, sloturile fie
vor fi rezervate pentru o altă rută supusă obligațiilor de
serviciu public, fie vor fi restituite rezervei de sloturi.
2. Procedura de licitație stabilită la art. 6 din Legea
nr. 491/2004 se va aplica pentru utilizarea sloturilor
menționate la pct. 1 în situația în care mai mulți
transportatori aerieni români sunt interesați în deservirea
rutei și nu au putut să obțină sloturile la o oră diferență
înainte sau după ora solicitată coordonatorului.
ARTICOLUL 12
Rezerva de sloturi

1. Coordonatorul va crea o rezervă de sloturi care va
conține toate sloturile nealocate în baza art. 8
paragrafele 2 și 4. Toate sloturile noi rezultate în urma
aplicării prevederilor art. 3 paragraful 3 vor fi incluse în
rezerva de sloturi.
2. O serie de sloturi care a fost alocată unui
transportator aerian pentru operarea unui serviciu aerian
regulat sau neregulat cu program prestabilit nu va da
dreptul acelui transportator aerian la aceeași serie de
sloturi în perioada de programare următoare echivalentă,
dacă acesta nu poate demonstra în mod satisfăcător
coordonatorului că sloturile au fost utilizate de către acel
transportator aerian, conform aprobării date de coordonator,
cel puțin 80% din timp, pe perioada de programare pentru
care au fost alocate.
3. Sloturile alocate unui transportator aerian înainte de
31 ianuarie pentru următorul sezon de vară sau înainte de
31 august pentru următorul sezon de iarnă, dar care au
fost returnate coordonatorului pentru realocare înaintea
acestor date, nu vor fi luate în considerare în scopul
calculării gradului de utilizare.
4. Dacă gradul de utilizare de 80% a seriei de sloturi
nu poate fi demonstrat, toate sloturile care formează acea
serie se vor include în rezerva de sloturi dacă neutilizarea
nu se poate justifica pe baza oricăruia dintre motivele
următoare:
a) circumstanțe neprevăzute și inevitabile în afara
controlului transportatorului aerian care conduc la:
— menținerea la sol a tipului de aeronavă utilizat în
general pentru serviciul aerian respectiv;
— închiderea unui aeroport sau a unui spațiu aerian;
— dereglarea gravă a operațiunilor pe aeroporturile
respective, inclusiv a seriilor de sloturi pe alte aeroporturi
care au legătură cu rutele, afectate de aceste dereglări, pe
o durată substanțială a perioadei de programare relevantă;
b) întreruperea serviciilor aeriene datorată unei acțiuni
intenționate menite să afecteze aceste servicii, care face
practic și/sau tehnic imposibil ca transportatorul aerian să
își desfășoare operațiunile conform planificării;
c) suspendarea temporară a licenței de transport aerian
de către autoritatea competentă până la reorganizarea
financiară a transportatorului aerian, în conformitate cu
prevederile Ordinului ministrului transporturilor nr. 578/1998,
cu modificările și completările ulterioare;

MONITORUL OFICIAL AL ROMÂNIEI, PARTEA I, Nr. 592/8.VII.2005
d) proceduri judiciare privind aplicarea art. 11 pentru
rute pe care au fost impuse obligații de serviciu public în
conformitate cu prevederile Legii nr. 491/2004, având ca
rezultat suspendarea temporară a operării acestor rute.
5. Fără a prejudicia prevederile art. 8 paragraful 2,
sloturile incluse în rezerva de sloturi vor fi distribuite
transportatorilor aerieni care le solicită. O cotă de 50% din
aceste sloturi va fi mai întâi alocată nou-admișilor, cu
excepția cazului în care solicitările din partea nou-admișilor
sunt sub 50%. Coordonatorul va trata obiectiv cererile
nou-admișilor și ale altor transportatori, conform perioadelor
de coordonare ale fiecărei zile de programare.
În ceea ce privește cererile nou-admișilor, vor avea
prioritate transportatorii aerieni care solicită statutul de nouadmis în baza art. 2 lit. b) (i) și (ii) sau a art. 2 lit. b) (i)
și (iii).
6. Un nou-admis căruia i s-a oferit o serie de sloturi la
două ore diferență înainte sau după ora solicitată și care
nu a acceptat această ofertă nu se va mai bucura de
statutul de nou-admis pe acea perioadă de programare.
7. În cazul serviciilor operate de un grup de
transportatori aerieni, numai un singur transportator aerian
participant poate cere sloturile necesare. Transportatorul
aerian care operează un astfel de serviciu își asumă
responsabilitatea pentru îndeplinirea criteriilor de operare
impuse în vederea menținerii dreptului istoric prevăzut la
art. 8 paragraful 2.
Sloturile alocate unui transportator aerian pot fi utilizate
de alți transportatori aerieni participanți la o operațiune
comună cu acesta, în condițiile în care codul de
desemnare al transportatorului aerian căruia i s-au alocat
sloturile rămâne pe zborul comun, în scopul coordonării și
monitorizării. În cazul întreruperii unor astfel de operațiuni,
sloturile utilizate în acest fel îi vor rămâne transportatorului
aerian căruia i-au fost alocate inițial. Transportatorii aerieni
implicați în operațiuni comune vor informa coordonatorii
asupra detaliilor acestor operațiuni înainte de începerea
acestora.
8. În situația în care continuă să existe probleme
serioase pentru nou-admiși, Ministerul Transporturilor,
Construcțiilor și Turismului va dispune convocarea
comitetului de coordonare al respectivului aeroport. Scopul
convocării va fi analizarea posibilităților de remediere a
situației. La respectiva ședință vor participa și reprezentanții
Ministerului Transporturilor, Construcțiilor și Turismului.
ARTICOLUL 13
Reclamații și drepturi la apel

Fără a prejudicia drepturile la apel prevăzute de
legislația națională specifică, reclamațiile privind aplicarea
art. 7 paragraful 2, art. 8, 9, 12, art. 15 paragraful 1—5
vor fi înaintate comitetului de coordonare. În cel mult o
lună de la primire, comitetul de coordonare va analiza
reclamația și, dacă este posibil, va face propuneri
coordonatorului în sensul rezolvării problemei. Dacă
reclamația nu a fost soluționată, Ministerul Transporturilor,
Construcțiilor și Turismului poate, în decurs de alte două
luni, să asigure medierea de către o organizație
reprezentativă a transportatorilor aerieni sau a aeroporturilor
ori de către o terță parte.
ARTICOLUL 14
Relațiile cu terțe state

În situația în care, în ceea ce privește alocarea și
utilizarea sloturilor pe aeroporturi, un alt stat:

15

a) nu garantează transportatorilor aerieni români un
tratament comparabil celui garantat prin prezenta
reglementare transportatorilor aerieni din țara respectivă;
sau
b) nu garantează transportatorilor aerieni români, de
facto, tratament național; sau
c) garantează transportatorilor aerieni din terțe țări un
tratament preferențial față de cel acordat transportatorilor
aerieni români,
Ministerul Transporturilor, Construcțiilor și Turismului va lua
măsuri, inclusiv de suspendare, în totalitate sau parțială, a
obligațiilor ce decurg din prevederile prezentei reglementări
în ceea ce privește transportatorii aerieni din acel stat, în
scopul remedierii tratamentului discriminatoriu aplicat de
statul în cauză.
ARTICOLUL 15
Aplicare

1. Un plan de zbor al unui transportator aerian poate fi
respins de autoritățile competente de management al
traficului aerian dacă transportatorul aerian intenționează să
aterizeze sau să decoleze la/de pe un aeroport coordonat,
în decursul perioadelor în care acesta este coordonat, fără
să dețină un slot alocat de către coordonator.
2. Coordonatorul va retrage seria de sloturi alocate
provizoriu unui transportator aerian aflat în proces de
înființare și le va include în rezerva de sloturi la 31 ianuarie
pentru sezonul de vară următor sau la 31 august pentru
sezonul de iarnă următor, dacă solicitantul nu deține o
licență de operare sau echivalentul acesteia la acea dată
ori dacă nu se menționează de către autoritatea
competentă de licențiere că este probabil să i se emită o
licență de operare sau echivalentul acesteia înainte de
începerea perioadei de programare relevante.
3. Coordonatorul va retrage și va include în rezerva de
sloturi o serie de sloturi ale unui transportator aerian,
obținute de acesta în urma unui schimb efectuat în baza
art. 9 paragraful 1 lit. c), dacă aceasta nu a fost utilizată
așa cum s-a intenționat.
4. Transportatorii aerieni care în mod repetat și
intenționat operează servicii aeriene la momente
semnificativ diferite față de slotul alocat ca parte a unei
serii de sloturi sau care utilizează sloturi într-un mod
semnificativ diferit față de cel indicat la momentul alocării,
cauzând în acest mod prejudicii aeroportului sau
operațiunilor de trafic aerian, își vor pierde statutul prevăzut
la art. 8 paragraful 2. Coordonatorul poate decide să
retragă acelui transportator aerian seria de sloturi în cauză
pentru restul perioadei de programare și să o includă în
rezerva de sloturi, după ce a audiat transportatorul aerian
respectiv și după ce a emis o unică atenționare.
5. a) Fără a prejudicia prevederile art. 12 paragraful 4,
dacă gradul de utilizare de 80%, astfel cum este definit la
art. 8 paragraful 2, nu poate fi atins de către un
transportator aerian, coordonatorul poate decide retragerea
acelui transportator aerian a seriei de sloturi în cauză
pentru restul perioadei de programare și includerea
acesteia în rezerva de sloturi, după ce a audiat
transportatorul aerian respectiv.
b) Fără a prejudicia prevederile art. 12 paragraful 4,
dacă după o perioadă de timp corespunzătoare unei cote
de 20% din perioada de valabilitate a seriei nu s-a utilizat
nici un slot din acea serie de sloturi, coordonatorul va
include seria de sloturi respectivă în rezerva de sloturi
pentru restul perioadei de programare, după ce a audiat
transportatorul aerian respectiv.

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 592/8.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|033177]
ISSN 1453—4495

