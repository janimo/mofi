PARTEA

Anul 173 (XVII) — Nr. 8

I

LEGI, DECRETE, HOTĂRÂRI ȘI ALTE ACTE

Marți, 4 ianuarie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 440 din 26 octombrie 2004 referitoare la
excepția de neconstituționalitate a dispozițiilor
art. 2781 alin. 7 și 12 din Codul de procedură
penală .......................................................................
Decizia nr. 441 din 26 octombrie 2004 referitoare la
excepția de neconstituționalitate a dispozițiilor
art. 2781 alin. 8 lit. c) din Codul de procedură
penală.........................................................................

ALE

Pagina
juridice de drept privat și din vegetația forestieră
situată pe terenuri din afara fondului forestier
național .....................................................................

1–3

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
943/2004. — Ordin al ministrului agriculturii, pădurilor și
dezvoltării rurale privind aprobarea repartizării pe
județe a volumului maxim de masă lemnoasă pe
picior care poate fi recoltată în anul 2004 din
pădurile proprietate publică a unităților
administrativ-teritoriale, din pădurile proprietate
privată a persoanelor fizice și a persoanelor

DECIZII

Nr.

CURȚII

6–9

1.636/2004. — Ordin al ministrului sănătății pentru
aprobarea Normelor metodologice de aplicare a
Legii nr. 176/2000 privind dispozitivele medicale,
cu modificările ulterioare, referitoare la avizarea
unităților de tehnică medicală .................................

10–14

1.682/611/2004. — Ordin al ministrului sănătății și al
președintelui Casei Naționale de Asigurări de
Sănătate privind modificarea și completarea
Ordinului ministrului sănătății și al președintelui
Casei Naționale de Asigurări de Sănătate
nr. 172/113/2004 pentru aprobarea derulării
programelor și subprogramelor de sănătate
finanțate din bugetul de stat și din bugetul
Fondului național unic de asigurări sociale de
sănătate în anul 2004 .............................................

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 440
din 26 octombrie 2004

referitoare la excepția de neconstituționalitate a dispozițiilor art. 2781 alin. 7 și 12
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 7 și 12 din Codul de
procedură penală, excepție ridicată de Anna-Maria Tinu și
Tamara Tinu în Dosarul nr. 10.263/2004 al Judecătoriei
Sectorului 1 București.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 8/4.I.2005

neîntemeiată, deoarece dispozițiile legale criticate sunt
norme de procedură care, potrivit art. 126 alin. (2) din
Constituție, pot fi reglementate exclusiv de legiuitor.
Termenul de 20 de zile prevăzut de art. 2781 alin. 12 din
Codul de procedură penală nu este de natură a afecta
dispozițiile constituționale invocate în susținerea excepției,
ci, dimpotrivă, este expresia dreptului la un proces echitabil
care implică toate garanțiile procesuale penale.
C U R T E A,

având în vedere actele și lucrările dosarului, constată
următoarele:
Prin Încheierea din 6 iulie 2004, pronunțată în Dosarul
nr. 10.263/2004, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 2781 alin. 7 și 12
din Codul de procedură penală.
Excepția a fost ridicată de Anna-Maria Tinu și Tamara
Tinu în dosarul cu numărul de mai sus, având drept obiect
soluționarea unei plângeri formulate împotriva unei soluții
de netrimitere dispusă de parchet.
În motivarea excepției de neconstituționalitate, autorii
acesteia susțin că art. 2781 alin. 7 din Codul de procedură
penală restrânge dreptul părților și al instanței la lămurirea
cauzei prin probe, deoarece singura dovadă admisă pentru
a servi la constatarea existenței sau inexistenței unei
infracțiuni este doar aceea cu înscrisuri. Prin urmare, nu
se poate vorbi despre respectarea dreptului la apărare, a
dreptului oricărei persoane de a se adresa justiției pentru
apărarea drepturilor și intereselor sale legitime ori despre
un proces echitabil. În speța dedusă judecății autorii
excepției susțin că nu au posibilitatea să solicite instanței
administrarea de probe noi, care să dovedească existența
infracțiunii, și atâta timp cât acestea nu au fost
administrate în fața organului de urmărire penală, materialul
probator nu poate fi completat.
Dispozițiile alin. 12 al aceluiași articol sunt de
asemenea neconstituționale, deoarece termenul de 20 de
zile este un termen imperativ, și nu de recomandare, iar
nerespectarea lui atrage nulitatea actului întocmit după
împlinirea lui. Or, într-o atare situație nu se mai poate
pune în discuție respectarea dispozițiilor constituționale ale
art. 21 alin. (3) referitoare la termenul rezonabil, întrucât
durata unui proces nu poate fi previzibilă.
Judecătoria Sectorului 1 București opinează că
excepția de neconstituționalitate este neîntemeiată,
deoarece, în ceea ce privește art. 2781 alin. 7 din Codul
de procedură penală, acesta trebuie interpretat și aplicat
împreună cu dispozițiile alin. 8 al aceluiași articol. Or, din
economia textelor arătate se desprinde concluzia că
instanța de judecată are în vedere, în momentul soluționării
plângerii, întreg materialul probator existent la dosarul
cauzei, care, deși nu a fost administrat în mod nemijlocit
de către aceasta, poate conține și alte mijloace de probă
decât înscrisuri. Mai mult decât atât, în condițiile alin. 8
lit. b), instanța poate dispune desființarea soluției și
trimiterea cauzei procurorului în vederea începerii sau
redeschiderii urmăririi penale, situație în care dispozițiile
art. 333 alin. 2 din Codul de procedură penală se aplică în

mod corespunzător, sau, potrivit alin. 8 lit. c), poate reține
cauza spre rejudecare, cu aplicarea dispozițiilor privind
judecata în primă instanță și a căilor de atac. Prin urmare
părțile interesate beneficiază de toate drepturile invocate de
autor în susținerea excepției și nu se poate pune în
discuție nerespectarea dreptului la apărare, a liberului
acces la justiție sau a dreptului la un proces echitabil.
În ceea ce privește dispozițiile art. 2781 alin. 12 din
Codul de procedură penală, instanța de judecată opinează
că termenul de 20 de zile este un termen de recomandare
și nicidecum unul imperativ, așa cum susține autorul
excepției. În situația în care legiuitorul ar fi dorit să-i dea o
asemenea calificare, ar fi prevăzut, desigur, și sancțiunea
aplicată în cazul nerespectării lui.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece, potrivit
art. 126 alin. (2) din Legea fundamentală, competența
instanțelor judecătorești și procedura de judecată sunt
stabilite de lege. În virtutea acestei dispoziții plângerea
prevăzută de art. 2781 din Codul de procedură penală a
fost concepută de legiuitor ca o cale de atac în cadrul
căreia instanța analizează legalitatea și temeinicia rezoluției
sau ordonanței de netrimitere în judecată față de conținutul
dosarului de urmărire penală. Aceasta rezultă din modul de
reglementare a soluțiilor care pot fi pronunțate în urma
verificării după criteriile și în condițiile arătate în alin. 8.
Instituirea unui termen de soluționare a plângerii
transpune prevederile constituționale mai sus amintite
potrivit cărora legiuitorul este singurul competent să
reglementeze procedura de judecată. Astfel, termenul de
soluționare, criticat de autorul excepției, dă expresie
principiului celerității care stă la baza desfășurării procesului
penal, potrivit art. 1 din Codul de procedură penală,
precum și dispozițiilor art. 21 alin. (3) din Constituție,
potrivit cărora părțile au dreptul la soluționarea cauzei
într-un termen rezonabil. Guvernul mai arată, în punctul
său de vedere, că termenul de 20 de zile este un termen
de recomandare, concluzie care se desprinde din absența
unei sancțiuni procesuale pentru cazul depășirii lui.
Avocatul Poporului consideră că excepția de
neconstituționalitate este neîntemeiată, întrucât textele
legale criticate nu opresc părțile interesate de a se adresa
instanțelor judecătorești, de a fi apărate și de a se prevala
de toate garanțiile procesuale care condiționează, într-o
societate democratică, desfășurarea unui proces echitabil,
ci, dimpotrivă, dau expresie preocupării legiuitorului de a
asigura soluționarea cauzelor penale într-un termen
rezonabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 8/4.I.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 7 și 12 din Codul de procedură
penală, care au următorul conținut: îInstanța, judecând
plângerea, verifică rezoluția sau ordonanța atacată, pe baza
lucrărilor și a materialului din dosarul cauzei și a oricăror
înscrisuri noi prezentate. [...]
Instanța este obligată să rezolve plângerea în termen de cel
mult 20 de zile de la primire și să comunice, de îndată și
motivat, persoanei care a făcut plângerea, modul în care
aceasta a fost rezolvată.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 alin. (2) și (3) referitoare la
exercitarea neîngrădită a dreptului părților la un proces
echitabil și ale art. 24 referitoare la îdreptul la apărare“,
precum și prevederile art. 6 din Convenția pentru apărarea
drepturilor omului și a libertăților fundamentale care dispun
în legătură cu îdreptul la un proces echitabil“.
Examinând excepția de neconstituționalitate, Curtea
constată că prin dispozițiile legale criticate s-a prevăzut
posibilitatea atacării rezoluțiilor sau ordonanțelor de
netrimitere în judecată dispuse de procuror, pe calea
sesizării instanței de judecată căreia i-ar reveni, potrivit
legii, competența să judece cauza în primă instanță.
Fiind vorba de dispoziții de procedură judiciară, pe care
legiuitorul are competența să le adopte potrivit prevederilor
art. 126 alin. (2) din Constituție, excepția ridicată în cauză
nu ar putea fi admisă decât în cazul în care aceste
dispoziții ar contraveni normelor și principiilor consacrate
prin Legea fundamentală.

3

Susținerea autorilor excepției în sensul că dispozițiile
legale atacate ar contraveni prevederilor art. 21 alin. (2)
și (3) și ale art. 24 din Constituție, precum și ale art. 6
din Convenția pentru apărarea drepturilor omului și a
libertăților fundamentale, privind liberul acces la justiție,
dreptul la apărare și la un proces echitabil este nefondată,
deoarece, pe de o parte, aceste dispoziții legale sunt
menite tocmai să asigure accesul la justiție în cauzele în
care parchetul a emis acte de netrimitere în judecată, iar
pe de altă parte, în plângerea formulată împotriva
rezoluțiilor sau ordonanțelor procurorului nu se judecă
însăși cauza, ci doar temeinicia și legalitatea soluțiilor
pronunțate de procuror, pe baza probelor administrate în
cursul urmăririi penale și a eventualelor probe scrise
înfățișate instanței de părțile în proces.
În limitele obiectului aceste categorii de cauze, părțile
care se plâng împotriva ordonanței sau rezoluției de
netrimitere în judecată au posibilitatea să demonstreze atât
caracterul incomplet al urmăririi penale, cât și aprecierea
eronată a probelor pe care s-a întemeiat soluția emisă de
procuror. În prima ipoteză, instanța admite plângerea, prin
sentință, desființează rezoluția sau ordonanța atacată și
trimite cauza procurorului în vederea începerii sau
redeschiderii urmăririi penale, iar în cea de-a doua ipoteză,
când probele existente la dosar sunt insuficiente pentru
judecarea cauzei, instanța reține cauza spre judecare.
Nici o dispoziție legală nu împiedică partea interesată
ca, atunci când apreciază că este posibilă administrarea
altor probe pentru stabilirea adevărului, să solicite
procurorului care a emis actul de netrimitere în judecată
sau procurorului superior ierarhic să dispună, în condițiile
prevăzute de lege, începerea sau redeschiderea urmăririi
penale.
În ceea ce privește critica art. 2781 alin. 12 din Codul
de procedură penală, susținerile autorilor excepției nu pot fi
primite, termenul de 20 de zile stabilit pentru soluționarea
plângerii împotriva rezoluției sau a ordonanței de
netrimitere în judecată urmărind, în mod explicit, asigurarea
celerității procedurii, stabilirea acestui termen nefiind de
natură să încalce prevederile constituționale invocate sau
normele stabilite prin convențiile internaționale la care
România este parte.

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 și 12 din Codul de procedură penală,
excepție ridicată de Anna-Maria Tinu și Tamara Tinu în Dosarul nr. 10.263/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 8/4.I.2005
CURTEA CONSTITUȚIONALĂ

D E C I Z I A Nr. 441
din 26 octombrie 2004

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 8 lit. c) din Codul de
procedură penală, excepție ridicată de Parchetul de pe
lângă Tribunalul Olt în Dosarul nr. 2.542/2004 al
Tribunalului Olt — Secția penală.
La apelul nominal se prezintă personal partea Camen
Otto Silviu, constatându-se lipsa părții Gabriel Florescu, față
de care procedura de citare a fost legal îndeplinită.
Partea Camen Otto Silviu solicită respingerea excepției
ca neîntemeiată.
Reprezentantul Ministerului Public arată că inexistența
căii de atac a recursului împotriva încheierii pronunțate în
temeiul textului de lege criticat este manifestarea
prerogativei constituționale invocate de autor în susținerea
excepției de neconstituționalitate, motiv pentru care solicită
respingerea acesteia ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 iulie 2004, pronunțată în Dosarul
nr. 2.542/2004, Tribunalul Olt — Secția penală a sesizat
Curtea Constituțională cu excepția de neconstituționalitate
a prevederilor art. 2781 alin. 8 lit. c) din Codul de procedură
penală.
Excepția a fost ridicată de Parchetul de pe lângă
Tribunalul Olt în dosarul cu numărul de mai sus, având
drept obiect soluționarea unui recurs formulat împotriva
încheierii pronunțate la data de 14 aprilie 2004 de
Judecătoria Slatina prin care s-a admis plângerea formulată
de partea Camen Otto Silviu, s-a reținut cauza spre
rejudecare, în temeiul art. 2781 alin. 8 lit. c) din Codul de
procedură penală, și s-a acordat termen la data de 19 mai
2004, dată la care au fost citate părțile.
În motivarea excepției de neconstituționalitate autorul
acesteia, Parchetul de pe lângă Tribunalul Olt, susține că
încheierea pronunțată în temeiul textului legal criticat, deși
rezolvă o problemă esențială cu privire la sesizarea
instanței și desfășurarea procesului penal, nu este supusă
nici unei căi de atac și, pe cale de consecință, poate fi
contestată numai o dată cu fondul. Această situație este de
natură a aduce atingere dispozițiilor constituționale care
consacră dreptul părților și al Ministerului Public de a

exercita împotriva hotărârilor judecătorești căile de atac, în
condițiile legii. Consideră că, de lege ferenda, este necesară
introducerea unui text de lege care să ofere posibilitatea
celor interesați să se adreseze unei instanțe superioare de
control judiciar, așa cum s-a reglementat în cazul
încheierilor pronunțate în temeiul art. 2781 alin. 8 lit. a) și
b) din Codul de procedură penală.
Tribunalul Olt — Secția penală opinează că excepția de
neconstituționalitate este întemeiată, deoarece privarea
părților interesate și a Ministerului Public de dreptul de a
folosi o cale de atac împotriva încheierii pronunțate în
temeiul textului legal criticat contravine dispozițiilor
constituționale ale art. 129. În opinia instanței de judecată,
încheierea pronunțată potrivit art. 2781 alin. 8 lit. c) din
Codul de procedură penală este o veritabilă hotărâre
judecătorească, în sensul dispozițiilor art. 356 și
următoarele din același cod, și s-ar fi impus inserarea în
norma contestată a unor căi de atac, așa cum s-a
reglementat pentru situațiile prevăzute la lit. a) și b) ale
aceluiași articol.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece, potrivit
temeiului constituțional invocat, legiuitorul are competența
exclusivă de a reglementa căile de atac. Curtea Constituțională
a statuat în jurisprudența sa că accesul liber la justiție nu
presupune în toate cazurile accesul la toate structurile
judecătorești, întrucât legiuitorul poate institui reguli
deosebite în considerarea unor situații diferite. În cazul
prevăzut de art. 2781 alin. 8 lit. c) din Codul de procedură
penală, opțiunea legislativă în reglementarea căii de atac
nu creează un privilegiu ori o discriminare între cetățeni în
raport cu vreunul dintre criteriile prevăzute în art. 4 alin. (2)
din Constituție, întrucât stabilirea condițiilor de exercitare a
căii de atac se întemeiază pe deosebirile existente între
hotărârile judecătorești care pot face obiectul unui recurs
separat — sentințele menționate la art. 2781 alin. 8 lit. a)
și b) din Codul de procedură penală — și, pe de altă
parte, încheierea prin care instanța se învestește în urma
plângerii persoanei interesate, potrivit textului legal criticat.
Astfel, încheierea prin care instanța se învestește cu
judecarea cauzei în urma plângerii persoanei interesate
împotriva rezoluției sau ordonanței procurorului de
netrimitere în judecată are natura juridică de drept comun
a oricărei încheieri prin care instanța, în urma verificării
condițiilor prevăzute de lege (competența, legalitatea
sesizării etc.), se învestește și reține cauza spre judecare.
Situația este aceeași și în cazul sesizării instanței prin
rechizitoriu, caz în care, de asemenea, nu se poate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 8/4.I.2005
exercita recurs, separat, împotriva încheierii în care instanța
consemnează actul procesual al învestirii cu judecarea
cauzei, după verificarea legalității actului de sesizare și a
îndeplinirii celorlalte condiții prevăzute de lege.
Avocatul Poporului consideră că excepția de
neconstituționalitate este neîntemeiată, deoarece stabilirea
competenței, precum și reglementarea utilizării căilor de
atac împotriva încheierii prin care instanța de judecată a
admis plângerea și a desființat rezoluția sau ordonanța
procurorului de netrimitere în judecată, reținând cauza spre
judecare, sunt atributul exclusiv al legiuitorului, conform
prevederilor art. 126 alin. (2) și art. 129 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură
penală, care au următorul conținut: îInstanța pronunță una
dintre următoarele soluții:[…]
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,
dispozițiile privind judecarea în primă instanță și căile de atac,
aplicându-se în mod corespunzător.“
Autorul excepției de neconstituționalitate susține că prin
dispozițiile legale criticate sunt încălcate prevederile
art. 129 din Constituție referitoare la îFolosirea căilor de
atac“.

art. 11

5

Examinând excepția de neconstituționalitate, Curtea
constată că prin dispozițiile legale criticate s-a prevăzut
posibilitatea atacării rezoluțiilor sau ordonanțelor de
netrimitere în judecată dispuse de procuror, pe calea
sesizării instanței de judecată căreia i-ar reveni, potrivit
legii, competența să judece cauza în primă instanță.
Fiind vorba de dispoziții de procedură judiciară, pe care
legiuitorul are competența să le adopte potrivit prevederilor
art. 126 alin. (2) din Constituție, excepția ridicată în cauză
nu ar putea fi admisă decât în cazul în care aceste
dispoziții ar contraveni normelor și principiilor consacrate
prin Legea fundamentală.
Susținerea autorului excepției în sensul că dispoziția
legală atacată ar contraveni prevederilor art. 129 din
Constituție privind folosirea căilor de atac este nefondată,
dat fiind că prin textul constituțional invocat se prevede
posibilitatea exercitării căilor de atac în condițiile legii, ceea
ce nu implică obligativitatea stabilirii unor căi de atac
împotriva tuturor actelor îndeplinite de judecător în cursul
procesului — în speță, încheierea de învestire cu judecarea
cauzei —, ci libera exercitare de către părțile interesate și
de Ministerul Public a căilor de atac prevăzute de lege. Or,
în cauză, prin art. 278 1 alin. 8 lit. c) din Codul de
procedură penală nu s-a prevăzut o cale de atac împotriva
încheierii de învestire a instanței cu judecarea cauzei.
Prevederea unei căi de atac împotriva unei asemenea
încheieri ar fi fost, de altfel, nejustificată, deoarece prin
această încheiere nu se soluționează procesul, ci se
începe procedura de judecată a cauzei, în cursul căreia
părțile au posibilitatea să-și apere drepturile și interesele
prin mijloacele prevăzute de lege, inclusiv prin exercitarea
căilor de atac împotriva sentinței ce se va pronunța după
încheierea dezbaterilor.
Solicitarea autorului excepției referitoare la introducerea
în textul criticat a unor dispoziții care să permită folosirea
unei căi de atac nu poate fi primită, deoarece, potrivit
art. 2 alin. (3) din Legea nr. 47/1992, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“.

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 1—3,
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) din Codul de procedură penală,
excepție ridicată de Parchetul de pe lângă Tribunalul Olt în Dosarul nr. 2.542/2004 al Tribunalului Olt — Secția penală.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 8/4.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR, ȘI DEZVOLTĂRII RURALE

ORDIN
privind aprobarea repartizării pe județe a volumului maxim de masă lemnoasă pe picior
care poate fi recoltată în anul 2004 din pădurile proprietate publică a unităților administrativteritoriale, din pădurile proprietate privată a persoanelor fizice și a persoanelor juridice
de drept privat și din vegetația forestieră situată pe terenuri din afara fondului forestier național
În temeiul art. 1 alin. (2) din Hotărârea Guvernului nr. 1.063/2003 privind aprobarea volumului maxim de masă
lemnoasă care poate fi recoltată în anul 2004, cu modificările și completările ulterioare,
în baza prevederilor art. 9 alin. (6) din Hotărârea Guvernului nr. 409/2004 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă repartizarea pe județe a volumului
maxim de masă lemnoasă pe picior, care poate fi recoltată
în anul 2004 din pădurile proprietate publică a unităților
administrativ-teritoriale, prevăzută în anexa nr. 1.
Art. 2. — Se aprobă repartizarea pe județe a volumului
maxim de masă lemnoasă pe picior, care poate fi recoltată
în anul 2004 din pădurile proprietate privată a persoanelor
fizice și a persoanelor juridice de drept privat, prevăzută în
anexa nr. 2.
Art. 3. — Se aprobă repartizarea pe județe a volumului
maxim de masă lemnoasă pe picior, care poate fi recoltată
în anul 2004 din vegetația forestieră situată pe terenuri din
afara fondului forestier național, prevăzută în anexa nr. 3.
Art. 4. — Anexele nr. 1—3*) fac parte integrantă din
prezentul ordin.
Art. 5. — (1) Repartizarea pe deținători a volumelor
maxime de masă lemnoasă pe picior, prevăzute în anexele
nr. 1—3, se aprobă de către direcțiile teritoriale de regim
silvic și de vânătoare, pe baza fundamentării realizate prin
analiza și prelucrarea datelor din amenajamentele silvice,
studiilor sumare de amenajare și studiilor de transformare a
pășunilor împădurite, aprobate de autoritatea publică
centrală care răspunde de silvicultură, sau pe baza
hotărârilor Conferinței a II-a de amenajare.
(2) Este interzisă alocarea cotei de tăiere de către
direcțiile teritoriale de regim silvic și de vânătoare pe baza
altor informații decât cele care au servit la fundamentarea

volumelor de material lemnos prezentate în anexele
nr. 1—3 la prezentul ordin, cu excepția situațiilor care
determină recoltarea produselor accidentale apărute după
data intrării în vigoare a prezentului ordin și numai după
realizarea precomptărilor impuse de normele tehnice
silvice.
Art. 6. — La data intrării în vigoare a prezentului ordin
se abrogă Ordinul ministrului agriculturii, pădurilor și
dezvoltării rurale nr. 624/2004 privind revizuirea pe categorii
de resurse a volumului maxim de masă lemnoasă pe picior
care poate fi recoltată în anul 2004 și pe destinații pentru
pădurile proprietate publică a statului administrate de Regia
Națională a Pădurilor — Romsilva și pentru aprobarea
repartizării pe județe a volumului maxim de masă lemnoasă
provenind din pădurile proprietate publică a unităților
administrativ-teritoriale, din pădurile proprietate privată a
persoanelor fizice și a persoanelor juridice de drept privat
și din vegetația forestieră situată pe terenuri din afara
fondului forestier național, publicat în Monitorul Oficial al
României, Partea I, nr. 819 din 6 septembrie 2004.
Art. 7. — Direcția de regim silvic și de vânătoare,
împreună cu structurile teritoriale abilitate din cadrul
Ministerului Agriculturii, Pădurilor și Dezvoltării Rurale
controlează respectarea prevederilor prezentului ordin.
Art. 8. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Nicolae Istudor,
secretar de stat

București, 13 decembrie 2004.
Nr. 943.

*) Anexele nr. 1—3 sunt reproduse în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 8/4.I.2005
ANEXA Nr. 1
REPARTIZAREA PE JUDEȚE

a volumului maxim de masă lemnoasă pe picior, care poate fi recoltată
în anul 2004 din pădurile proprietate publică a unităților
administrativ-teritoriale

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 8/4.I.2005
ANEXA Nr. 2
REPARTIZAREA PE JUDEȚE

a volumului maxim de masă lemnoasă pe picior, care poate fi recoltată
în anul 2004 din pădurile proprietate privată a persoanelor fizice
și a persoanelor juridice de drept privat

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 8/4.I.2005
ANEXA Nr. 3
REPARTIZAREA PE JUDEȚE

a volumului maxim de masă lemnoasă pe picior, care poate fi recoltată
în anul 2003 din vegetația forestieră situată pe terenuri
din afara fondului forestier național

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 8/4.I.2005

MINISTERUL SĂNĂTĂȚII

ORDIN
pentru aprobarea Normelor metodologice de aplicare a Legii nr. 176/2000 privind dispozitivele
medicale, cu modificările ulterioare, referitoare la avizarea unităților de tehnică medicală
În conformitate cu prevederile art. 3 din Legea nr. 176/2000 privind dispozitivele medicale, cu modificările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. OB 14.294/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite prezentul ordin.
Art. 1. — Se aprobă Normele metodologice de aplicare
a Legii nr. 176/2000 privind dispozitivele medicale, cu
modificările ulterioare, referitoare al avizarea unităților de
tehnică medicală, prevăzute în anexa care face parte
integrantă din prezentul ordin.
Art. 2. — Prezentul ordin intră în vigoare la data de
1 ianuarie 2005.
Art. 3. — La data intrării în vigoare a prezentului ordin
se abrogă Ordinul ministrului sănătății nr. 183/2002 privind
aprobarea Normelor metodologice de aplicare a Legii

nr. 176/2000 privind dispozitivele medicale, cu modificările
și completările ulterioare, publicat în Monitorul Oficial al
României, Partea I, nr. 208 din 27 martie 2002, precum și
orice alte dispoziții contrare.
Art. 4. — Structura de specialitate din cadrul Ministerului
Sănătății și Oficiul Tehnic de Dispozitive Medicale vor duce
la îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 15 decembrie 2004.
Nr. 1.636.

ANEXĂ

NORME METODOLOGICE
de aplicare a Legii nr. 176/2000 privind dispozitivele medicale, cu modificările ulterioare,
referitoare la avizarea unităților de tehnică medicală
CAPITOLUL I
Dispoziții generale
Art. 1. — Prezentele norme metodologice stabilesc
criteriile generale de evaluare a competenței și capabilității
persoanelor fizice sau juridice de a realiza activitățile pentru
care solicită avizul prevăzut în art. 3 alin. (2) din Legea
nr. 176/2000 privind dispozitivele medicale, cu modificările
ulterioare.
Art. 2. — Structura de specialitate care realizează
politica Ministerului Sănătății în domeniul dispozitivelor
medicale este Direcția generală farmaceutică, inspecția de
farmacie și aparatură medicală din cadrul Ministerului
Sănătății.
CAPITOLUL II
Definirea și clasificarea unităților de tehnică medicală
Art. 3. — Unitățile de tehnică medicală sunt unități care
au ca obiect de activitate fabricarea, comercializarea,
distribuția și prestarea de servicii în domeniul dispozitivelor
medicale.
Art. 4. — În funcție de specificul activităților principale
desfășurate, unitățile de tehnică medicală sunt:
a) unități care fabrică dispozitive medicale;

b) unități cu activitate de import, depozitare și
comercializare;
c) unități cu activitate de reparare, verificare și punere
în funcțiune;
d) unități cu activitate în domeniul opticii medicale;
e) unități cu activitate de protezare.
CAPITOLUL III
Avizarea unităților de tehnică medicală
Art. 5. — Avizul de funcționare se emite de către
Direcția generală farmaceutică, inspecția de farmacie și
aparatură medicală, denumită în continuare DGFIFAM, în
conformitate cu prevederile Legii nr. 176/2000, cu
modificările ulterioare.
Art. 6. —(1) Avizul de funcționare se emite la solicitarea
unităților de tehnică medicală și se înregistrează în baza
de date a Ministerului Sănătății.
(2) Pentru obținerea avizului de funcționare unitatea de
tehnică medicală înaintează DGFIFAM o cerere, conform
modelului prevăzut în anexa nr. 1 la prezentele norme
metodologice.
(3) Cererea prevăzută la alin. (2) va fi însoțită de
următoarele documente:
a) copie a certificatului de înregistrare la registrul
comerțului, cu anexele sale, și, dacă este cazul,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 8/4.I.2005
certificatele de înscriere de mențiuni aferente sau alt înscris
oficial/act normativ care să ateste înființarea unității
solicitante;
b) declarație privind persoana de contact din cadrul
firmei pentru probleme de securitate a dispozitivelor
medicale și de vigilență;
c) declarație privind categoria dispozitivelor medicale ce
fac obiectul activității și producătorii acestor dispozitive;
d) notificarea (împuternicirea) de la producătorul pe care
unitatea de tehnică medicală îl reprezintă, după caz.
Art. 7. — (1) Unitățile de tehnică medicală care
înregistrează dispozitive medicale fabricate de un
producător din afara statelor membre ale Uniunii Europene,
care nu are reprezentant autorizat în Uniunea Europeană,
se înregistrează ca reprezentante autorizate ale
producătorului.
(2) Calitatea de reprezentant autorizat se menționează
în avizul de funcționare, specificându-se producătorul pe
care unitatea de tehnică medicală îl reprezintă.
Art. 8. — (1) Avizul de funcționare pentru unitățile de
tehnică medicală prevăzute la art. 4 lit. b) se emite în
baza documentelor prevăzute la art. 6 alin. (3) și a
documentului care confirmă plata taxei prevăzute la art. 41
din Legea nr. 176/2000, cu modificările ulterioare, în
termen de 30 de zile de la solicitare.
(2) Avizul de funcționare pentru unitățile de tehnică
medicală prevăzute la art. 4 lit. c), d) și e) se emite în
baza documentelor prevăzute la art. 6 alin. (3) și a
raportului de audit întocmit de Oficiul Tehnic de Dispozitive
Medicale, denumit în continuare OTDM.
Art. 9. — (1) În cazul unităților de tehnică medicală
prevăzute la art. 4 lit. c), d) și e), care au înaintat cerere
de avizare, DGFIFAM solicită OTDM evaluarea și/sau
auditarea acestora.
(2) În termen de 15 zile lucrătoare de la primirea
solicitării Ministerului Sănătății, OTDM va transmite unității
solicitante următoarele:
a) documentele tehnice necesare evaluării și auditului;
b) valoarea tarifului de evaluare și/sau de auditare.
(3) Auditul va avea loc în termen de 30 de zile de la
confirmarea efectuării plății, la o dată care se va stabili de
comun acord cu solicitantul.
Art. 10. — (1) Auditul se finalizează cu un raport de
audit care se va transmite solicitantului și Ministerului
Sănătății în maximum 15 zile lucrătoare de la data
efectuării auditului.
(2) În cazul unui raport de audit favorabil, avizul de
funcționare se va emite de către DGFIFAM în termen de
15 zile de la data primirii raportului întocmit de OTDM.
(3) În cazul unui raport de audit nefavorabil, solicitantul
poate face contestație la OTDM în termen de 5 zile de la
data primirii raportului. Răspunsul la contestație va fi
comunicat solicitantului în termen de 15 zile de la data
depunerii acesteia.
(4) În cazul în care nu s-au întrunit condițiile efectuării
auditului, OTDM informează Ministerul Sănătății despre
aceasta în termen de 60 de zile de la primirea solicitării.
Art. 11. — Unitățiile prevăzute la art. 4 lit. c), d) și e),
pentru care s-a emis aviz de funcționare, se verifică
periodic, la 2 ani, de către OTDM, printr-un audit de
supraveghere.
Art. 12. — (1) Avizul de funcționare pentru unitățile de
tehnică medicală se emite în formatul prezentat în anexa
nr. 2 la prezentele norme metodologice, în două exemplare
originale, dintre care unul va fi înmânat unității solicitante
după achitarea taxei prevăzute la art. 41 alin. (1) din

11

Legea nr. 176/2000, cu modificările ulterioare, iar celălalt
va rămâne în evidența DGFIFAM.
(2) În avizul de funcționare al unității de tehnică
medicală se specifică următoarele:
a) toate activitățile desfășurate de unitatea de tehnică
medicală;
b) categoriile de dispozitive medicale care fac obiectul
activității unității de tehnică medicală;
c) producătorii pentru care unitatea de tehnică medicală
are calitatea de distribuitor;
d) producătorii pentru care unitatea de tehnică medicală
are calitatea de reprezentant autorizat.
(3) Specificațiile prevăzute la alin. (2) se consemnează
în aviz conform documentelor prezentate de unitatea de
tehnică medicală și/sau raportului întocmit de OTDM, după
caz.
Art. 13. — (1) Avizul de funcționare pentru unitățile de
tehnică medicală prevăzute la art. 4 lit. b)—e) este valabil
5 ani de la data emiterii acestuia, cu posibilitatea de a fi
reînnoit.
(2) Reînnoirea avizului de funcționare se face la cerere,
cu cel puțin 30 de zile înaintea expirării, și urmează
procedura de avizare prevăzută în prezentele norme
metodologice.
Art. 14. — (1) Unitățile de tehnică medicală au obligația
de a comunica DGFIFAM orice modificare ce intervine
după obținerea avizului de funcționare.
(2) Modificările prevăzute la alin. (1) se consemnează
într-o anexă la avizul de funcționare inițial și se
înregistrează în baza de date a Ministerului Sănătății.
(3) Anexele la avizul de funcționare se emit fără ca
solicitantul să plătească taxa prevăzută la art. 41 alin. (1)
din Legea nr. 176/2000, cu modificările ulterioare.
Art. 15. — Schimbarea sediului ori a denumirii unității
de tehnică medicală și înființarea/radierea de puncte de
lucru se consemnează în anexa la avizul de funcționare,
pe baza documentelor emise de registrul comerțului sau a
unui alt înscris oficial ori act normativ care să ateste
aceste modificări.
Art. 16. — Extinderea domeniului de activitate cu
activități de reparare, verificare și punere în funcțiune,
optică medicală, protezare sau înființarea de noi puncte de
lucru în care se desfășoară aceste activități se
consemnează în anexă pe baza raportului de audit întocmit
de OTDM.
Art. 17. — (1) Întreruperea temporară sau încetarea
activității unei unități de tehnică medicală se va comunica
în mod obligatoriu DGFIFAM în termen de 30 de zile de la
întreruperea temporară sau de la încetarea activității.
(2) În cazul cererii de încetare a activității, titularul va
depune originalul avizului la DGFIFAM în maximum 30 de
zile de la încetarea activității.
CAPITOLUL IV
Dispoziții tranzitorii și finale
Art. 18. — Avizele de funcționare emise până la data
intrării în vigoare a prezentului ordin rămân valabile până
la expirarea termenului de valabilitate înscris pe acestea.
Art. 19. — Până la înființarea OTDM prin reorganizarea
SVIAM, activitățile prevăzute în prezentul ordin să fie
executate de OTDM vor fi duse la îndeplinire de SVIAM.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 8/4.I.2005
ANEXA Nr. 1*)
la normele metodologice

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 8/4.I.2005

13
ANEXA Nr. 2*)
la normele metodologice

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 8/4.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 8/4.I.2005
MINISTERUL SĂNĂTĂȚII
Nr. 1.682 din 21 decembrie 2004

15

CASA NAȚIONALĂ DE ASIGURĂRI DE SĂNĂTATE
Nr. 611 din 17 decembrie 2004

ORDIN
privind modificarea și completarea Ordinului ministrului sănătății și al președintelui Casei
Naționale de Asigurări de Sănătate nr. 172/113/2004 pentru aprobarea derulării programelor și
subprogramelor de sănătate finanțate din bugetul de stat și din bugetul Fondului național unic de
asigurări sociale de sănătate în anul 2004
În temeiul prevederilor Legii bugetului de stat pe anul 2004 nr. 507/2003, ale Ordonanței de urgență a Guvernului
nr. 150/2002 privind organizarea și funcționarea sistemului de asigurări sociale de sănătate, cu modificările și completările
ulterioare, ale Hotărârii Guvernului nr. 743/2003 privind organizarea și funcționarea Ministerului Sănătății, ale Hotărârii
Guvernului nr. 1.498/2003 privind unele măsuri pentru asigurarea continuității tratamentului bolnavilor cuprinși în
programele de sănătate finanțate din bugetul Ministerului Sănătății și din bugetul Fondului național unic de asigurări
sociale de sănătate,
având în vedere Referatul de aprobare al Direcției generale de asistență medicală din cadrul Ministerului Sănătății
și al directorului general al Casei Naționale de Asigurări de Sănătate nr. OB. 14.904/CC. 6.838/2004,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Ordinul ministrului sănătății și al președintelui
Casei Naționale de Asigurări de Sănătate nr. 172/113/2004
pentru aprobarea derulării programelor și subprogramelor
de sănătate finanțate din bugetul de stat și din bugetul
Fondului național unic de asigurări sociale de sănătate în
anul 2004, publicat în Monitorul Oficial al României,
Partea I, nr. 214 și nr. 214 bis din 11 martie 2004, cu
modificările și completările ulterioare, se modifică și se
completează după cum urmează:
1. Activitățile subprogramului 2.12 îTransplant de
organe și țesuturi“ din anexa nr. II vor avea următorul
cuprins:
îActivități:
Testarea potențialilor receptori și înscrierea acestora pe
listele de așteptare, precum și a potențialilor donatori
Procurarea de organe și de țesuturi în vederea
efectuării procedurilor de transplant
Transportul de organe și transportul personalului
specializat pentru transplant de organe
Crearea și managementul Registrului Național de
Transplant
Ministrul sănătății,
Ovidiu Brînzan

Coordonarea activității de transplant
Reabilitarea infrastructurii clinicilor
Numărul de transplanturi efectuate pe tipuri:
— transplant renal — 158 (București 70, Cluj-Napoca 70,
Iași 14, Timișoara 4);
— transplant hepatic — 15 (București);
— transplant de cord — 20 (București 12, Târgu Mureș 8);
— transplant medular — 32 (Timișoara 15, Târgu Mureș 15,
București 2);
— transplant cornee — 300;
— transplant de os — 300“.
2. Anexa nr. III se modifică conform anexei care face
parte integrantă din prezentul ordin.
Art. II. — Direcțiile generale și direcțiile de specialitate
din cadrul Ministerului Sănătății, direcțiile de sănătate
publică, unitățile sanitare implicate, precum și direcțiile de
specialitate din cadrul Casei Naționale de Asigurări de
Sănătate vor duce la îndeplinire prevederile prezentului
ordin.
Art. III. — Prezentul ordin va fi publicat în Monitorul
Oficial al României, Partea I.
Președintele Casei Naționale de Asigurări de Sănătate,
Cristian Celea

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 8/4.I.2005
ANEXĂ*)
(anexa nr. III la Ordinul nr. 172/113/2004)

— mii lei —

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 8/4.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

