Anul 173 (XVII) — Nr. 920

PARTEA

I

LEGI, DECRETE, HOTĂRÂRI ȘI ALTE ACTE

Vineri, 14 octombrie 2005

SUMAR

Nr.

Pagina
LEGI ȘI DECRETE

265.

— Lege pentru ratificarea Acordului anual de
finanțare 2004 dintre România și Comisia
Comunităților Europene cu privire la Programul
special de aderare pentru agricultură și dezvoltare
rurală în România, semnat la Bruxelles
și, respectiv, la București la 12 mai 2005 .............

Acord anual de finanțare 2004 între România și Comisia
Comunităților Europene cu privire la Programul
special de aderare pentru agricultură și dezvoltare
rurală în România .....................................................
967.

— Decret privind promulgarea Legii pentru
ratificarea Acordului anual de finanțare 2004 dintre

Pagina
România și Comisia Comunităților Europene cu
privire la Programul special de aderare pentru
agricultură și dezvoltare rurală în România,
semnat la Bruxelles și, respectiv, la București la
12 mai 2005 ..............................................................

2

2–5

6

DECIZII ALE CURȚII CONSTITUȚIONALE
Decizia nr. 436 din 15 septembrie 2005 referitoare la
excepția de neconstituționalitate a prevederilor
art. 6 alin. (2) din Ordonanța de urgență a
Guvernului nr. 146/2002 privind formarea și
utilizarea resurselor derulate prin trezoreria statului

6–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 920/14.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului anual de finanțare 2004
dintre România și Comisia Comunităților Europene
cu privire la Programul special de aderare pentru agricultură
și dezvoltare rurală în România, semnat la Bruxelles
și, respectiv, la București la 12 mai 2005
Parlamentul României adoptă prezenta lege.
Articol unic. — Se ratifică Acordul anual de finanțare 2004 dintre
România și Comisia Comunităților Europene cu privire la Programul special
de aderare pentru agricultură și dezvoltare rurală în România, semnat la
Bruxelles și, respectiv, la București la 12 mai 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 265.

A C O R D A N U A L D E F I N A N Ț A R E 2004
între România și Comisia Comunităților Europene cu privire la Programul special de aderare
pentru agricultură și dezvoltare rurală în România
Guvernul României, acționând pentru și în numele României, denumit în continuare România, pe de o parte, și
Comisia Comunităților Europene, denumită în continuare Comisia, acționând pentru și în numele Comunității Europene,
denumită în continuare Comunitatea, pe de altă parte, denumite în continuare părți contractante,
având în vedere că:
1. un program special de aderare pentru agricultură și dezvoltare rurală (denumit în continuare SAPARD), care
prevede o contribuție financiară a Comunității, a fost stabilit prin Regulamentul Consiliului (CE) nr. 1.268/1999 privind
sprijinul Comunității în ceea ce privește măsurile de preaderare pentru agricultură și dezvoltare rurală în țările candidate
din Centrul și Estul Europei, în perioada de preaderare1), și modificat prin Regulamentul Consiliului (CE) nr. 2.008/2004
din data de 16 noiembrie 20042);
2. planul prezentat de România a fost aprobat ca program pentru agricultură și dezvoltare rurală prin Decizia
Comisiei Europene din 12 decembrie 2000, luată în conformitate cu art. 4 (5) din Regulamentul Consiliului (CE)
nr. 1.268/1999. Programul a fost (ultima dată) modificat prin Decizia din 17 septembrie 2004;
3. Acordul multianual de finanțare dintre Guvernul României și Comisie acționând în numele Comunității, modificat
ultima dată prin Acordul anual de finanțare 2003 dintre Guvernul României și Comisie acționând în numele Comunității
(denumit în continuare Acordul multianual de finanțare dintre România și Comunitate), a fost încheiat la 17 ianuarie 2002 și
prevede la art. 2 că angajamentul financiar al Comunității va fi stabilit în acordurile anuale de finanțare;
4. este necesar să fie stabilit angajamentul financiar al Comunității pentru anul 2004 în vederea realizării
Programului pentru agricultură și dezvoltare rurală în România, precum și a oricăror modificări ulterioare (denumit în
continuare Programul) și să fie prevăzută perioada de valabilitate a acestui angajament;
1)
2)

JO L 161, 26 iunie 1999, p. 87—93.
JO L 349, 25 noiembrie 2004, p. 12—13.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 920/14.X.2005

3

5. Consiliul European de la Copenhaga din decembrie 2002, aprobând roadmap-ul pentru România la propunerea
Comisiei3), a decis să crească resursele financiare destinate asistenței de preaderare și să stabilească un procent pentru
împărțirea alocărilor între țările nemembre, de 30% pentru Bulgaria și 70% pentru România. Acordarea acestor procente
ține cont de nevoile și de capacitatea de absorbție a fondurilor care fac obiectul asistenței menționate în primul
subparagraf al art. 15 din Regulamentul (CE) nr. 1.268/1999, precum și de criteriile pentru alocările financiare pentru
fiecare țară aplicantă, așa cum este stipulat în art. 7 (3) din acesta;
6. creșterea resurselor financiare a fost decisă de Parlamentul European și de Consiliu la 19 mai 2003, în
contextul ajustării perspectivelor financiare pentru extinderea Uniunii Europene (Decizia nr. 2003/429/CE)4);
7. la 19 iulie 2004 Consiliul a adoptat o decizie5) care stabilește cadrul general de abordare pentru realocarea
resurselor financiare disponibile pentru instrumentul SAPARD pentru România, astfel cum se prevede la art. 15 din
Regulamentul Consiliului (CE) nr. 1.268/1999;
8. art. 1 din Regulamentul Consiliului (CE) nr. 2.008/2004 care modifică Regulamentul Consiliului nr. 1.268/1999
a introdus noi limite cu privire la ratele de ajutor, aliniindu-le, de la 1 ianuarie 2004, la cele din zonele mai puțin
favorizate, aplicate în țările care au aderat la Uniunea Europeană la data de 1 mai 2004. În același timp au fost
introduse prevederi care permit acordarea de subvenții de natură să faciliteze accesul la credite acordate prin alte
instrumente, care nu trebuie luate în considerare la aplicarea acelor limite de ajutor. Astfel s-a înlăturat o posibilă
ambiguitate, acea modificare aplicându-se cu efect retroactiv pentru toate țările beneficiare;
9. Regulamentul Consiliului (CE) nr. 1.268/1999 a fost modificat prin Regulamentul (CE) nr. 769/20046) cu privire
la țările de orgine ale serviciilor, lucrărilor, mașinilor și bunurilor eligibile, care participă la licitații și contracte. Aceste țări
trebuie adăugate în lista țărilor enumerate la pct. 8, secțiunea F din anexa la Acordul multianual de finanțare. Mai mult
decât atât, lista trebuie adaptată ținându-se cont de faptul că unele dintre țările menționate la acest punct au aderat între
timp la Uniunea Europeană ca state membre;
10. în lumina experienței acumulate și a comentariilor făcute după semnarea Acordului multianual de finanțare
dintre România și Comunitate, este necesară efectuarea anumitor modificări la acesta;
11. este necesară modificarea, în consecință, a Acordului multianual de finanțare,
au convenit următoarele:
ARTICOLUL 1

ARTICOLUL 4

Obiectiv

Modificarea Acordului multianual de finanțare

Prezentul acord stabilește angajamentul financiar al
Comunității pentru România pentru anul 2004. De
asemenea, modifică Acordul multianual de finanțare semnat
la 2 februarie 2001, cu modificările ulterioare.

Acordul multianual de finanțare se modifică după cum
urmează:
1. În articolul 8, punctul de contact pentru România
este înlocuit cu următorul:
îMinisterul Agriculturii, Pădurilor și Dezvoltării Rurale
Direcția generală de dezvoltare rurală — Autoritatea de
Management pentru Programul SAPARD
Bd. Carol I nr. 24, sectorul 3
România — 020921 București
Telefon: +4021 3078 640
Fax:
+4021 3078 606
E-mail: Dorel.Condurat@maa.ro“
2. În secțiunea A:
— La articolul 3, al doilea paragraf va avea următorul
cuprins:
îRomânia va trebui să se asigure întotdeauna că
Responsabilul național cu autorizarea finanțării poartă
întreaga responsabilitate financiară și obligația pentru
fondurile primite din contribuția Comunității. Acesta va trebui
să transmită Comisiei un specimen de semnături ale tuturor
actorilor implicați în cererile de plată de la Comunitate,

ARTICOLUL 2
Angajament

Contribuția financiară a Comunității pentru anul 2004
este limitată la suma de 157.640.000 euro. Acest
angajament este valabil numai pentru execuția Programului,
modificat în conformitate cu Acordul multianual de finanțare
dintre România și Comunitate.
ARTICOLUL 3
Perioada angajamentului

Comisia va anula automat orice parte a angajamentului
la care se face referire în art. 2, care nu a fost
reglementată prin plată în cont sau pentru care nu s-a
primit o cerere de plată acceptabilă până la 31 decembrie
2006, cel mai târziu.
3)
4)
5)
6)

COM(2002)624 Final.
JO L 147, 14 iunie 2003, p. 25.
Decizia 2004/586/CE.
JO L 123, 27 aprilie 2004, p.1—3.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 920/14.X.2005

conform art. 9 din prezenta secțiune. Responsabilul
național cu autorizarea finanțării va fi punctul de contact
pentru informațiile financiare trimise între România și
Comisie.“
— La articolul 5, paragraful 7 va avea următorul
cuprins:
î7. În ceea ce privește investițiile în proiecte, cu
excepția celor în infrastructură care nu generează venit
net substanțial, Agenția SAPARD se va asigura că pentru
orice proiect din Program cumularea ajutorului public
acordat din toate sursele nu depășește 50% din totalul
costurilor eligibile. Măsurile pentru instruire sunt considerate
ca fiind capital uman și nu sunt investiții în scopurile
acestui paragraf.
Totuși, plafonul trebuie să fie:
(a) 55% pentru investițiile în exploatațiile agricole
realizate de către tinerii fermieri;
(b) 60% pentru investițiile în exploatațiile agricole din
zonele montane;
(c) 65% pentru investițiile în exploatațiile agricole din
zonele montane, realizate de către un tânăr fermier;
(d) 75% pentru investițiile din cadrul oricărei măsuri
unde Comisia consideră că există dezastre naturale
excepționale;
(e) 100% pentru investițiile în infrastructură care nu sunt
de natură să genereze un venit net substanțial;
(f) 100% pentru măsurile care pregătesc comunitățile
rurale să conceapă și să implementeze strategii de
dezvoltare rurală locală și strategii integrate de dezvoltare
rurală teritorială, de natură pilot, în cadrul limitelor [stabilite
prin art. 33 f) din Regulamentul Consiliului (CE)
nr. 1.257/1999].
În determinarea ratei ajutorului public, în scopul acestui
paragraf, nu se va lua în considerare ajutorul național de
natură să faciliteze accesul la finanțări acordate, fără
beneficiul oricărei contribuții comunitare prevăzute în
prezentul acord. Prevederile acestui subparagraf se vor
aplica începând cu 1 ianuarie 2000. România trebuie să
comunice Comisiei particularitățile acestor scheme de ajutor
național înainte de implementarea lor în cadrul prezentului
acord.
În orice caz, contribuția Comunității trebuie să fie
conformă cu plafoanele privind ratele de ajutor și cumulării
prevăzute pentru ajutorul de stat din Acordul european.“
Pentru Comisia Comunităților Europene,
Mariann Fischer Boel,
membru
José Manuel Silva Rodriguez,
director general pentru agricultură

7)

— La articolul 14, referința de la punctul 2.6 privind
manualul Comisiei, denumit îContracte de bunuri, servicii
și lucrări încheiate în cadrul cooperării comunitare pentru
țările terțe“, este înlocuită cu îReguli și proceduri pentru
contractele de servicii, bunuri și lucrări finanțate de la
bugetul Comunității Europene în contextul cooperării cu
țările terțe7)“.
Regulile stabilite în acest manual trebuie aplicate tuturor
procedurilor de achiziții publice inițiate de la intrarea în
vigoare a prezentului acord.
3. În secțiunea B:
— La articolul 4 paragraful 2, punctul (b) va avea
următorul cuprins:
î(b) Impozite, taxe vamale și taxe de import.“
Aceste prevederi trebuie aplicate contractelor încheiate
între Agenția SAPARD și beneficiarii finali de la data intrării
în vigoare a prezentului acord.
4. În secțiunea D:
Un nou Formular D-3 privind identificarea financiară este
atașat ca anexă la prezentul acord.
5. În secțiunea F:
— Textul punctului 8 va avea următorul cuprins:
îAlbania, Bosnia și Herțegovina, Bulgaria, Croația,
România, Turcia, Republica Federală Iugoslavia și fosta
Republică Iugoslavă Macedonia.“
ARTICOLUL 5
Intrarea în vigoare

Prezentul acord va intra în vigoare la data la care
ambele părți contractante își vor fi notificat reciproc
îndeplinirea tuturor formalităților necesare pentru încheierea sa.
ARTICOLUL 6
Semnarea

Prezentul acord va fi eliberat în două exemplare, în
limbile engleză și română, fiecare dintre acestea fiind
autentice. Totuși, în cazul apariției unor divergențe între
cele două texte, cel în limba engleză prevalează.
Încheiat la Bruxelles și, respectiv, la București la 12 mai
2005.
Pentru România,
Gheorghe Flutur,
ministrul agriculturii, pădurilor și dezvoltării rurale

C(2003)697/3.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 920/14.X.2005

5
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 920/14.X.2005
PREȘEDINTELE ROMÂNIEI

DECRET
privind promulgarea Legii pentru ratificarea Acordului anual
de finanțare 2004 dintre România și Comisia Comunităților
Europene cu privire la Programul special de aderare
pentru agricultură și dezvoltare rurală în România,
semnat la Bruxelles și, respectiv,
la București la 12 mai 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului anual
de finanțare 2004 dintre România și Comisia Comunităților Europene cu
privire la Programul special de aderare pentru agricultură și dezvoltare
rurală în România, semnat la Bruxelles și, respectiv, la București la 12 mai
2005 și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 967.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 436
din 15 septembrie 2005

referitoare la excepția de neconstituționalitate a prevederilor art. 6 alin. (2)
din Ordonanța de urgență a Guvernului nr. 146/2002
privind formarea și utilizarea resurselor derulate prin trezoreria statului
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 6 alin. (2) din Ordonanța de urgență a
Guvernului nr. 146/2002 privind formarea și utilizarea
resurselor derulate prin trezoreria statului, excepție ridicată
de Societatea Comercială îDealul Mare“ — S.R.L.
Sighișoara în Dosarul nr. 1.412/2004 al Judecătoriei
Sighișoara.
La apelul nominal se constată lipsa părților, față de care
procedura de citare este legal îndeplinită.

Reprezentantul Ministerului Public pune concluzii de
respingere a excepției de neconstituționalitate, întrucât
consideră că prevederile de lege criticate ca fiind
neconstituționale nu încalcă dispozițiile art. 44 alin. (1) și
(2) teza întâi și ale art. 136 alin. (5) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2005, pronunțată în
Dosarul nr. 1.412/2004, Judecătoria Sighișoara a sesizat
Curtea Constituțională cu excepția de neconstituționalitate
a art. 6 alin. (2) din Ordonanța de urgență a Guvernului
nr. 146/2002 privind formarea și utilizarea resurselor
derulate prin trezoreria statului, aprobată cu modificări
prin Legea nr. 201/2003, cu modificările și completările
ulterioare.
Excepția a fost ridicată de Societatea Comercială
îDealul Mare“ — S.R.L. Sighișoara într-o cauză având ca

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 920/14.X.2005
obiect soluționarea plângerii contravenționale formulate de
aceasta împotriva procesului-verbal de constatare și
sancționare a unei contravenții aplicate în temeiul
ordonanței criticate.
În motivarea excepției de neconstituționalitate se
susține că art. 6 alin. (2) din Ordonanța de urgență a
Guvernului nr. 146/2002 încalcă prevederile constituționale
ale îart. 1 alin. (1) și (2)“, referitoare la garantarea și
ocrotirea proprietății private și a creanțelor împotriva
statului, în mod egal, indiferent de titular, precum și ale
art. 136 alin. (5), privind inviolabilitatea proprietății private,
în condițiile legii organice, prin aceea că instituie o ordine
expresă de utilizare a unor disponibilități bănești care
aparțin societății comerciale. Contrar art. 480 din Codul
civil, potrivit căruia îProprietatea este dreptul ce are cineva de
a se bucura și de a dispune de un lucru în mod exclusiv și
absolut“, deși sumele de bani prevăzute de textul de lege
criticat sunt proprietatea societății comerciale, ele nu pot fi
utilizate în concordanță cu propriile nevoi ale acesteia. Mai
mult, nerespectarea dispozițiilor de lege menționate este
sancționată cu amendă contravențională.
Judecătoria Sighișoara apreciază că art. 6 alin. (2) din
ordonanța criticată este chiar în sensul dispozițiilor
constituționale și legale invocate ca fiind încălcate, adică în
sensul exercitării prerogativelor dreptului de proprietate
privată asupra unor bunuri mobile, în condițiile legii.
Așadar, consideră că excepția de neconstituționalitate
ridicată ar trebui respinsă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că îordinea stabilită la art. 6
alin. (2) din ordonanța de urgență criticată nu aduce, în
nici un fel, atingere proprietății, iar această ordine în
utilizarea prioritară a disponibilităților bănești este
consacrată la nivel de principiu în legislație, fiind vorba
despre plata drepturilor salariale, precum și a obligațiilor
către bugetul de stat“. Mai arată că acest text de lege
este în concordanță și cu prevederile art. 41 din
Constituție, referitoare la drepturile și libertățile
fundamentale privind munca și protecția socială a muncii.
În concluzie, excepția de neconstituționalitate ridicată este
neîntemeiată.
Avocatul Poporului apreciază că dispozițiile de lege ce
fac obiectul excepției de neconstituționalitate, care stabilesc
condițiile în care agenții economici sau alte persoane
juridice împuternicite de aceștia pot utiliza sumele încasate
în conturile deschise la unitățile trezoreriei statului, nu sunt
contrare prevederilor constituționale invocate ca fiind
încălcate.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile

7

Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
prevederile art. 6 alin. (2) din Ordonanța de urgență a
Guvernului nr. 146/2002 privind formarea și utilizarea
resurselor derulate prin trezoreria statului, publicată în
Monitorul Oficial al României, Partea I, nr. 824 din
14 noiembrie 2002, aprobată cu modificări prin Legea
nr. 201/2003, publicată în Monitorul Oficial al României,
Partea I, nr. 351 din 22 mai 2003, cu modificările și
completările ulterioare, al căror cuprins este următorul:
îAgenții economici sau alte persoane juridice împuternicite de
aceștia vor utiliza sumele încasate în conturile deschise la
unitățile trezoreriei statului, prevăzute la alin. (1), în următoarea
ordine: pentru achitarea drepturilor de natură salarială, prin
transferul sumelor aferente în conturile deschise la bănci, cu
excepția impozitelor și contribuțiilor aferente acestora, pentru
achitarea obligațiilor către bugetul de stat și celelalte bugete,
iar sumele rămase disponibile pot fi virate în conturile deschise
la bănci.“
În opinia autorului excepției, aceste dispoziții de lege
încalcă prevederile constituționale ale îart. 1 alin. (1) și (2)“
și ale art. 136 alin. (5). În legătură cu invocarea art. 1
alin. (1) și (2) din Constituție, din criticile formulate rezultă
că în realitate acestea vizează încălcarea art. 44 alin. (1)
și (2) teza întâi din Legea fundamentală. Textele din
Constituție menționate prevăd:
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. [...].“
De asemenea, autorul excepției consideră că textul de
lege criticat este contrar și art. 480 din Codul civil, potrivit
căruia îProprietatea este dreptul ce are cineva de a se bucura
și de a dispune de un lucru în mod exclusiv și absolut“.
Examinând excepția de neconstituționalitate ridicată,
Curtea reține următoarele:
În esență, critica constă în susținerea potrivit căreia
instituirea ordinii exprese de utilizare a unor disponibilități
bănești încasate în conturile trezoreriei statului face
imposibilă utilizarea lor în concordanță cu nevoile societății
comerciale, deși acele sume sunt proprietatea acesteia.
În legătură cu aceste susțineri Curtea constată că
Ordonanța de urgență a Guvernului nr. 146/2002 cuprinde
dispoziții referitoare la derularea operațiunilor de încasări și
plăți privind fonduri publice prin trezoreria statului, care
este definită de art. 1 din ordonanță ca fiind îun sistem
unitar și integrat prin care statul asigură efectuarea
operațiunilor de încasări și plăți privind fonduri publice, inclusiv
cele privind datoria publică, și a altor operațiuni ale statului, în
condiții de siguranță și în conformitate cu dispozițiile legale în
vigoare“. Adoptarea ordonanței a fost determinată de
necesitatea revizuirii cadrului legislativ în activitatea de
gestionare a banului public, în principal, sub aspecte

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 920/14.X.2005

privind resursele temporare aflate în contul curent general
al trezoreriei statului și a resurselor publice în general,
rezolvarea situațiilor critice în cazul golurilor temporare de
casă și reflectarea fidelă a fluxurilor financiare determinate
de aceste activități într-un buget al trezoreriei, creându-se
bazele pentru o administrare mai eficientă a resurselor
publice în condiții de risc minim. Ordonanța cuprinde și
dispoziții referitoare la administrarea resurselor contului
curent general al trezoreriei statului, între care și cele ale
art. 6 alin. (1), potrivit cărora îInstituțiile publice, indiferent
de sistemul de finanțare, au obligația să vireze sumele
reprezentând contravaloarea bunurilor achiziționate, serviciilor
prestate sau lucrărilor executate în conturile agenților
economici beneficiari, deschise la unitățile trezoreriei statului în
a căror rază aceștia sunt înregistrați fiscal“. Doar cu privire la
sumele încasate în condițiile prevăzute de acest alineat, iar
nu și cu privire la alte sume încasate în alte conturi,
dispune alin. (2) al art. 6 din ordonanța criticată, prin
stabilirea ordinii de utilizare, și anume: î[...] pentru achitarea
drepturilor de natură salarială, [...], pentru achitarea obligațiilor
către bugetul de stat și celelalte bugete, iar sumele rămase
disponibile pot fi virate în conturile deschise la bănci.“ Așadar,
aceste dispoziții care vizează ordinea de utilizare de către
agenții economici sau persoanele juridice împuternicite de

ele a sumelor menționate corespund cadrului general de
reglementare a activității de gestionare a banului public, în
condiții de risc minim. Față de cele arătate, Curtea nu
poate reține, așa cum susține autorul excepției, că art. 6
alin. (2) din ordonanța de urgență a Guvernului contravine
art. 44 și 136 din Constituție, întrucât acest text de lege
nu cuprinde prevederi care să afecteze dreptul de
proprietate al agenților economici enunțați asupra sumelor
menționate, ci prevede doar ordinea în care ele vor fi
utilizate și fără nici o referire cu privire la sumele încasate
în conturile deschise la bănci. De altfel, potrivit art. 44
alin. (1) și art. 136 alin. (5) din Constituție, condițiile și
limitele exercitării dreptului de proprietate privată se
stabilesc prin lege, iar ordonanța criticată este o asemenea lege.
În legătură cu susținerile referitoare la contrarietatea
prevederilor de lege criticate cu art. 480 din Codul civil,
Curtea constată că nici această critică nu poate fi reținută,
întrucât, potrivit art. 2 alin. (2) din Legea nr. 47/1992
privind organizarea și funcționarea Curții Constituționale,
sunt neconstituționale legile, tratatele internaționale,
regulamentele Parlamentului și ordonanțele Guvernului
î[...] care încalcă dispozițiile sau principiile Constituției“ și
nicidecum cele cuprinse într-o altă lege.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 alin. (2) din Ordonanța de urgență a Guvernului
nr. 146/2002 privind formarea și utilizarea resurselor derulate prin trezoreria statului, excepție ridicată de Societatea
Comercială îDealul Mare“ — S.R.L. Sighișoara în Dosarul nr. 1.412/2004 al Judecătoriei Sighișoara.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 920/14.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063327]
ISSN 1453—4495

PDF compression, OCR, web-optimization with CVISION's PdfCompressor

