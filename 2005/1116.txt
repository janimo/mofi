Anul 173 (XVII) — Nr. 1.116

PARTEA

I

LEGI, DECRETE, HOTĂRÂRI ȘI ALTE ACTE

Luni, 12 decembrie 2005

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 538 din 18 octombrie 2005 referitoare la
excepția de neconstituționalitate a dispozițiilor
art. 55 alin. 1 din Codul familiei .............................

174.

— Ordin al președintelui Agenției Naționale pentru
Resurse Minerale pentru aprobarea Instrucțiunilor
tehnice privind expertizarea documentațiilor de
evaluare a resurselor/rezervelor minerale ...............

9–10

— Ordin al președintelui Agenției Naționale pentru
Resurse Minerale pentru aprobarea Instrucțiunilor
tehnice privind conținutul-cadru al Planului de
dezvoltare a exploatării resurselor/rezervelor
minerale ....................................................................

10–12

— Ordin al președintelui Agenției Naționale pentru
Resurse Minerale pentru aprobarea Instrucțiunilor
tehnice privind conținutul-cadru al Documentației
cu calculul resurselor/rezervelor minerale ...............

13–15

178.

— Ordin al președintelui Agenției Naționale pentru
Resurse Minerale privind aprobarea unei licențe
de concesiune pentru explorare...............................

15

179.

— Ordin al președintelui Agenției Naționale pentru
Resurse Minerale pentru aprobarea Instrucțiunilor
tehnice privind condițiile de eliberare a permiselor
de prospecțiune .........................................................

15–16

2–3

— Opinie separată la Decizia nr. 538 din 18 octombrie
2005 privind excepția de neconstituționalitate a
prevederilor art. 55 alin. 1 din Codul familiei.........

4

Decizia nr. 539 din 18 octombrie 2005 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......

4–6

HOTĂRÂRI ALE GUVERNULUI ROMÂNIEI
1.088. — Hotărâre privind aprobarea indicatorilor tehnicoeconomici ai obiectivului de investiții îReabilitare și
modernizarea serviciilor de apă și canalizare în
municipiul Baia Mare“, cuprins în Programul ISPA

176.

177.

7

DECIZII ALE PRIMULUI-MINISTRU
497. — Decizie pentru modificarea și completarea
Deciziei primului-ministru nr. 397/2005 privind
aprobarea Regulamentului de organizare
și funcționare a Inspectoratului de Stat în
Construcții — I.S.C. ..................................................

Pagina

7–9

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.116/12.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 538
din 18 octombrie 2005

referitoare la excepția de neconstituționalitate a dispozițiilor art. 55 alin. 1 din Codul familiei
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 55 alin. 1 din Codul familiei, excepție
ridicată de Petru Ungur în Dosarul nr. 8.202/2004 al
Judecătoriei Târgu Mureș.
La apelul nominal lipsesc părțile, față de care procedura
de citare este legal îndeplinită.
La dosar apărătorul părții Petru Ungur a depus o cerere
prin care solicită judecarea în lipsă.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, apreciind că
se impune menținerea jurisprudenței anterioare a Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 25 martie 2005 pronunțată în
Dosarul nr. 8.202/2004, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 55 alin. 1 din Codul familiei, excepție
ridicată de Petru Ungur într-o cauză având ca obiect
majorarea pensiei de întreținere.
În motivarea excepției de neconstituționalitate autorul
acesteia apreciază că dispozițiile art. 55 alin. 1 din Codul
familiei încalcă prevederile art. 16 alin. (1) din Constituție,
deoarece creează o situație de inegalitate între tatăl
copilului și celelalte categorii de persoane care pot exercita
acțiunea în tăgăduirea paternității. În condițiile în care prin
Decizia Curții Constituționale nr. 349 din 19 decembrie
2001 a fost admisă excepția de neconstituționalitate
referitoare la dispozițiile art. 54 alin. 2 din Codul familiei,
înlăturându-se inegalitatea în ceea ce privește persoanele
care pot exercita acțiunea în tăgăduirea paternității, s-a
creat o inegalitate cu privire la termenul în care poate fi
promovată aceasta. Astfel, pentru mamă și pentru copil
acțiunea este imprescriptibilă, în timp ce pentru tată
termenul este de 6 luni de la data la care acesta a luat
cunoștință despre nașterea copilului, conform art. 55 alin. 1
din Codul familiei.
Pe de altă parte, textul de lege criticat creează un
regim discriminatoriu între tatăl copilului născut în timpul

căsătoriei și tatăl copilului din afara căsătoriei, deoarece
primul are la dispoziție acțiunea în tăgăduirea paternității
prescriptibilă în termen de 6 luni, în timp ce tatăl copilului
din afara căsătoriei poate promova acțiune în contestarea
recunoașterii paternității care este imprescriptibilă.
Finalitatea celor două acțiuni fiind identică, regimul juridic
diferențiat nu se justifică.
Judecătoria Târgu Mureș apreciază că excepția de
neconstituționalitate este neîntemeiată, deoarece stabilirea
caracterului imprescriptibil al dreptului tatălui de a contesta
paternitatea ar crea o stare de incertitudine permanentă în
ceea ce privește filiația copilului, afectând astfel drepturile
sale legale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens apreciază că, îîn lipsa
unei prevederi exprese care să vină în întâmpinarea“
Deciziei Curții Constituționale nr. 349 din 19 decembrie
2001, sunt posibile două interpretări. Astfel, fie se
consideră aplicabilă regula generală a imprescriptibilității
acțiunii nepatrimoniale, fie se aplică și în cazul acțiunii
exercitate de copil sau de mama acestuia termenul de
prescripție de 6 luni prevăzut în art. 55 alin. 1 din Codul
familiei.
Pentru a nu contraveni principiului constituțional al
egalității în drepturi a persoanelor aflate în situații juridice
similare, trebuie acceptat că termenul de prescripție este
tot de 6 luni și în cazul acțiunii promovate de mamă ori
de copil. Revine judecătorului rolul ca până la intervenția
legiuitorului, în ceea ce privește data de la care începe să
curgă termenul de prescripție, să aplice regula generală
înscrisă în art. 7 alin. (1) din Decretul nr. 167/1958, potrivit
căreia îprescripția începe să curgă de la data când se naște
dreptul la acțiune [...]“.
Avocatul Poporului apreciază că textul de lege criticat
este constituțional, întrucât instituirea unui termen de
prescripție de 6 luni pentru introducerea acțiunii în
tăgăduirea paternității nu este de natură a încălca principiul
egalității în drepturi, ci este justificată de apărarea
interesului copilului.
Nu poate fi susținută existența unui tratament
discriminatoriu aplicat tatălui copilului născut în timpul
căsătoriei în raport cu cel aplicat tatălui copilului din afara
căsătoriei — în primul caz termenul de introducere al
acțiunii fiind limitat, iar în cel de-al doilea caz acțiunea fiind
imprescriptibilă — deoarece aceste situații juridice nu sunt
identice și nici similare. Astfel, pentru tatăl copilului născut
în timpul căsătoriei operează prezumția de paternitate, pe

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005
când filiația față de tatăl copilului din afara căsătoriei se
stabilește prin recunoaștere voluntară sau hotărâre
judecătorească.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și celor ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 55 alin. 1 din Codul familiei, republicat în
Buletinul Oficial, Partea I, nr. 13 din 18 aprilie 1956, cu
modificările ulterioare, care au următorul conținut: îAcțiunea
în tăgăduirea paternității se prescrie în termen de șase luni de
la data când tatăl a cunoscut nașterea copilului.“
Autorul excepției de neconstituționalitate consideră că
dispozițiile legale criticate încalcă prevederile art. 16
alin. (1) din Constituție potrivit cărora îCetățenii sunt egali în
fața legii și a autorităților publice, fără privilegii și fără
discriminări“.
Examinând excepția de neconstituționalitate ridicată,
Curtea constată că dispozițiile art. 55 alin. 1 din Codul
familiei au mai făcut obiectul controlului de
constituționalitate. Prin deciziile nr. 453 din 2 decembrie
2003, publicată în Monitorul Oficial al României, Partea I,
nr. 51 din 21 ianuarie 2004, și nr. 390 din 12 iulie 2005,
publicată în Monitorul Oficial al României, Partea I, nr. 749
din 17 august 2005, respingând excepțiile, Curtea a reținut
că din textul de lege criticat nu rezultă un regim
discriminatoriu între copilul născut în timpul căsătoriei,
mama copilului și tatăl acestuia, în privința termenului de
exercitare a acțiunii în tăgăduirea paternității.
Art. 55 alin. 1 din Codul familiei reglementează termenul
în care tatăl copilului născut în timpul căsătoriei poate să
introducă acțiune în tăgăduirea paternității, fără să cuprindă

3

nici o precizare cu privire la termenul în care această
acțiune ar putea fi introdusă de mama copilului sau de
copilul născut în timpul căsătoriei, ceea ce se explică prin
modul în care legiuitorul a conceput regimul filiației față de
tată. Astfel, prin art. 53 alin. 1 din Codul familiei s-a
instituit o prezumție legală în sensul că paternitatea
copilului născut în timpul căsătoriei aparține soțului mamei,
cu consecința prevăzută în art. 54 alin. 2 din același cod,
și anume că acțiunea în tăgăduirea paternității poate fi
pornită numai de soț. În legătură cu dispozițiile art. 54
alin. 2 din Codul familiei prin Decizia nr. 349 din
19 decembrie 2001 (publicată în Monitorul Oficial al
României, Partea I, nr. 240 din 10 aprilie 2002), Curtea
Constituțională
a
constatat
că
acestea
sunt
neconstituționale în măsura în care nu recunosc decât
tatălui, iar nu și mamei și copilului născut în timpul
căsătoriei, dreptul de a porni acțiunea în tăgăduirea
paternității. Ca efect al acestei decizii a Curții, regimul
juridic al filiației față de tată, și anume recunoașterea
dreptului mamei și al copilului născut în timpul căsătoriei
de a introduce acțiune în tăgăduirea paternității, nu a
suferit însă nici o modificare în privința prescriptibilității
acțiunii intentate de tatăl copilului și nici nu a fost
completat cu dispoziții legale prin care să se stabilească
termenul în care acțiunea poate fi exercitată de mamă sau
de copil. Astfel, în absența unei dispoziții legale prin care
să se stabilească termenul în care acțiunea în tăgăduirea
paternității poate fi pornită de mamă sau de copil, Curtea
nu are posibilitatea să constate existența vreunei
discriminări, rămânând în competența instanței de judecată
să facă interpretarea și aplicarea corectă a legii.
Curtea nu poate primi nici susținerea autorului excepției
privind tratamentul discriminator aplicat titularului acțiunii în
tăgăduirea paternității în raport cu titularul acțiunii în
contestarea recunoașterii de paternitate — în primul caz
aceasta fiind supusă prescripției, în cel de al doilea caz
fiind imprescriptibilă —, dat fiind că cele două situații
juridice invocate nu sunt identice și nici similare, astfel că
reglementarea lor diferită nu contravine prevederilor art. 16
alin. (1) din Constituția României.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. 1 din Codul familiei, excepție ridicată de
Petru Ungur în Dosarul nr. 8.202/2004 al Judecătoriei Târgu Mureș.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.116/12.XII.2005
OPINIE SEPARATĂ

la Decizia nr. 538 din 18 octombrie 2005
privind excepția de neconstituționalitate a prevederilor art. 55 alin. 1 din Codul familiei
Fără a nega în totalitate argumentele aduse de
majoritatea judecătorilor Curții pentru respingerea excepției
de neconstituționalitate, considerăm că art. 55 alin. 1 din
Codul familiei contravine dispozițiilor art. 16 alin. (1) din
Constituție. Prevederile art. 55 alin. 1 au mai fost supuse
controlului de constituționalitate. Astfel, prin Decizia nr. 453
din 2 decembrie 2003 (cu opinie separată) și Decizia
nr. 390 din 12 iulie 2005, Curtea, cu majoritate de voturi, a
respins excepția, constatând că din textul de lege criticat
nu rezultă un regim discriminatoriu între copilul născut în
timpul căsătoriei, mama copilului și soțul acesteia, în
privința termenului de exercitare a acțiunii în tăgada
paternității.
Printr-o altă decizie, și anume nr. 349 din 12 decembrie
2001, Curtea a admis posibilitatea ca, alături de soțul
mamei copilului, mama și copilul să poată formula acțiune
în tăgada paternității, declarând, astfel, neconstituțional
art. 54 alin. 2 din Codul familiei, raportat la art. 16 alin. (1)
din Constituție.
În urma constatării neconstituționalității art. 54 alin. 2 din
Codul familiei, consecința firească ar fi fost declararea ca
neconstituțional și a art. 55 alin. 1 din Codul familiei, care
prevede doar termen de prescripție în ceea ce privește

dreptul la acțiune al soțului mamei copilului, și anume
6 luni de la data când acesta a aflat de naștere, fără a
se prevedea nimic cu privire la dreptul la acțiune, când
titulari sunt mama sau copilul. Din necorelarea celor două
texte de lege rezultă că în privința mamei și a copilului își
găsește aplicare dreptul comun privind dreptul la acțiune
având ca obiect un drept personal nepatrimonial, în sensul
că acțiunea este imprescriptibilă. Se creează, astfel, o
inegalitate juridică evidentă între titularii dreptului la acțiune în
tăgada paternității. Pentru mamă și copil se aplică regula —
imprescriptibilitatea, iar pentru soțul mamei copilului,
termenul special de prescripție, de 6 luni, ce reprezintă
excepția.
În aceste condiții, este evidentă încălcarea art. 16
alin. (1) din Constituție, între titularii dreptului la acțiune în
tăgada paternității existând diferențieri de tratament juridic,
cu toate că se află în situații juridice identice.
Fiind vorba de un drept personal nepatrimonial, acțiunea
în tăgada paternității ar urma să fie imprescriptibilă sau
legiuitorul să reglementeze același termen special de
prescripție pentru toți titularii dreptului la acțiune, indiferent
dacă acesta ar curge de la date diferite.

Judecător,
prof. univ. dr. Aspazia Cojocaru

CURTEA CONSTITUȚIONALĂ

D E C I Z I A Nr. 539
din 18 octombrie 2005

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială îFelvio Prod“ —
S.R.L. din Bucovăț în Dosarul nr. 25.538/2004 al
Judecătoriei Craiova.
La apelul nominal lipsesc părțile, față de care procedura
de citare este legal îndeplinită.
La dosar autorul excepției a depus o cerere de
amânare a judecării cauzei în vederea angajării unui
apărător.

Reprezentantul Ministerului Public pune concluzii de
respingere a cererii de amânare, arătând că aceasta nu
îndeplinește condițiile art. 156 alin. 1 din Codul de
procedură civilă.
Curtea, în temeiul art. 14 din Legea nr. 47/1992 privind
organizarea și funcționarea Curții Constituționale și al
art. 156 alin. 1 din Codul de procedură civilă, respinge
cererea de amânare.
Președintele dispune să se facă apelul și în dosarele
nr. 487 D/2005 și nr. 550 D/2005, având ca obiect aceeași
excepție de neconstituționalitate, ridicată de Societatea
Comercială îSirtech“ — S.R.L. din Lugoj în Dosarul
nr. 1.189/2005 al Judecătoriei Lugoj și de Adela Samoilă și
Jănică Samoilă în Dosarul nr. 356/2005 al Judecătoriei
Săveni.
La apelul nominal în dosarele nr. 487 D/2005 și
nr. 550 D/2005 lipsesc părțile, față de care procedura de
citare este legal îndeplinită.
În Dosarul nr. 487 D/2005, partea Administrația Finanțelor
Publice a Municipiului Lugoj a depus un memoriu prin care
solicită respingerea excepției de neconstituționalitate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005
În Dosarul nr. 550 D/2005, partea Banca Comercială
Română — Sucursala Botoșani, Agenția Săveni a depus o
întâmpinare prin care solicită respingerea excepției de
neconstituționalitate.
Curtea, din oficiu, pune în discuție conexarea dosarelor
sus-menționate, având în vedere obiectul identic al
excepțiilor ridicate.
Reprezentantul Ministerului Public este de acord cu
conexarea.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 487 D/2005
și nr. 550 D/2005 la Dosarul nr. 353 D/2005, care este
primul înregistrat.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, apreciind că se impune menținerea
jurisprudenței anterioare a Curții Constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 11 aprilie 2005, din 26 mai 2005 și
din 9 iunie 2005, pronunțate în dosarele nr. 25.538/2004,
nr. 1.189/2005 și nr. 356/2005, Judecătoria Craiova,
Judecătoria Lugoj și Judecătoria Săveni au sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată de Societatea Comercială îFelvio Prod“ —
S.R.L. din Bucovăț, de Societatea Comercială îSirtech“ —
S.R.L. din Lugoj și de Adela Samoilă și Jănică Samoilă în
cauze ce au ca obiect contestații la executare.
În motivarea excepției de neconstituționalitate autorii
susțin că textul de lege criticat încalcă prevederile art. 16
alin. (1), art. 20 alin. (2), art. 21, art. 24 alin. (1), art. 44
alin. (2) teza întâi și ale art. 53 alin. (1) din Constituție. În
acest sens arată că art. 403 alin. 1 din Codul de
procedură civilă aduce atingere dispozițiilor art. 16 alin. (1)
din Constituție, deoarece legiuitorul, lăsând la aprecierea
instanței de judecată stabilirea cuantumului cauțiunii, a
instituit o situație de inegalitate în fața legii. Astfel, pentru
situații similare în ceea ce privește cuantumul creanțelor,
se impun contestatorilor cauțiuni al căror cuantum diferă în
funcție de persoana contestatorului, existând posibilitatea
de a se crea unui debitor o situație mai favorabilă sau mai
împovărătoare față de un alt debitor cu aceeași datorie.
Condiționarea admisibilității cererii de suspendare a
executării silite — prin același text legal — de depunerea
unei cauțiuni al cărei cuantum este lăsat la libera apreciere
a instanței de judecată constituie o încălcare a accesului
liber la justiție, consacrat prin dispozițiile art. 21 din
Constituție, drept care trebuie respectat nu numai în ce
privește cererea introductivă, dar și cu privire la celelalte
cereri ale părților.
În opinia autorilor excepției exercițiul acestui drept nu
poate fi supus nici unei condiționări, deoarece îstatul este
ținut să ocrotească în egală măsură drepturile și interesele
legitime ale tuturor titularilor“.
Prin fixarea cauțiunii, instanța poate aprecia în mod
arbitrar asupra cuantumului acesteia, impunând o barieră
financiară artificială, care contravine art. 24 și 53 din
Constituție.
În litigiile în materie fiscală suspendarea executării silite
nu ar trebui condiționată de depunerea unei cauțiuni,
deoarece titlul executoriu nu emană de la o instanță

5

judecătorească, motiv pentru care legalitatea sa nu a putut
fi verificată de către un organ independent și imparțial.
De asemenea, debitorul se poate afla în imposibilitate
obiectivă de a achita cauțiunea dacă are conturile poprite.
Autorii excepției apreciază că cele statuate prin Decizia
Curții Constituționale nr. 40 din 29 ianuarie 2004 sunt
valabile și în prezenta cauză, așa încât se impune
admiterea excepției de neconstituționalitate ridicate.
Judecătoria Craiova consideră că excepția de
neconstituționalitate este neîntemeiată. În acest sens arată
că, prin reglementarea expresă a cazurilor în care este
obligatorie cauțiunea, legiuitorul a urmărit să prevină
abuzurile procesuale, asigurând dezdăunarea creditorului
pentru pagubele rezultate din folosirea unor mijloace
procesuale menite să amâne executarea unui act sau
indisponibilizarea bunurilor aparținând debitorului.
Prin textul de lege a cărui neconstituționalitate se invocă
nu se instituie diferențe de tratament juridic, privilegii sau
discriminări, finalitatea cauțiunii constituind-o despăgubirea
intimatului pentru eventualele pagube suferite.
Judecătoria Lugoj apreciază că excepția de
neconstituționalitate este neîntemeiată.
Judecătoria Săveni apreciază că excepția de
neconstituționalitate este neîntemeiată, textele de lege
criticate fiind în deplină concordanță cu prevederile
constituționale invocate de autorul excepției.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că dispozițiile art. 403 alin. 1
din Codul de procedură civilă, care condiționează
admisibilitatea cererii de suspendare a executării silite de
depunerea unei cauțiuni, trebuie privite în contextul
reglementării unitare conținute de art. 403 din acest act
normativ, prin care se urmărește evitarea abuzului
procesual și garantarea accesului liber la justiție. Invocă, în
acest sens, jurisprudența anterioară a Curții Constituționale,
respectiv Decizia nr. 227 din 18 mai 2004, publicată în
Monitorul Oficial al României, Partea I, nr. 482 din 28 mai
2004, și Decizia nr. 108 din 22 februarie 2005, publicată în
Monitorul Oficial al României, Partea I, nr. 238 din
22 martie 2005.
Avocatul Poporului consideră că textul de lege criticat
este constituțional, făcând trimitere la jurisprudența
anterioară a Curții Constituționale, respectiv deciziile nr. 8
din 14 ianuarie 2003, nr. 55 din 6 februarie 2003, nr. 361
din 30 septembrie 2003, nr. 488 din 16 decembrie 2003 și
nr. 563 din 16 decembrie 2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.116/12.XII.2005

Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
introduse prin art. I pct. 156 din Ordonanța de urgență a
Guvernului nr. 138/2000, publicată în Monitorul Oficial al
României, Partea I, nr. 479 din 2 octombrie 2000, dispoziții
care au următorul conținut: îPână la soluționarea contestației
la executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în
care legea dispune altfel.“
Autorii excepției susțin că textul dedus controlului
încalcă prevederile art. 16 alin. (1), art. 20 alin. (2),
art. 21, art. 24 alin. (1), art. 44 alin. (2) teza întâi și ale
art. 53 alin. (1) din Constituție, care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.“;
— Art. 24 alin. (1): îDreptul la apărare este garantat.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“
Examinând excepția, Curtea constată că dispozițiile
art. 403 alin. 1 din Codul de procedură civilă au mai fost
supuse controlului de constituționalitate, soluția adoptată
fiind de fiecare dată aceeași, și anume că sunt
constituționale.
În acest sens menționăm deciziile nr. 150 din 9 mai
2002, publicată în Monitorul Oficial al României, Partea I,
nr. 508 din 15 iulie 2002, nr. 346 din 18 septembrie 2003,
publicată în Monitorul Oficial al României, Partea I, nr. 751
din 27 octombrie 2003, și nr. 67 din 24 februarie 2004,
publicată în Monitorul Oficial al României, Partea I, nr. 205
din 9 martie 2004.

În motivarea acestei soluții Curtea a reținut, în esență,
că dispozițiile art. 403 alin. 1 din Codul de procedură civilă
au o dublă finalitate: constituirea unei garanții pentru
creditor cât privește acoperirea eventualelor daune suferite
ca urmare a întârzierii executării silite; prevenirea sau
limitarea eventualelor abuzuri ale debitorilor rău-platnici.
Referitor la încălcarea prin textul de lege criticat a
prevederilor art. 16 alin. (1) din Constituție, Curtea a
constatat că, în măsura în care reglementarea dedusă
controlului se aplică tuturor celor aflați în situația prevăzută
în ipoteza normei legale, fără nici o discriminare pe
considerente arbitrare, critica cu un atare obiect nu este
întemeiată.
Cât privește pretinsa omisiune a legiuitorului de a stabili
criterii obiective pentru determinarea cuantumului cauțiunii,
de natură să permită săvârșirea de abuzuri de către
judecător, chiar reală fiind, nu ar putea fi complinită de
către Curte care nu are atribuții de legiuitor pozitiv. În fapt
însă, judecătorul este ținut să respecte anumite limite
rezonabile la stabilirea cauțiunii, eventualul abuz putând fi
cenzurat, de vreme ce încheierea de soluționare a cererii
de suspendare este supusă recursului, în temeiul art. 403
alin. 3 din Codul de procedură civilă, debitorul beneficiind
astfel de toate garanțiile accesului liber la justiție, ca și de
cele ale dreptului la apărare.
De altfel, plata cauțiunii nu constituie o condiție de
admisibilitate a contestației la executare, ci exclusiv pentru
a putea solicita suspendarea executării silite, așa încât
instituirea acestei obligații nu poate fi calificată ca o
modalitate de a împiedica accesul liber la justiție și nici de
încălcare a dreptului la apărare.
De asemenea, Curtea a reținut că dispozițiile art. 403
alin. 1 din Codul de procedură civilă nu încalcă nici
dispozițiile constituționale ale art. 53, deoarece acestea
sunt aplicabile numai în ipoteza în care există o
restrângere a exercitării drepturilor și libertăților
fundamentale ale cetățenilor, restrângere care, astfel cum
s-a arătat anterior, nu s-a constatat.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.
Cât privește raportarea la dispozițiile art. 20 din
Constituție, Curtea constată că acestea nu sunt incidente
în cauză, întrucât autorul excepției nu indică principiile din
pactele și tratatele privitoare la drepturile fundamentale ale
omului, la care România este parte, care sunt încălcate
prin textul de lege criticat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție
ridicată de Societatea Comercială îFelvio Prod“ — S.R.L. din Bucovăț în Dosarul nr. 25.538/2004 al Judecătoriei Craiova,
de Societatea Comercială îSirtech“ — S.R.L. din Lugoj în Dosarul nr. 1.189/2005 al Judecătoriei Lugoj și de Adela
Samoilă și Jănică Samoilă în Dosarul nr. 356/2005 al Judecătoriei Săveni.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții îReabilitare
și modernizarea serviciilor de apă și canalizare în municipiul Baia Mare“,
cuprins în Programul ISPA
În temeiul art. 108 din Constituția României, republicată, și al art. 40 alin. (2) din Ordonanța de urgență a
Guvernului nr. 45/2003 privind finanțele publice locale, aprobată cu modificări și completări prin Legea nr. 108/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îReabilitare și modernizarea
serviciilor de apă și canalizare în municipiul Baia Mare“,
cuprins în Programul ISPA, prevăzuți în anexa*) care face
parte integrantă din prezenta hotărâre.

Art. 2. — Finanțarea obiectivului de investiții prevăzut la
art. 1 se face din fonduri ISPA, dintr-un împrumut de la
Banca Europeană de Investiții și în completare de la
bugetul local, conform listelor de investiții aprobate potrivit
legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu

București, 15 septembrie 2005.
Nr. 1.088.
*) Anexa nu se publică, fiind clasificată potrivit legii.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru modificarea și completarea Deciziei primului-ministru
nr. 397/2005 privind aprobarea Regulamentului de organizare
și funcționare a Inspectoratului de Stat în Construcții — I.S.C.
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare,
în baza art. 3 alin. (2) lit. n) din Ordonanța de urgență a Guvernului
nr. 11/2004 privind stabilirea unor măsuri de reorganizare în cadrul
administrației publice centrale, aprobată cu modificări și completări prin
Legea nr. 228/2004, cu modificările și completările ulterioare,
având în vedere dispozițiile art. 7 din Ordonanța Guvernului
nr. 63/2001 privind înființarea Inspectoratului de Stat în Construcții — I.S.C.,
aprobată cu modificări prin Legea nr. 707/2001,
primul-ministru emite următoarea decizie:
Articol unic. — Anexele nr. 1 și 3 la Decizia primului-ministru
nr. 397/2005 privind aprobarea Regulamentului de organizare și funcționare
a Inspectoratului de Stat în Construcții — I.S.C., publicată în Monitorul
Oficial al României, Partea I, nr. 708 din 5 august 2005, se înlocuiesc cu
anexele nr. 1 și 2 care fac parte integrantă din prezenta decizie.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 decembrie 2005.
Nr. 497.

PDF compression, OCR, web-optimization with CVISION's PdfCompressor

*) Anexa nr. 1 este reprodusă în facsimil.

INSPECTORATUL DE STAT ÎN CONSTRUCȚII

Nr. total de posturi: 1.360, din care de conducere:180
Alte compartimente specifice pot fi înființate
prin ordin al inspectorului general de
stat, conform regulamentului intern

ANEXA Nr. 1*)
(Anexa nr. 1 la Decizia nr. 397/2005)

8
MONITORUL OFICIAL AL ROMÂNIEI, PARTEA I, Nr. 1.116/12.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005

9

ANEXA Nr. 2
(Anexa nr. 3 la Decizia nr. 397/2005)

INSPECTORATUL DE STAT ÎN CONSTRUCȚII
STRUCTURA ORGANIZATORICĂ

a unui inspectorat teritorial în construcții

INSPECTOR TERITORIAL-ȘEF

INSPECTOR TERITORIAL ADJUNCT

3—5 inspectorate județene
în construcții

Compartimentul juridic

Compartimentul financiarcontabilitate, personal

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor tehnice privind expertizarea
documentațiilor de evaluare a resurselor/rezervelor minerale
Având în vedere art. 106 din Normele pentru aplicarea Legii minelor
nr. 85/2003, cu modificările ulterioare, aprobate prin Hotărârea Guvernului
nr. 1.208/2003,
în temeiul Hotărârii Guvernului nr. 756/2003 privind organizarea și
funcționarea Agenției Naționale pentru Resurse Minerale,
președintele Agenției Naționale pentru Resurse Minerale emite
prezentul ordin.
Art. 1. — Se aprobă Instrucțiunile tehnice privind expertizarea
documentațiilor de evaluare a resurselor/rezervelor minerale, prevăzute în
anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al României,
Partea I.
Președintele Agenției Naționale pentru Resurse Minerale,
Gheorghe Buliga
București, 6 decembrie 2005.
Nr. 174.

ANEXĂ

INSTRUCȚIUNI TEHNICE
privind expertizarea documentațiilor de evaluare a resurselor/rezervelor minerale
Prezentele instrucțiuni tehnice sunt emise în conformitate cu prevederile art. 106 din Normele pentru aplicarea
Legii minelor nr. 85/2003, aprobate prin Hotărârea Guvernului nr. 1.208/2003, cu modificările ulterioare.
Art. 1. — (1) Expertizarea documentațiilor de evaluare a
resurselor/rezervelor minerale se face numai la solicitarea
Agenției Naționale pentru Resurse Minerale, potrivit
prevederilor art. 106 din Normele pentru aplicarea Legii

minelor nr. 85/2003, aprobate prin Hotărârea Guvernului
nr. 1.208/2003, cu modificările ulterioare.
(2) Expertizarea documentațiilor de evaluare a
resurselor/rezervelor minerale se va efectua de către

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.116/12.XII.2005

persoane fizice sau juridice atestate de Agenția Națională
pentru Resurse Minerale.
Art. 2. — (1) În vederea admiterii expertizării se va
elabora un raport de expertiză, având la bază analizarea
documentației cu calculul resurselor/rezervelor geologice, a
studiului de fezabilitate și a planului de dezvoltare.
(2) Raportul de expertiză conține, minimal, următoarele
date și informații:
a) date generale privind perimetrul de exploatare,
respectiv localizarea administrativ-teritorială, topografia și
date geografice;
b) date generale privind geologia perimetrului
(zăcământului);
c) ultima omologare sau înregistrare a resurselor/
rezervelor geologice, cu menționarea numărului încheierii, a
datei de referință, precum și tabelul cuprinzând
resursele/rezervele geologice omologate/înregistrate inițial și
existente în evidența Agenției Naționale pentru Resurse
Minerale la data de 1 ianuarie a anului curent;
d) lucrări de explorare și/sau exploatare efectuate în
cadrul perimetrului de exploatare (zăcământului), după data
ultimei omologări/înregistrări;
e) date și informații noi, obținute după data ultimei
omologări/înregistrări și modificările de resurse/rezerve
geologice.
(3) Datele și informațiile noi, obținute după data ultimei
omologări/înregistrări și modificările de resurse/rezerve
geologice, prevăzute la alin. (2), vor cuprinde:
a) modificările parametrilor de calcul al resurselor/
rezervelor geologice, inclusiv modificările suprafețelor cu
resurse/rezerve geologice din cuprinsul perimetrului de
exploatare, grosimilor, conținuturilor și a altor parametri;
b) metoda de calcul utilizată pentru evaluarea resurselor
geologice, cu precizarea dacă resursele/rezervele geologice
au fost evaluate în concordanță cu prevederile
instrucțiunilor tehnice emise de Agenția Națională pentru
Resurse Minerale;
c) condițiile tehnice și tehnologice de exploatare și/sau
prelucrare/preparare, metodele de exploatare analizate și
varianta propusă, precum și aprecieri privind varianta de
exploatare și/sau prelucrare/preparare propusă, în sensul
dacă acestea sunt optime din punctul de vedere al
exploatării resurselor/rezervelor geologice în condiții de
eficiență economică;
d) date privind evaluarea impactului asupra mediului și
planul de refacere;

e) clasificarea resurselor/rezervelor geologice evaluate
pe categorii și grupe, în conformitate cu instrucțiunile
tehnice emise de Agenția Națională pentru Resurse
Minerale;
f) resursele/rezervele geologice imobilizate în pilierii de
protecție ai suprafeței, zăcământului și cei ai lucrărilor
miniere;
g) coeficienții de transformare cantitativă și calitativă a
resurselor geologice în rezerve, precum și gradul de
recuperare a substanței minerale utile;
h) evoluția și mișcarea resurselor/rezervelor geologice,
cu justificarea diferențelor apărute față de ultima omologare/
înregistrare;
i) lucrările de cercetare propuse pentru promovarea
resurselor/rezervelor evaluate, precum și aprecieri privind
perspectivele unei eventuale creșteri a potențialului de
rezerve ale zăcământului;
j) în cazul în care există resurse geologice care rămân în
afara perimetrului de exploatare solicitat, prin redimensionarea
acestuia în cadrul zăcământului, acestea vor fi explicitate
într-un tabel separat.
Art. 3. — Raportul de expertiză va conține următoarele
propuneri:
a) admiterea/respingerea documentației, cu justificările
care au condus la această propunere;
b) confirmarea că documentația de evaluare a
resurselor/rezervelor este elaborată în conformitate cu
normele metodologice în vigoare;
c) propuneri privind înregistrarea resurselor/rezervelor
geologice existente la data de referință a documentației, în
forma unui tabel cuprinzând clasificarea acestora în grupe
și categorii;
d) propuneri privind posibilitățile de creștere a gradului
de cunoaștere a resurselor/rezervelor prin lucrări de
cercetare sau prin tehnologii moderne de exploatare și
prelucrare/preparare, dacă este cazul.
Art. 4. — După întocmire, raportul de expertiză, însoțit
de proiectul de încheiere, va fi susținut în cadrul Comisiei
de verificare internă a resurselor/rezervelor geologice din
cadrul Agenției Naționale pentru Resurse Minerale.
Art. 5. — Raportul de expertiză, în cazurile solicitate de
Agenția Națională pentru Resurse Minerale, condiționează
emiterea încheierii pentru înregistrarea resurselor/rezervelor
geologice.
Art. 6. — Finanțarea serviciilor de expertizare a
documentațiilor se va face din fondurile Agenției Naționale
pentru Resurse Minerale, conform legislației în vigoare.

AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor tehnice privind conținutul-cadru
al Planului de dezvoltare a exploatării resurselor/rezervelor minerale
Având în vedere art. 20 alin. (1) lit. b) din Legea minelor nr. 85/2003, cu modificările și completările ulterioare,
art. 104 alin. (2) din Normele pentru aplicarea Legii minelor nr. 85/2003, aprobate prin Hotărârea Guvernului
nr. 1.208/2003, cu modificările ulterioare,
în temeiul Hotărârii Guvernului nr. 756/2003 privind organizarea și funcționarea Agenției Naționale pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Instrucțiunile tehnice privind
conținutul-cadru al Planului de dezvoltare a exploatării

resurselor/rezervelor minerale, prevăzute în anexa care face
parte integrantă din prezentul ordin.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005
Art. 2. — Pe data intrării în vigoare a prezentelor
instrucțiuni tehnice se abrogă Instrucțiunile tehnice
privind conținutul-cadru al planului de dezvoltare a
exploatării miniere, aprobate prin art. 1 pct. 6 din
Ordinul președintelui Agenției Naționale pentru Resurse
Minerale nr. 93/1998 pentru aprobarea instrucțiunilor

11

tehnice elaborate în vederea aplicării unitare a
dispozițiilor Legii minelor nr. 61/1998, publicat în
Monitorul Oficial al României, Partea I, nr. 330 bis din
1 septembrie 1998.
Art. 3. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Gheorghe Buliga
București, 6 decembrie 2005.
Nr. 176.
ANEXĂ

INSTRUCȚIUNI TEHNICE
privind conținutul-cadru al planului de dezvoltare a exploatării resurselor/rezervelor minerale
Prezentele instrucțiuni tehnice sunt emise în conformitate cu prevederile art. 20 alin. (1) lit. b) din Legea minelor
nr. 85/2003, cu modificările și completările ulterioare, și cu cele ale art. 104 alin. (2) din Normele pentru aplicarea Legii
minelor nr. 85/2003, aprobate prin Hotărârea Guvernului nr. 1.208/2003, cu modificările ulterioare.
Art. 1. — Planul de dezvoltare a exploatării
resurselor/rezervelor minerale conține, minimal, următoarele
date și informații:
a) date generale;
b) date tehnico-miniere privind valorificarea zăcământului;
c) lucrări de cercetare geologică de detaliu;
d) metode și lucrări miniere de deschidere;
e) metode și lucrări miniere de exploatare;
f) lucrări miniere de pregătire;
g) capacitate de producție;
h) prelucrare-preparare și produse miniere;
i) transport și telecomunicații;
j) aeraj, evacuarea apei, alimentarea cu energie
electrică, aer comprimat și apă;
k) organizarea suprafeței;
l) protecția zăcământului și a mediului;
m) indicatori privind exploatarea și valorificarea
resurselor/rezervelor minerale;
n) anexe grafice prevăzute de prezentele instrucțiuni
tehnice.
Art. 2. — Datele generale prevăzute la art. 1 lit. a) sunt
următoarele:
a) denumirea perimetrului de dezvoltare-exploatare și
localizarea teritorial-administrativă a acestuia;
b) durata de concesionare propusă;
c) metoda de exploatare;
d) capacitatea proiectată a exploatării și prelucrării
rezervelor minerale.
Art. 3. — (1) Datele tehnico-miniere privind valorificarea
zăcământului, prevăzute la art. 1 lit. b), sunt următoarele:
a) date privind lucrările miniere de exploatare realizate
anterior în perimetru;
b) prezentarea factorilor cu caracter natural, care vor
influența alegerea schemei de deschidere, a metodelor de
exploatare și a tehnicilor de preparare;
c) situația cantitativă și calitativă a rezervelor.
(2) Prezentarea factorilor cu caracter natural prevăzută
la alin. (1) are în vedere:
a) descrierea reliefului;
b) descrierea terenurilor care vor fi utilizate pentru
activități miniere și modalitatea de ocupare a acestora;
c) descrierea obiectivelor de la suprafață pentru
protecția cărora este necesară instituirea de pilieri de
siguranță;

d) descrierea infrastructurii existente, respectiv căi de
comunicație, alimentare cu energie electrică, alimentare cu
apă etc.
Art. 4. — Datele și informațiile privind lucrările de
cercetare geologică de detaliu prevăzute la art. 1 lit. c) vor
cuprinde:
a) variante ale amplasării lucrărilor de cercetare și
genuri de lucrări necesare dirijării exploatării sau promovării
de noi resurse valorificabile;
b) varianta optimă care să asigure creșterea gradului de
cunoaștere;
c) cheltuieli cu lucrările de cercetare geologică de
detaliu;
d) eșalonarea fizică și valorică a lucrărilor de cercetare
geologică de detaliu.
Art. 5. — Datele și informațiile privind metodele și
lucrările miniere de deschidere prevăzute la art. 1 lit. d) vor
cuprinde:
a) schema de deschidere existentă și, după caz,
identificarea principalelor lucrări miniere, starea lucrărilor etc.;
b) variante de deschidere pentru punerea în funcțiune,
menținerea sau creșterea capacității de producție;
c) varianta optimă de deschidere și eșalonarea lucrărilor;
d) stabilirea pilierilor pentru protecția lucrărilor miniere
principale;
e) dinamica rezervelor deschise.
Art. 6. — Datele și informațiile privind metodele și
lucrările miniere de exploatare prevăzute la art. 1 lit. e) vor
cuprinde:
a) grosimea minimă de exploatare;
b) metode de exploatare adecvate condițiilor de
zăcământ și variantele tehnologice;
c) amplasarea unităților de exploatare;
d) succesiunea normală de exploatare, denivelările sau
decalajele maxime pentru evitarea subminării și limitarea
tendinței la autoaprindere;
e) calitatea producției, diluții și pierderi de rezervă;
f) măsurarea producției;
g) produsul rezidual și halda tehnologică.
Art. 7. — Datele și informațiile privind lucrările miniere
de pregătire prevăzute la art. 1 lit. f) vor cuprinde:
a) amplasarea și tipul lucrărilor miniere de pregătire,
adaptate metodei de exploatare și condițiilor de zăcământ;
b) tehnologiile de execuție;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.116/12.XII.2005

c) eșalonarea execuției, decalajul față de celelalte
lucrări, cantitatea de util/steril rezultată și ponderea din
totalul producției rezultate din pregătiri;
d) volumul și amplasarea lucrărilor de descopertă,
precum și raportul mediu de descopertă;
e) capacitatea de haldare și amplasamentul haldelor de
steril.
Art. 8. — Pentru capacitatea de producție prevăzută la
art. 1 lit. g) vor fi prezentate, minimal, următoarele:
a) capacitatea de producție proiectată;
b) volumele fizice ale investițiilor și eșalonarea acestora;
c) eșalonarea lucrărilor de deschidere, pregătire și
exploatare;
d) perioada de atingere a capacității de producție
proiectate;
e) consumuri specifice pe tipuri de activități miniere.
Art. 9. — Pentru prelucrare—preparare și produsele
miniere prevăzute de art. 1 lit. h) vor fi prezentate,
minimal, următoarele:
a) variantele tehnologice avute în vedere, adecvate
caracteristicilor calitative, mineralogice și petrografice ale
rezervelor;
b) tehnologia și capacitatea proiectată;
c) consumuri specifice;
d) managementul substanțelor chimice periculoase;
e) produsele miniere comercializabile;
f) produsele reziduale;
g) capacitatea de depozitare a reziduurilor,
amplasamentul haldelor de steril și al iazurilor de
decantare;
h) gradul de folosire a capacității, randamente de
preparare și pierderi.
Art. 10. — În cazul transportului și telecomunicațiilor
prevăzute la art. 1 lit. i), vor fi prezentate, minimal,
următoarele:
a) schema și tipurile de transport în subteran și/sau la
suprafață pentru personal, util și steril;
b) capacitatea de transport;
c) sistemul de telecomunicații.
Art. 11. — În cazul aerajului, evacuării apei, alimentării
cu energie electrică, aer comprimat și apă, prevăzute la
art. 1 lit. j), vor fi prezentate, minimal, următoarele:
a) schema rețelelor de aeraj și stațiile de ventilatoare,
cu menționarea capacității proiectate și a celei efective;
b) calculul rețelelor de aeraj, raportat la capacitățile și
nivelurile de producție, rezistență, orificiu, echivalent etc.;
c) stațiile de pompare a apei, releele de pompare până
la suprafață și corelări;
d) rețelele de alimentare cu energie electrică de înaltă
și joasă tensiune, stațiile și punctele de transformare,
precum și puterea instalată;
e) stațiile de producere a aerului comprimat, rețelele și
cantitatea necesară;
f) sursele și rețelele de alimentare cu apă potabilă și
industrială și necesarul de apă în caz de incendiu.
Art. 12. — În cazul organizării suprafeței prevăzute la
art. 1 lit. k) vor fi prezentate, minimal, următoarele:
a) alimentarea cu energie electrică;
b) surse și rețele de alimentare cu apă potabilă și
industrială și necesarul de apă în caz de incendiu;
c) construcții necesare activității de exploatare și
valorificare.

Art. 13. — În cazul protecției zăcământului și a mediului
prevăzute la art. 1 lit. l) vor fi prezentate, minimal,
următoarele:
a) prognoza afectării suprafeței;
b) delimitarea pilierilor și planșeelor de protecție pentru
protejarea obiectivelor de la suprafață;
c) măsurile de prevenire a focurilor endogene și a
erupțiilor de gaz;
d) măsurile pentru prevenirea viiturilor de ape, erupțiilor
de borchiș și a inundațiilor;
e) măsurile pentru prevenirea surpărilor și alunecărilor
de teren sau a haldelor;
f) lucrările pentru diminuarea impactului asupra mediului
în perioada exploatării;
g) lucrările de închidere a exploatării și de reconstrucție
ecologică a zonelor afectate și modalitatea de eliberare a
terenurilor;
h) eșalonarea lucrărilor de închidere și volumul fizic.
Art. 14. — Indicatorii privind exploatarea și valorificarea
resurselor/rezervelor minerale, prevăzuți de art. 1 lit. m),
sunt următorii:
a) volumul și eșalonarea investițiilor, în special în utilaje,
lucrări de deschidere, construcții-montaj și lucrări de
cercetare geologică de detaliu;
b) capacitatea proiectată a exploatării și prelucrării
resurselor/rezervelor minerale;
c) cantitatea resurselor/rezervelor propusă pentru a fi
exploatată;
d) gradul de recuperare a rezervelor;
e) produsele miniere.
Art. 15. — Planul de dezvoltare a exploatării
resurselor/rezervelor minerale are ca părți integrante
următoarele anexe grafice:
a) planul de ansamblu al minei pentru zăcămintele în
exploatare sau explorate, cu lucrări miniere executate la
mai multe orizonturi, la scara 1:5.000, 1:2.000 sau 1:1.000;
b) planul de situație cu amplasarea lucrărilor miniere de
deschidere;
c) planul de situație cu resursele/rezervele geologice,
repartizate pe grupe și categorii;
d) planul de situație cu eșalonarea producției;
e) planul de situație cu modelul final de exploatare;
f) planul de situație cu amplasarea lucrărilor miniere de
închidere și ecologizare;
g) planul de situație, în detaliu, pentru zona pilierilor de
siguranță a lucrărilor miniere de deschidere sau a
obiectivelor de la suprafață;
h) secțiunile geologice transversale și longitudinale prin
pilierii de siguranță;
i) planul de ansamblu al investiției cu amplasarea
utilităților care deservesc exploatarea;
j) planul de detaliu al incintei miniere;
k) planul de detaliu cu amplasamentul haldei/haldelor de
steril;
l) planul de detaliu cu amplasamentul iazului/iazurilor de
decantare;
m) planul cu amplasarea punctelor de monitorizare a
factorilor de mediu.
Art. 16. — Planul de dezvoltare a exploatării
resurselor/rezervelor minerale va fi prezentat pe suport
hârtie și pe suport magnetic.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005

13

AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor tehnice privind conținutul-cadru
al Documentației cu calculul resurselor/rezervelor minerale
Având în vedere prevederile art. 103 alin. (1) lit. m) din Normele pentru aplicarea Legii minelor nr. 85/2003,
aprobate prin Hotărârea Guvernului nr. 1.208/2003, cu modificările ulterioare,
în temeiul Hotărârii Guvernului nr. 756/2003 privind organizarea și funcționarea Agenției Naționale pentru Resurse
Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Instrucțiunile tehnice privind
conținutul-cadru al Documentației cu calculul resurselor/
rezervelor minerale, prevăzute în anexa care face parte
integrantă din prezentul ordin.
Art. 2. — Pe data intrării în vigoare a instrucțiunilor
tehnice aprobate prin prezentul ordin se abrogă Instrucțiunile
tehnice privind Conținutul-cadru al documentațiilor de
evaluare a resurselor minerale și a rezervelor de substanțe

minerale utile, aprobate prin art. 1 pct. 2 din Ordinul
președintelui Agenției Naționale pentru Resurse Minerale
nr. 93/1998 pentru aprobarea instrucțiunilor tehnice elaborate
în vederea aplicării unitare a dispozițiilor Legii minelor
nr. 61/1998, publicat în Monitorul Oficial al României,
Partea I, nr. 330 bis din 1 septembrie 1998.
Art. 3. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Gheorghe Buliga
București, 6 decembrie 2005.
Nr. 177.
ANEXĂ

INSTRUCȚIUNI TEHNICE
privind conținutul-cadru al Documentației cu calculul resurselor/rezervelor minerale
Prezentele instrucțiuni tehnice sunt emise în conformitate cu prevederile art. 103 alin. (1) lit. m) din Normele
pentru aplicarea Legii minelor nr. 85/2003, aprobate prin Hotărârea Guvernului nr. 1.208/2003, cu modificările ulterioare.
Art. 1. — Documentația cu calculul resurselor/rezervelor
minerale conține, în mod minimal, următoarele date și
informații:
a) introducere;
b) geologia regiunii;
c) metodica de cercetare geologică;
d) geologia zăcământului;
e) hidrogeologia zăcământului;
f) caracterizarea calitativă a substanței minerale utile;
g) evaluarea resurselor minerale;
h) concluzii;
i) anexe la text, prevăzute de prezentele instrucțiuni
tehnice.
Art. 2. — Introducerea prevăzută de art. 1 lit. a) va
avea următorul conținut minimal:
a) obiectul și scopul documentației;
b) date de geografie fizică și economică;
c) localizarea administrativă a zăcământului sau a
perimetrului;
d) obiectul și scopul lucrărilor geologice executate și
ipotezele geologice care stau la baza proiectării și
executării lor;
e) perioada în care s-au executat lucrările, volumul fizic
și valoric al acestora;
f) evoluția cercetărilor geologice și a exploatării;
g) situația resurselor minerale și a rezervelor de
substanțe minerale utile evaluate și luate în evidență
anterior și cele evaluate în documentație.
Art. 3. — Geologia regiunii prevăzută de art. 1 lit. b) va
avea următorul conținut minimal:

a) stratigrafia cuprinzând succesiunea formațiunilor
geologice, limitele geologice, reperele stratigrafice, precum
și o scurtă caracterizare litologică;
b) tectonica regiunii cuprinzând descrierea structurii,
accidentele tectonice majore, fazele în care au avut loc
acestea;
c) alte substanțe minerale utile cunoscute în perimetru.
Art. 4. — Metodica de cercetare geologică, prevăzută
de art. 1 lit. c), va cuprinde minimal următoarele:
a) metodele de cercetare folosite, și anume prospecțiuni
geologice, geochimice, geofizice, lucrări de explorare
generală și de detaliu, precum și motivarea metodicii de
cercetare aplicate;
b) lucrările de cercetare executate;
c) motivația distanțelor dintre lucrările de cercetare;
d) devierea sondelor și recuperarea în util și steril;
e) lucrările executate în zăcământ care nu au fost luate
în considerare în calculul resurselor minerale și al
rezervelor de substanțe minerale utile și motivarea
excluderii lor;
f) metodologia de probare, numărul, locul, caracterul
reprezentativ al probelor, prelucrarea lor, felul analizelor și
determinărilor, cum ar fi mineralogice, petrografice,
paleontologice, chimice, fizico-mecanice etc.
Art. 5. — Geologia zăcământului prevăzută de art. 1
lit. d) va avea următorul conținut minimal:
a) stratigrafia zăcământului cuprinzând descrierea
detaliată
a formațiunilor cercetate din punct de vedere
litologic, mineralogic și paleontologic, împărțite în subunități,
în ordinea formării lor;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.116/12.XII.2005

b) petrografia zăcământului cuprinzând descrierea
detaliată a formațiunilor sedimentare, metamorfice sau
eruptive în care este localizat zăcământul sau care au
legătură genetică cu acesta și compoziția mineralogică,
structura, textura, zonele de metamorfism etc.;
c) tectonica zăcământului cuprinzând descrierea detaliată
și caracterizarea completă a structurii în care este cuprins
zăcământul, cu evidențierea direcției și înclinării stratelor,
cutelor, faliilor, a săriturilor faliilor și blocurilor tectonice;
d) regimul gazo-dinamic, dacă este cazul, în funcție de
substanța minerală utilă;
e) prezentarea substanței minerale utile, și anume
compoziția chimică, mineralogică și petrografică,
parageneza, structura și textura substanței minerale utile,
forma și poziția corpurilor de substanță minerală utilă,
natura limitelor acestora, variația principalelor caracteristici
ale zăcământului cu privire specială asupra conturului și
grosimii, precum și descrierea petrografică a rocilor din
culcușul și acoperișul zacământului;
f) geneza zăcământului cuprinzând descrierea condițiilor
și proceselor geologice care au dus la formarea
zacământului.
Art. 6. — Hidrogeologia zăcământului prevăzută de
art. 1 lit. e) se va elabora în măsura în care constituie o
problemă pentru valorificarea zăcământului și va avea
următorul conținut minimal în cazul în care apar probleme
legate de condițiile hidrogeologice:
a) metodica cercetărilor hidrogeologice, lucrările
executate și motivarea distanțelor dintre lucrări;
b) formațiunile acvifere, caracteristicile lor, și anume
număr, grosime, adâncime, poziția față de zăcământ,
alcătuirea geologică, granulație, conținut de argilă, prezența
gazelor etc.;
c) parametrii hidrogeologici, și anume porozitate,
coeficient de filtrare, coeficient de cedare, debit, presiune,
nivel hidrostatic, direcția de curgere etc.;
d) sursa de alimentare a formațiunilor acvifere;
e) nivelul apelor freatice stabilit cu ajutorul forajelor și a
puțurilor;
f) posibilitățile de asecare pe baza rezultatelor obținute
în cercetările experimentale;
g) concluzii privind gradul de cunoaștere a condițiilor
hidrogeologice.
Art. 7. — Caracterizarea calitativă a substanței minerale
utile prevăzută de art. 1 lit. f) se va elabora pe baza
rezultatelor analizelor și determinărilor de laborator și
tehnologice, obținute pe materialul recoltat din lucrările
executate până la data la care se calculează resursele/
rezervele
de substanțe minerale utile, și va avea
următorul conținut minimal:
a) compoziția mineralogică și petrografică exprimată în
procente, variația acesteia în cuprinsul zăcământului pe
direcție și înclinare, mărimea granulelor minerale utile și
gradul de concreștere a acestora cu minerale
nevalorificabile, etapele de depunere sau de formare a
mineralelor utile și fenomenele de alterare;
b) compoziția chimică exprimată, după caz, în procente
sau g/t, variația acesteia în cuprinsul zăcământului pe
direcție și înclinare, cu atenție deosebită asupra
componenților utili principali și a accesoriilor valorificabile,
precum și asupra componenților dăunători, pentru fiecare
corp de substanță minerală utilă; compoziția chimică se
prezintă detaliat numai pentru substanțele minerale utile din
care se valorifică anumiți componenți
sau pentru
substanțele a căror valorificare este condiționată de
îndeplinirea anumitor condiții de compoziție chimică;

c) caracteristicile fizice și mecanice ale substanței
minerale utile și variația lor în cuprinsul zăcământului, în
funcție de condițiile tehnice pentru anumite domenii de
valorificare, măsura în care rezultatele determinărilor
individuale și ale valorilor medii se încadrează în acestea;
d) concluzii privind gradul de cunoaștere a
caracteristicilor calitative.
Art. 8. — Evaluarea resurselor minerale prevăzută de
art. 1 lit. g) va cuprinde datele de bază care
fundamentează calculul resurselor de substanțe minerale
utile și va avea următorul conținut minimal:
a) metoda de calcul adoptată și motivarea ei în funcție
de forma zăcământului, de amplasarea lucrărilor de
cercetare și de gradul de cunoaștere obținut;
b) delimitarea panourilor de calcul al resurselor și
justificarea acestora;
c) metodele de determinare a parametrilor de calcul,
conturarea și evaluarea suprafețelor de calcul, justificarea
distanțelor de extrapolare, determinarea grosimii în punctele
de cunoaștere, justificarea grosimilor minime luate în
considerare, metoda de determinare a grosimilor medii,
metoda de determinare a greutății volumetrice, metodele de
determinare a caracteristicilor calitative sau a conținuturilor
medii, coeficienții de corecție utilizați și motivarea lor;
d) situația resurselor minerale pe corpuri de substanță
minerală utilă, sorturi industriale și pe zăcământ sau pe
perimetru, clasificate în categorii și grupe;
e) analiza gradului de precizie a cantității și calității
resurselor minerale, stabilit fie direct, prin metode statistice
și geostatistice, fie prin compararea rezultatelor obținute
prin îndesirea rețelei lucrărilor ori prin compararea
resurselor/rezervelor de substanțe minerale utile cu
rezultatele abatajelor experimentale, ale probelor
tehnologice sau ale exploatării curente, interpretarea
rezultatelor analizelor de control intern, extern și ale
probelor excepționale.
Art. 9. — Concluziile prevăzute de art. 1 lit. h) vor avea
următorul conținut minimal:
a) prezentarea succintă a conturului, formei, grosimii,
continuității, poziției în spațiu a zăcământului de substanțe
minerale utile, a caracteristicilor rocilor din culcușul și
acoperișul acestuia și hidrogeologiei zăcământului;
b) prezentarea succintă a compoziției mineralogice, a
caracteristicilor calitative, a conținuturilor în componenți utili
și dăunători, precum și a variației acestora;
c) propuneri privind luarea în evidență a resurselor de
substanțe minerale utile calculate cantitativ și calitativ,
clasificate pe categorii;
d) propuneri privind continuarea activității de cercetare
geologică pentru mărirea cantității resurselor minerale și
creșterea gradului de cunoaștere a acestora.
Art. 10. — Documentația cu calculul resurselor/
rezervelor minerale are ca părți integrante următoarele
anexe la text:
a) descrierea aflorimentelor, dezvelirilor, șanțurilor,
puțurilor, galeriilor, planurilor înclinate, nișelor, carotelor
obținute în foraje etc., în zonele în care au traversat
corpurile de substanță minerală utilă;
b) rezultatele măsurătorilor hidrogeologice;
c) tabele cu calculul devierii sondelor și interpretarea
grafică;
d) tabel cu coordonatele topogeodezice ale lucrărilor de
cercetare și de exploatare, care fundamentează evaluarea
resurselor minerale și a rezervelor;
e) în cazul cărbunilor, tabel sinoptic cu rezultatele
forajelor, carotaj mecanic și geofizic, executate în
perimetru;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.116/12.XII.2005
f) tabel cu rezultatele analizelor și ale determinărilor pe
probe;
g) tabel cu rezultatele analizelor și ale determinărilor de
control intern și extern și prelucrarea acestora;
h) studii elaborate de agenți economici specializați
privind situația hidrogeologică, compoziția mineralogică,
respectiv petrografică, caracteristicile fizico-mecanice,

15

condițiile tehnico-economice de exploatare, preparare
valorificare;
i) tabele cu stabilirea valorilor medii ale parametrilor de
calcul și tabele cu evaluarea resurselor minerale și a
rezervelor de substanță minerală utilă pe unități de calcul.
Art. 11. — Documentația cu calculul resurselor/
rezervelor minerale va fi prezentată pe suport hârtie și pe
suport magnetic.

AGENȚIA NAȚIONALĂ PENTRU RESURSE MINERALE

ORDIN
privind aprobarea unei licențe de concesiune pentru explorare
Având în vedere prevederile art. 15 și art. 21 alin. (1) din Legea minelor nr. 85/2003, cu modificările și
completările ulterioare,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției
Naționale pentru Resurse Minerale,
președintele Agenției Naționale pentru Resurse Minerale emite următorul ordin:
Art. 1. — Se aprobă Licența de concesiune pentru
explorarea dioritului din perimetrul Sărmaș — Jolotca, situat
în județul Harghita, încheiată între Agenția Națională pentru
Resurse Minerale, în calitate de concedent, și Societatea

Comercială îBig Gold Group“ — S.R.L. Prejmer, în calitate
de concesionar.
Art. 2. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Gheorghe Buliga
București, 6 decembrie 2005.
Nr. 178.

AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor tehnice
privind condițiile de eliberare a permiselor de prospecțiune
Având în vedere prevederile art. 14 din Legea minelor nr. 85/2003, cu modificările și completările ulterioare, și ale
art. 26 din Normele pentru aplicarea Legii minelor nr. 85/2003, aprobate prin Hotărârea Guvernului nr. 1.208/2003, cu
modificările ulterioare,
în temeiul Hotărârii Guvernului nr. 756/2003 privind organizarea și funcționarea Agenției Naționale pentru Resurse
Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Instrucțiunile tehnice privind
condițiile de eliberare a permiselor de prospecțiune,
prevăzute în anexa care face parte integrantă din

prezentul ordin.
Art. 2. — Prezentul ordin se publică în Monitorul
Oficial al României, Partea I.

Președintele Agenției Naționale pentru Resurse Minerale,
Gheorghe Buliga
București, 6 decembrie 2005.
Nr. 179.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.116/12.XII.2005
ANEXĂ

INSTRUCȚIUNI TEHNICE
privind condițiile de eliberare a permiselor de prospecțiune
Prezentele instrucțiuni tehnice sunt emise în conformitate cu prevederile art. 14 din Legea minelor nr. 85/2003, cu
modificările și completările ulterioare, și cu cele ale art. 26 din Normele pentru aplicarea Legii minerilor nr. 85/2003,
aprobate prin Hotărârea Guvernului nr. 1.208/2003, cu modificările și completările ulterioare.
Art. 1. — Eliberarea permisului de prospecțiune se face
de către Agenția Națională pentru Resurse Minerale, potrivit
prevederilor art. 14 din Legea nr. 85/2003, cu modificările
și completările ulterioare.
Art. 2. — În vederea eliberării permisului de
prospecțiune, persoanele juridice române sau străine
interesate trebuie să depună la Agenția Națională pentru
Resurse Minerale următoarele documente:
a) cerere privind eliberarea unui permis de prospecțiune;
b) fișa-tip a perimetrului de prospecțiune propus, la scări
cuprinse între 1:25.000 și 1:200.000, întocmită conform
Instrucțiunii tehnice privind documentația pentru delimitarea
și fundamentarea perimetrelor de prospecțiune, de
explorare sau de exploatare;
c) datele de identificare a firmei;
d) date privind capacitatea tehnică și financiară a firmei;

e) program cu lucrările de prospecțiune pe care autorul
cererii își propune să le execute, durata și valoarea
acestora.
Art. 3. — Conturul și suprafața perimetrului de
prospecțiune se stabilesc de către Agenția Națională pentru
Resurse Minerale, în funcție de substanțele minerale utile
din perimetru, structura și formațiunile geologice în care
acestea sunt cantonate, durata și volumul lucrărilor.
Art. 4. — În funcție de durata lucrărilor și de suprafața
perimetrului, la eliberarea permisului, se stabilesc volumul
de lucrări și valoarea minimă a acestora, prin negocieri cu
Agenția Națională pentru Resurse Minerale.
Art. 5. — Permisul de prospecțiune se eliberează în
termen de maximum 30 de zile de la îndeplinirea condițiilor
stabilite la art. 2, pentru o durată de maximum 3 ani, fără
drept de prelungire.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.116/12.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067028]
ISSN 1453—4495

PDF compression, OCR, web-optimization with CVISION's PdfCompressor

