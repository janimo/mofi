Anul 173 (XVII) — Nr. 387

PARTEA

I

LEGI, DECRETE, HOTĂRÂRI ȘI ALTE ACTE

Luni, 9 mai 2005

SUMAR
Nr.

Pagina

Nr.
DECIZII ALE CURȚII CONSTITUȚIONALE

LEGI ȘI DECRETE
98. — Lege privind aprobarea Ordonanței Guvernului
nr. 21/2005 pentru modificarea Ordonanței
Guvernului nr. 43/1997 privind regimul drumurilor .....
340.

1–2

— Decret pentru promulgarea Legii privind
aprobarea Ordonanței Guvernului nr. 21/2005
pentru modificarea Ordonanței Guvernului
nr. 43/1997 privind regimul drumurilor ....................

Decizia nr. 155 din 17 martie 2005 referitoare la excepția
de neconstituționalitate a dispozițiilor art. 20 din
Legea nr. 146/1997 privind taxele judiciare de
timbru .........................................................................

341.

376.

— Hotărâre privind aprobarea Listei cuprinzând
echipamentul complex pentru procesarea
deșeurilor siderurgice, scutit de la plata taxelor
vamale și a taxei pe valoarea adăugată ................

6–7

377.

2

— Lege pentru respingerea Ordonanței de urgență
a Guvernului nr. 112/2004 privind acordarea de
către Autoritatea pentru Valorificarea Activelor
Statului a unui împrumut Societății Comerciale
îTractorul UTB“ — S.A. Brașov...............................

— Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al orașului Breaza și în administrarea Consiliului
Local al Orașului Breaza, județul Prahova .............

7

3

— Decret privind promulgarea Legii pentru
respingerea Ordonanței de urgență a Guvernului
nr. 112/2004 privind acordarea de către
Autoritatea pentru Valorificarea Activelor Statului a
unui împrumut Societății Comerciale îTractorul
UTB“ — S.A. Brașov ................................................

LEGI

3–5

HOTĂRÂRI ALE GUVERNULUI ROMÂNIEI

´
99.

Pagina

ACTE ALE CONSILIULUI SUPERIOR
AL MAGISTRATURII
146.
3

ȘI

— Hotărâre privind modificarea Regulamentului de
ordine interioară a instanțelor judecătorești ..........

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 21/2005
pentru modificarea Ordonanței Guvernului nr. 43/1997 privind regimul drumurilor
Parlamentul României adoptă prezenta lege.
Articol unic. — Se aprobă Ordonanța Guvernului
nr. 21 din 27 ianuarie 2005 pentru modificarea
Ordonanței Guvernului nr. 43/1997 privind regimul
drumurilor, adoptată în temeiul art. 1 pct. I.17 din Legea

nr. 602/2004 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 102 din 31 ianuarie 2005, cu următoarele
modificări și completări:

2

MONITORUL OFICIAL AL ROMÂNIEI, PARTEA I, Nr. 387/9.V.2005

1. La articolul I, punctul 2, alineatul (1) al articolului 60
va avea următorul cuprins:
îArt. 60. — (1) Constituie contravenții și se
sancționează următoarele fapte:
a) încălcarea prevederilor art. 17 alin. (2), ale art. 18,
31, 38 și ale art. 49 alin. (2) se sancționează cu amendă
de la 10.000.000 lei la 20.000.000 lei, aplicată persoanelor
fizice sau juridice;
b) încălcarea prevederilor art. 16 alin. (2), art. 26, 30,
art. 32 alin. (2), art. 43, art. 44 alin. (3), art. 46, art. 47
alin. (11)—(5), ale art. 48, 50, 52 și 53 se sancționează cu
amendă de la 30.000.000 lei la 40.000.000 lei, aplicată
persoanelor fizice sau juridice;
c) încălcarea prevederilor art. 41 alin. (1) prin
nerespectarea prevederilor din autorizația specială de
transport emisă pentru depășirea maselor și/sau
dimensiunilor maxime admise se sancționează cu amendă
de la 30.000.000 lei la 40.000.000 lei, aplicată
transportatorului, așa cum este menționat în autorizația
specială de transport;
d) încălcarea prevederilor art. 41 alin. (1) prin
efectuarea transporturilor cu depășirea masei totale și/sau
a dimensiunilor maxime admise, fără autorizație specială de
transport eliberată de administratorul drumului, se
sancționează cu amendă de la 50.000.000 lei la
60.000.000 lei, aplicată operatorului de transport, astfel
cum este menționat în licența de transport, sau
deținătorului vehiculului, astfel cum este menționat în
certificatul de înmatriculare a vehiculului;
e) încălcarea prevederilor art. 41 alin. (1) prin
efectuarea transporturilor cu depășirea masei maxime
admise pe axe până la masa maximă ce poate fi
autorizată, fără autorizație specială de transport, se
sancționează cu avertisment scris sau cu amendă de la

5.000.000 lei la 20.000.000 lei, aplicată operatorului de
transport, astfel cum este menționat în licența de transport,
sau deținătorului vehiculului, astfel cum este menționat în
certificatul de înmatriculare a vehiculului;
f) încălcarea prevederilor art. 41 alin. (1) prin efectuarea
transporturilor cu depășirea masei maxime pe axe ce poate
fi autorizată, fără autorizație specială de transport, se
sancționează cu amendă de la 60.000.000 lei la
80.000.000 lei, aplicată operatorului de transport, astfel
cum este menționat în licența de transport, sau
deținătorului vehiculului, astfel cum este menționat în
certificatul de înmatriculare a vehiculului;
g) încălcarea restricțiilor de circulație instituite potrivit
art. 44 alin. (2) se sancționează cu amendă de la
30.000.000 lei la 40.000.000 lei, aplicată conducătorului
auto;
h) refuzul de a se supune verificării prin cântărire și/sau
măsurare a dimensiunilor vehiculului se sancționează cu
amendă de la 30.000.000 lei la 40.000.000 lei, aplicată
conducătorului auto;
i) blocarea accesului la instalațiile de cântărire
aparținând administratorului drumului se sancționează cu
amendă de la 30.000.000 lei la 40.000.000 lei, aplicată
conducătorului auto, dacă prin aceasta s-a încercat
sustragerea sa sau a altor persoane de la obligația de a
se supune verificării prevăzute la lit. h).“
2. La articolul I, punctul 2, la articolul 60, după
alineatul (5) se introduce alineatul (5 1 ) cu următorul
cuprins:
î(51) În cazul în care la locul producerii contravenției nu
se găsește un spațiu amenajat pentru imobilizarea
vehiculului, trebuie să se asigure în condiții de siguranță,
pe cheltuiala contravenientului, transportul vehiculului până
la cel mai apropiat spațiu.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 3 mai 2005.
Nr. 98.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 21/2005 pentru modificarea Ordonanței
Guvernului nr. 43/1997 privind regimul drumurilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 21/2005 pentru modificarea Ordonanței Guvernului nr. 43/1997
privind regimul drumurilor și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 aprilie 2005.
Nr. 340.
´

3

MONITORUL OFICIAL AL ROMÂNIEI, PARTEA I, Nr. 387/9.V.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru respingerea Ordonanței de urgență a Guvernului nr. 112/2004
privind acordarea de către Autoritatea pentru Valorificarea Activelor Statului
a unui împrumut Societății Comerciale îTractorul UTB“ — S.A. Brașov
Parlamentul României adoptă prezenta lege.
Articol unic. — Se respinge Ordonanța de urgență a
Guvernului nr. 112 din 16 noiembrie 2004 privind acordarea
de către Autoritatea pentru Valorificarea Activelor Statului a

unui împrumut Societății Comerciale îTractorul UTB“ —
S.A. Brașov, publicată în Monitorul Oficial al României,
Partea I, nr. 1.115 din 27 noiembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 3 mai 2005.
Nr. 99.
PREȘEDINTELE ROMÂNIEI

DECRET
privind promulgarea Legii pentru respingerea Ordonanței de urgență a Guvernului nr. 112/2004
privind acordarea de către Autoritatea pentru Valorificarea Activelor Statului
a unui împrumut Societății Comerciale îTractorul UTB“ — S.A. Brașov
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru respingerea
Ordonanței de urgență a Guvernului nr. 112/2004 privind
acordarea de către Autoritatea pentru Valorificarea Activelor

Statului a unui împrumut Societății Comerciale îTractorul
UTB“ — S.A. Brașov și se dispune publicarea acestei legi
în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 28 aprilie 2005.
Nr. 341.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 155
din 17 martie 2005

referitoare la excepția de neconstituționalitate a dispozițiilor art. 20
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 21 din Legea nr. 146/1997 privind taxele
judiciare de timbru, excepție ridicată de Georgeta Ion în
Dosarul nr. 1.287/2004 al Tribunalului Ialomița — Secția
civilă.
La apelul nominal este prezentă personal Georgeta Ion,
lipsind partea Mihail Vințeanu, față de care procedura de
citare este legal îndeplinită.
Cauza fiind în stare de judecată, autorul excepției
solicită admiterea excepției, deoarece dispozițiile de lege
criticate vin în contradicție cu prevederile art. 21 din
Constituție referitoare la liberul acces la justiție. Astfel, plata
unor taxe judiciare, precum și faptul că acestea trebuie să

4

MONITORUL OFICIAL AL ROMÂNIEI, PARTEA I, Nr. 387/9.V.2005

fie achitate anticipat, fără a se ține seama de
circumstanțele speciale ale cauzei, încalcă dreptul de liber
acces la justiție garantat de art. 21 din Constituție.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Arată că dispozițiile de lege criticate au mai
făcut obiectul excepțiilor de neconstituționalitate, Curtea
Constituțională statuând, de exemplu, prin Decizia nr. 87
din 27 februarie 2003, publicată în Monitorul Oficial al
României, Partea I, nr. 214 din 1 aprilie 2003, și Decizia
nr. 499 din 16 noiembrie 2004, publicată în Monitorul
Oficial al României, Partea I, nr. 99 din 31 ianuarie 2005,
că acestea sunt constituționale. Nici o dispoziție
constituțională nu interzice stabilirea taxelor de timbru în
justiție, fiind justificat ca persoanele care se adresează
autorităților judecătorești să contribuie la acoperirea
cheltuielilor prilejuite de realizarea actului de justiție. Regula
este cea a timbrării acțiunilor în justiție, excepțiile fiind
posibile numai în măsura în care sunt stabilite de legiuitor.
Cheltuielile ocazionate de realizarea actului de justiție sunt
cheltuieli publice, la a căror acoperire, potrivit Constituției,
cetățenii sunt obligați să contribuie prin impozite și taxe,
stabilite în condițiile legii.
C U R T E A,

având în vedere actele și lucrările dosarului, reține
următoarele:
Prin Încheierea din 22 noiembrie 2004, pronunțată în
Dosarul nr. 1.287/2004, Tribunalul Ialomița — Secția civilă
a sesizat Curtea Constituțională cu excepția de
neconstituționalitate a dispozițiilor art. 21 din Legea
nr. 146/1997 privind taxele judiciare de timbru. Excepția a
fost ridicată de Georgeta Ion prin procurator Liga
Democratică pentru Dreptate din România, cu prilejul
soluționării unei acțiuni civile.
În motivarea excepției de neconstituționalitate autorul
acesteia susține, în esență, că nivelul ridicat al unor taxe
judiciare, precum și faptul că acestea trebuie să fie
achitate anticipat, fără a se ține seama de circumstanțele
speciale ale cauzei, încalcă dreptul de liber acces la justiție
garantat de art. 21 din Constituție. Totodată, nu se menține
un just echilibru între interesul statului de a colecta taxele
judiciare de timbru și interesul particularilor aflați în situații
deosebite din punct de vedere financiar de a introduce o
acțiune în fața instanței. Perioada de plată a acestor taxe
fiind foarte scurtă, impunerea lor constituie o restrângere
disproporționată adusă însuși dreptului de acces la
judecată, ceea ce reprezintă o încălcare a art. 6 paragraful 1
din Convenția pentru apărarea drepturilor omului și a
libertăților fundamentale. În acest sens invocă și hotărârea
Curții Europene a Drepturilor Omului din cauza Kreuz
contra Poloniei din 19 iunie 2001.
Tribunalul Ialomița — Secția civilă apreciază că, deși
autorul excepției se referă la art. 21 din Legea
nr. 146/1997, motivarea în fapt a excepției are în vedere
dispozițiile art. 20 din aceeași lege, articol asupra căruia
Curtea Constituțională s-a pronunțat prin Decizia nr. 372
din 28 septembrie 2004, statuând că liberul acces la
justiție nu înseamnă gratuitatea proceselor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că, deși autorul excepției a invocat
neconstituționalitatea art. 21 din Legea nr. 146/1997,
motivarea în fapt a excepției se referă la prevederile
art. 20 din același act normativ, privitoare la modul de
plată a taxei judiciare de timbru. Pe fondul excepției,
consideră că textele de lege criticate nu contravin

dispozițiilor constituționale invocate. Astfel, după cum s-a
pronunțat și Curtea Constituțională în repetate rânduri,
accesul liber la justiție nu înseamnă gratuitate, iar
Constituția nu interzice stabilirea taxelor judiciare de timbru.
Plata acestor taxe reprezintă contribuția justițiabililor la
înfăptuirea actului de justiție, iar pe de altă parte, valoarea
lor se poate recupera la sfârșitul procesului, fiind integrată
în valoarea cheltuielilor de judecată.
Avocatul Poporului arată că reglementarea prin
dispozițiile legale indicate a modului de acordare a
înlesnirilor la plata taxelor judiciare de timbru nu contravine
sub nici un aspect principiului egalității în drepturi a
cetățenilor prevăzut în art. 16 din Constituție, ci, dimpotrivă,
dă expresie acestui principiu, materializând preocuparea
legiuitorului de a complini insuficiența posibilităților materiale
ale celor care apelează la justiție. Consideră că nici critica
față de art. 21 din Constituție nu poate fi reținută,
deoarece dreptul părților de a se adresa justiției pentru
apărarea drepturilor, libertăților și intereselor lor legitime,
precum și dreptul la un proces echitabil și la soluționarea
cauzei într-un termen rezonabil nu interzic stabilirea taxelor
de timbru în justiție, fiind justificat ca persoanele care se
adresează autorităților judecătorești să contribuie la
acoperirea cheltuielilor prilejuite de realizarea actului de
justiție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Autorul excepției critică, în fața instanței de judecată,
prevederile art. 21 din Legea nr. 146/1997 privind taxele
judiciare de timbru, însă motivarea în fapt a excepției
privește stabilirea nivelului taxelor de timbru și modul de
plată al acestora, la care se referă art. 20 din același act
normativ. Obiectul excepției de neconstituționalitate îl
constituie, așadar, dispozițiile art. 20 din Legea
nr. 146/1997 privind taxele judiciare de timbru, publicată în
Monitorul Oficial al României, Partea I, nr. 173 din 29 iulie
1997. Alineatul (5) al acestui articol a fost modificat în mai
multe rânduri, cea mai recentă modificare fiind adusă prin
Ordonanța Guvernului nr. 34/2001 pentru modificarea și
completarea Legii nr. 146/1997 privind taxele judiciare de
timbru, publicată în Monitorul Oficial al României, Partea I,
nr. 511 din 28 august 2001, aprobată prin Legea
nr. 742/2001, publicată în Monitorul Oficial al României,
Partea I, nr. 807 din 17 decembrie 2001. În urma acestor
modificări, dispozițiile criticate au următoarea redactare:
— Art. 20: î(1) Taxele judiciare de timbru se plătesc
anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii,
ori dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.

MONITORUL OFICIAL AL ROMÂNIEI, PARTEA I, Nr. 387/9.V.2005
(3) Neîndeplinirea obligației de plată până la termenul
stabilit se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va
trebui soluționată, în limitele în care taxa judiciară de timbru s-a
plătit în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților
teritoriale subordonate Ministerului Finanțelor Publice în a
căror rază teritorială își are domiciliul sau sediul debitorul,
potrivit legislației privind executarea silită a creanțelor
bugetare.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 1
alin. (5), art. 16 alin. (1) și (2), art. 20 alin. (2) și ale
art. 21 din Constituție, potrivit cărora:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția de neconstituționalitate, Curtea
constată că accesul liber la justiție, consacrat de art. 21
din Constituție, nu înseamnă gratuitate. Nici o dispoziție
constituțională nu interzice stabilirea taxelor de timbru în
justiție, fiind justificat ca persoanele care se adresează
autorităților judecătorești să contribuie la acoperirea
cheltuielilor prilejuite de realizarea actului de justiție. Regula
este cea a timbrării acțiunilor în justiție, excepțiile fiind
posibile numai în măsura în care sunt stabilite de legiuitor.

5

Cheltuielile ocazionate de realizarea actului de justiție sunt
cheltuieli publice, la a căror acoperire, potrivit art. 56
alin. (1) din Constituție, cetățenii sunt obligați să contribuie
prin impozite și taxe, stabilite în condițiile legii. Atât
obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor
aflați în situații identice, precum și tuturor litigiilor de
aceeași natură, neexistând discriminări sau privilegii
contrare prevederilor art. 16 alin. (1) și (2) din Constituție.
Plata taxelor judiciare de timbru fiind o condiție legală
pentru începerea proceselor civile, obligația la plata
anticipată a acestor taxe (în unele cazuri până la un
termen ulterior, stabilit de instanța judecătorească) este
justificată, ca și sancțiunea anulării acțiunii sau cererii, în
caz de neplată a acestora.
De altfel, Legea nr. 146/1997 prevede în art. 21
alin. (1) că îInstanța judecătorească poate acorda scutiri,
reduceri, eșalonări sau amânări pentru plata taxelor judiciare
de timbru în condițiile art. 74—81 din Codul de procedură
civilă“, eliminând astfel restrângerea accesului la justiție din
lipsa ori din puținătatea mijloacelor bănești. Pe de altă
parte, la finalul procesului judiciar, sarcina suportării
cheltuielilor judiciare, inclusiv a celor constând în plata
taxelor de timbru, revine persoanei care a căzut în pretenții
sau care, în cauzele nelitigioase, a beneficiat de prestațiile
efectuate, în condițiile legii, de organele de justiție.
În sensul celor expuse mai sus, Curtea Constituțională
s-a mai pronunțat prin Decizia nr. 499 din 16 noiembrie
2004, publicată în Monitorul Oficial al României, Partea I,
nr. 99 din 31 ianuarie 2005, Decizia nr. 372 din
28 septembrie 2004, publicată în Monitorul Oficial al
României, Partea I, nr. 936 din 13 octombrie 2004, Decizia
nr. 473 din 4 noiembrie 2004, publicată în Monitorul Oficial
al României, Partea I, nr. 27 din 10 ianuarie 2005, Decizia
nr. 87 din 27 februarie 2003, publicată în Monitorul Oficial
al României, Partea I, nr. 214 din 1 aprilie 2003, Decizia
nr. 65 din 11 aprilie 2000, publicată în Monitorul Oficial al
României, Partea I, nr. 452 din 13 septembrie 2000 și
Decizia nr. 245 din 23 noiembrie 2000, publicată în
Monitorul Oficial al României, Partea I, nr. 158 din
29 martie 2001.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.
În ceea ce privește invocarea de către autorul excepției
a prevederilor art. 1 alin. (5) și ale art. 20 din Constituție,
Curtea reține că aceste dispoziții constituționale nu au
relevanță în cauza dedusă controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 20 din Legea nr. 146/1997 privind taxele judiciare de
timbru, excepție ridicată de Georgeta Ion în Dosarul nr. 1.287/2004 al Tribunalului Ialomița — Secția civilă.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 387/9.V.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Listei cuprinzând echipamentul complex
pentru procesarea deșeurilor siderurgice, scutit de la plata taxelor vamale
și a taxei pe valoarea adăugată
În temeiul art. 108 din Constituția României, republicată, al art. 7 lit. d) din Ordonanța Guvernului nr. 26/1993
privind Tariful vamal de import al României, aprobată cu modificări prin Legea nr. 102/1994, cu modificările și
completările ulterioare, și al art. 142 lit. j) din Legea nr. 571/2003 privind Codul fiscal, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă Lista cuprinzând echipamentul
complex pentru procesarea deșeurilor siderurgice, scutit de
la plata taxelor vamale și a taxei pe valoarea adăugată,
prevăzută în anexa nr. 1.
Art. 2. — (1) Autoritatea vamală va aplica scutirea de
taxe vamale și de taxă pe valoarea adăugată numai în
baza unui aviz eliberat de Ministerul Mediului și

Gospodăririi Apelor. Avizul trebuie să confirme utilizarea
echipamentului importat, exclusiv în scopul protecției
mediului.
(2) Modelul avizului este prevăzut în anexa nr. 2.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 28 aprilie 2005.
Nr. 376.

ANEXA Nr. 1
LISTA

cuprinzând echipamentul complex pentru procesarea deșeurilor siderurgice,
scutit de la plata taxelor vamale și a taxei pe valoarea adăugată
Nr.
crt.

Denumirea echipamentului

Codul tarifar

1.

Sistem integrat de procesare a zgurii compus din:
a) șasiu mobil pentru concasorul cu fălci, concasorul cu fălci și grătar
îGRIZZLY“, banda transportoare pentru descărcare și stația hidraulică
aferentă;
b) șasiu mobil pentru concasorul cu con: concasor cu con și ciur vibrator,
bandă magnetică transversală, bandă transportoare pentru alimentarea
ciurului, bandă transportoare de recirculare;
c) două benzi transportoare la sol pentru fracțiile după ciuruire, una
prevăzută cu tambur magnetic de separare a metalului;
d) panouri electrice aferente întregii instalații.

8474.10.00

2.

Grup motor Diesel-generator (grup electrogen) cu puterea peste 75 kVA,
dar sub 375kVA

8502.12.90

7

MONITORUL OFICIAL AL ROMÂNIEI, PARTEA I, Nr. 387/9.V.2005
ANEXA Nr. 2
AVIZ Nr. ......../ID/.............

pentru scutirea de taxe vamale și de taxă pe valoarea adăugată a echipamentului complex utilizat
exclusiv pentru protecția mediului, conform prevederilor art. 7 lit. d) din Ordonanța Guvernului
nr. 26/1993 privind Tariful vamal de import al României, aprobată cu modificări prin Legea
nr. 102/1994, cu modificările și completările ulterioare, și ale art. 142 lit. j) din Legea nr. 571/2003
privind Codul fiscal, cu modificările și completările ulterioare
Exemplar destinat:
1. Denumirea agentului economic beneficiar al importului
2. Denumirea agentului economic care efectuează importul
3. Autoritatea centrală care coordonează activitatea agentului economic beneficiar al importului
4. Codul tarifar și denumirea echipamentelor importate și utilizate exclusiv pentru protecția mediului
5. Detalii privind echipamentele importate și activitățile pe care le vor deservi
6. Documentele care se anexează (în copie)
7. Ministerul Mediului și Gospodăririi Apelor — semnături.
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Apărării Naționale în domeniul public al orașului Breaza și în administrarea
Consiliului Local al Orașului Breaza, județul Prahova
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării
Naționale în domeniul public al orașului Breaza și în

administrarea Consiliului Local al Orașului Breaza,
județul Prahova.
Art. 2. — Predarea-primirea imobilului transmis potrivit
prevederilor art. 1 se face pe bază de protocol încheiat
între părțile interesate, în termen de 60 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 28 aprilie 2005.
Nr. 377.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al orașului Breaza și în administrarea Consiliului Local al Orașului Breaza, județul Prahova
Locul unde este
situat imobilul
care se transmite

Persoana juridică
de la care se
transmite imobilul

Cartierul Nistorești, Statul român,
Orașul Breaza,
Ministerul Apărării
Județul Prahova
Naționale

Persoana juridică
la care se
transmite imobilul

Orașul Breaza,
Consiliul Local al
Orașului Breaza,
Județul Prahova

Codul de clasificare din inventarul
bunurilor aflate în administrarea
Ministerului Apărării Naționale,
care alcătuiesc domeniul public
al statului

— imobil 5.028
— cod 8.29.09
— nr. M.F. 103.707

Caracteristicile tehnice ale imobilului

— Suprafața totală a terenului,
inclusiv construcțiile = 2.991 m2;
— Suprafața construită = 55 m2;
— Suprafața construită
desfășurată = 79 m2.

8

MONITORUL OFICIAL AL ROMÂNIEI, PARTEA I, Nr. 387/9.V.2005

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
privind modificarea Regulamentului de ordine interioară a instanțelor judecătorești
Având în vedere dispozițiile art. 155 alin. (2) din Constituția României, republicată,
în temeiul dispozițiilor art. 126 alin. (2), coroborat cu art. 132 din Legea nr. 304/2004 privind organizarea judiciară,
având în vedere necesitatea informării continue a magistraților cu privire la modificările legislative,
Plenul Consiliului Superior al Magistraturii

h o t ă r ă ș t e:

Art. I. — Regulamentul de ordine interioară a instanțelor
judecătorești, aprobat prin Hotărârea Consiliului Superior al
Magistraturii nr. 159/2004, publicată în Monitorul Oficial al
României, Partea I, nr. 881 din 27 septembrie 2004,
modificat prin Hotărârea Consiliului Superior al Magistraturii
nr. 244/2004, publicată în Monitorul Oficial al României,
Partea I, nr. 14 din 5 ianuarie 2005, și prin Hotărârea
Consiliului Superior al Magistraturii nr. 71/2005, publicată în
Monitorul Oficial al României, Partea I, nr. 222 din 16
martie 2005, se modifică și se completează după cum
urmează:
1. La articolul 11 alineatul (2), punctul 3 va avea
următorul cuprins:
î3. asigură informarea zilnică a judecătorilor cu privire la
actele normative nou-apărute, organizează studiul
profesional al judecătorilor, urmărește realizarea acestuia și
coordonează activitatea de unificare a practicii judiciare;“

2. La articolul 13 alineatul (2), punctul 3 va avea
următorul cuprins:
î3. asigură informarea zilnică a judecătorilor cu privire la
actele normative nou-apărute, organizează studiul
profesional al judecătorilor, urmărește realizarea acestuia și
coordonează activitatea de unificare a practicii judiciare;“
3. La articolul 15 alineatul (2), punctul 1 va avea
următorul cuprins:
î1. asigură informarea zilnică a judecătorilor cu privire la
actele normative nou-apărute, organizează studiul
profesional al judecătorilor, urmărește realizarea acestuia și
coordonează activitatea de unificare a practicii judiciare;“
4. La articolul 25 punctul 3 va avea următorul cuprins:
î3. asigură informarea zilnică a judecătorilor secției cu
privire la actele normative nou-apărute, organizează studiul
profesional al judecătorilor secției, urmărește realizarea
acestuia și coordonează activitatea de unificare a practicii
judiciare la nivelul secției;“
Art. II. — Prezenta hotărâre va fi publicată în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 26 aprilie 2005.
Nr. 146.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 387/9.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016408]
ISSN 1453—4495

