PARTEA

Anul 173 (XVII) — Nr. 791

I

LEGI, DECRETE, HOTĂRÂRI ȘI ALTE ACTE

Miercuri, 31 august 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 377 din 7 iulie 2005 referitoare la excepția
de neconstituționalitate a dispozițiilor art. 111 alin. (2)
lit. b), art. 112 alin. (1), art. 114 alin. (1) și
art. 137 alin. (3) din Legea nr. 31/1990 privind
societățile comerciale ................................................

DECIZII

ALE

76.

1–3

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare care
stabilește standarde minime pentru protecția
porcinelor....................................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 377
din 7 iulie 2005

referitoare la excepția de neconstituționalitate a dispozițiilor art. 111 alin. (2) lit. b),
art. 112 alin. (1), art. 114 alin. (1) și art. 137 alin. (3) din Legea nr. 31/1990
privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 111 alin. (1) lit. b), art. 112
alin. (1), art. 114 și art. 134 alin. (4) din Legea nr. 31/1990
privind societățile comerciale, excepție ridicată de Niculae

Dercaci în Dosarul nr. 1.839/2002 al Înaltei Curți de
Casație și Justiție — Secția comercială.
La apelul nominal răspunde, pentru autorul excepției,
avocat Adrian Georgescu, cu delegație la dosar, pentru
partea Societatea Comercială îConex Prahova“ — S.A.
avocat Dumitru Rădescu, cu delegație la dosar, și partea
Mihai Dumitru, personal.
Magistratul-asistent informează completul că dosarul se
află la al doilea termen de judecată, la termenul anterior
fiind amânat ca urmare a admiterii cererii formulate de
autorul excepției.
Președintele constată cauza în stare de judecată și
acordă cuvântul pe fond.
Avocatul autorului excepției precizează că obiectul
acesteia îl formează dispozițiile art. 111 alin. (2) lit. b),

2

MONITORUL OFICIAL AL ROMÂNIEI, PARTEA I, Nr. 791/31.VIII.2005

art. 112 alin. (1), art. 114 alin. (1) și art. 137 alin. (3) din
Legea nr. 31/1990, republicată, raportate la dispozițiile
art. 44 alin. (2) teza întâi și art. 136 alin. (5) din
Constituție, solicitând totodată admiterea excepției. Astfel,
apreciază că numărul de acțiuni deținute de un acționar
prezintă importanță în ceea ce privește administrarea
patrimoniului societății comerciale. Atâta timp cât un
acționar majoritar nu poate face parte din consiliul de
administrație al societății, dreptul de proprietate aparținând
acestuia este încălcat. Se impune așadar ca reprezentarea
în cadrul consiliului de administrație să se facă proporțional
cu numărul de acțiuni deținute de acționarii societății
comerciale.
Avocatul părții Societatea Comercială îConex Prahova“ —
S.A. solicită respingerea excepției de neconstituționalitate.
În acest sens arată că, potrivit art. 480 din Codul civil,
dreptul de proprietate se exercită în limitele determinate de
lege, iar, potrivit art. 969 din Codul civil, convențiile legal
făcute au putere de lege între părțile contractante. Or, în
contractul prin care s-a constituit societatea comercială nu
s-a stipulat ca acționarii majoritari să facă parte din
consiliul de administrație, așa încât constituirea acestuia se
face în condițiile art. 137 din Legea nr. 31/1990.
De altfel, în opinia apărătorului părții Societatea
Comercială îConex Prahova“ — S.A., autorul excepției nu
are calitate de acționar la această societate comercială.
Partea prezentă, Mihai Dumitru, solicită respingerea
excepției de neconstituționalitate.
Apărătorul autorului excepției, având cuvântul în replică,
apreciază că asupra calității procesuale a acestuia nu se
poate pronunța decât instanța de judecată care a sesizat
Curtea Constituțională.
Reprezentantul Ministerului Public pune concluzii de
respingere a excepției de neconstituționalitate. În acest
sens arată că autorul excepției poate dispune în mod liber
de acțiunile emise de societatea comercială, care fac
obiectul dreptului său de proprietate.
C U R T E A,

având în vedere actele și lucrările dosarului, reține
următoarele:
Prin Încheierea din 3 februarie 2005, pronunțată în
Dosarul nr. 1.839/2002, Înalta Curte de Casație și Justiție —
Secția comercială a sesizat Curtea Constituțională cu
excepția de neconstituționalitate a dispozițiilor art. 111
alin. (1) lit. b), art. 112 alin. (1), art. 114 și art. 134 alin. (4)
din Legea nr. 31/1990 privind societățile comerciale,
excepție ridicată de Niculae Dercaci într-o cauză având ca
obiect recursul împotriva unei decizii comerciale prin care
s-a menținut soluția cuprinsă într-o sentință comercială,
aceea de respingere a cererii de constatare a nulității
absolute a unui proces-verbal întocmit de adunarea
generală a acționarilor.
În motivarea excepției de neconstituționalitate, autorul
acesteia consideră că sunt încălcate prevederile
constituționale cuprinse în art. 41 alin. (2) [devenit art. 44
alin. (2) teza întâi] și art. 135 alin. (6) [devenit art. 136
alin. (5)], întrucât dispozițiile Legii nr. 31/1990 nu sunt
restrictive cu privire la numărul de acțiuni pe care trebuie
să le dețină o persoană pentru a fi numită în consiliul de
administrație, care poate să dispună, conform art. 111 din
actul normativ menționat, asupra activelor societății. În
opinia sa, reprezentarea în consiliul de administrație trebuie
să fie proporțională cu numărul de acțiuni deținute.
Dreptul de proprietate este, conform art. 480 și
următoarele din Codul civil, un drept exclusiv și absolut, iar

unul dintre atributele acestuia, îjus abutendi [...], este
încălcat flagrant, deoarece în momentul în care o persoană
deține un număr mare de acțiuni, aceasta este înlăturată
de la administrație, unde se iau măsuri de a dispune de
bunurile și valorile la care este coproprietar prin acțiunile
deținute“.
Autorul consideră că de lege ferenda acționarilor
semnificativi sau mandatarilor acestora ar trebui să li se
recunoască dreptul de a fi membri ai consiliului de
administrație, altfel se aduce atingere dreptului lor de
proprietate.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, arătând că textele de lege criticate
asigură funcționarea întreprinderii pe baza unui vot
democratic, în condiții de reprezentativitate în adunarea
generală.
Cerința ca la validarea adunărilor generale să fie
prezenți acționarii ce dețin minim 50% din capitalul social
este îndreptățită, întrucât aceștia sunt cei care dețin
controlul, și este absolut firesc ca acest fapt să se
regăsească și în realitatea funcționării societății comerciale.
Este, de fapt, concretizarea dreptului lor de proprietate și
exercitarea atributelor acestuia.
Numirea și înlocuirea administratorilor se fac numai de
către adunarea generală, întrucât și aceasta este o
problemă de funcționare efectivă a societății, un exercițiu
de gestiune a acesteia. Este, prin urmare, normal ca acest
fapt să fie hotărât de către toți acționarii proprietari.
Autorul excepției consideră că i-a fost încălcat dreptul
de proprietate garantat de art. 44 alin. (2) teza întâi din
Constituție, însă nu face decât să invoce o normă
constituțională, fără a-i demonstra aplicabilitatea la speță.
Dreptul de dispoziție asupra cotei sale de acțiuni nu este
încălcat, el putând oricând să le vândă, să facă o
tranzacție, deci să dispună în mod liber de ele. Nu este
justificată raportarea la dispozițiile art. 136 alin. (5) din
Constituție, deoarece faptul că acționarii majoritari iau
deciziile este o reflectare a principiului democratic al
majorității, care nu poate fi ignorat.
Avocatul Poporului
arată
că
excepția
de
neconstituționalitate a prevederilor art. 111 alin. (2) lit. b),
art. 112 alin. (1), art. 114 și art. 134 din Legea
nr. 31/1990, republicată, față de art. 44 alin. (2) și art. 136
alin. (5) din Constituție este neîntemeiată. În acest sens
arată că instituirea prin aceste dispoziții legale a unor
reguli referitoare la organizarea, funcționarea și atribuțiile
adunărilor generale ale societăților comerciale nu este
contrară dispozițiilor constituționale invocate privind
principiul garantării și ocrotirii dreptului de proprietate
privată, ale cărui limite și conținut sunt stabilite prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile apărătorului autorului

MONITORUL OFICIAL AL ROMÂNIEI, PARTEA I, Nr. 791/31.VIII.2005
excepției, susținerile apărătorului părții Societatea
Comercială îConex Prahova“ — S.A., susținerile părții
prezente, Mihai Dumitru, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie, în
opinia autorului excepției, dispozițiile art. 111 alin. (1) lit. b),
art. 112 alin. (1), art. 114 și art. 134 alin. (4) din Legea
nr. 31/1990 privind societățile comerciale.
Cu privire la dispozițiile art. 111 alin. (1) lit. b) din
Legea nr. 31/1990, al cărui conținut este reprodus între
ghilimele în notele scrise depuse de autorul excepției, se
observă că, în realitate, alin. (1) al art. 111 nu este
structurat pe litere, iar textul de lege citat este, de fapt, cel
al art. 111 alin. (2) lit. b).
La data sesizării Curții Constituționale, Legea
nr. 31/1990 privind societățile comerciale, republicată în
Monitorul Oficial al României, Partea I, nr. 33 din
29 ianuarie 1998, fusese modificată prin Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României, Partea I,
nr. 279 din 21 aprilie 2003 și republicată în Monitorul
Oficial al României, Partea I, nr. 1.066 din 17 noiembrie 2004.
Așadar, textele de lege care formează obiectul excepției
de neconstituționalitate și asupra cărora se va pronunța
Curtea Constituțională prin prezenta decizie sunt cuprinse
în art. 111 alin. (2) lit. b), art. 112 alin. (1), art. 114
alin. (1) și art. 137 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, și au
următorul conținut:
— Art. 111 alin. (2) lit. b): îÎn afară de dezbaterea altor
probleme înscrise la ordinea de zi, adunarea generală este
obligată: [...]
b) să aleagă pe administratori și cenzori;“;
— Art. 112 alin. (1): îPentru validitatea deliberărilor
adunării ordinare este necesară prezența acționarilor care să
reprezinte cel puțin jumătate din capitalul social, iar hotărârile
să fie luate de acționarii ce dețin majoritatea absolută din

3

capitalul social reprezentat în adunare, dacă în actul constitutiv
sau în lege nu se prevede o majoritate mai mare.“;
— Art. 114 alin. (1): îExercițiul atribuțiilor menționate la
art. 113 lit. b), c), f), g) și j) va putea fi delegat consiliului de
administrație sau administratorului unic prin actul constitutiv
sau prin hotărâre a adunării generale extraordinare.“;
— Art. 137 alin. (3): îNumirea și înlocuirea
administratorilor se fac exclusiv de către adunarea generală.“
Autorul excepției susține că dispozițiile legale criticate
încalcă prevederile constituționale cuprinse în art. 41
alin. (2) [devenit art. 44 alin. (2) teza întâi] și art. 135
alin. (6) [devenit art. 136 alin. (5)], care au următorul
conținut:
— Art. 44 alin. (2) teza întâi: îProprietatea privată este
garantată și ocrotită în mod legal de lege, indiferent de titular.“;
— Art. 136 alin. (5): îProprietatea privată este inviolabilă,
în condițiile legii organice.“
Examinând excepția, Curtea Constituțională consideră că
aceasta impune o distincție între dreptul de proprietate
aparținând autorului excepției, acționar semnificativ într-o
societate pe acțiuni, și dreptul de proprietate al respectivei
societăți, organizată ca persoană juridică română, potrivit
art. 1 alin. (2) din Legea nr. 31/1990.
Astfel, deși autorul excepției are un drept de proprietate
asupra unei părți a acțiunilor nominative sau la purtător
emise de societatea comercială pe acțiuni, parte
componentă a capitalului social al societății, el nu este
îcoproprietar“ al bunurilor care fac parte din patrimoniul
societății comerciale, fapt care l-ar îndreptăți, în opinia sa,
la administrarea acestora, deoarece, așa cum s-a arătat,
societatea comercială pe acțiuni se organizează ca
persoană juridică cu patrimoniu propriu alcătuit din drepturi
și obligații care corespund scopului pentru care a fost
înființată, exercitându-și drepturile și îndeplinindu-și
obligațiile prin organele sale, delegate în condițiile legii.
Ca atare, nu se poate reține încălcarea dreptului de
proprietate al autorului excepției, întrucât acest drept are ca
obiect o parte din acțiunile societății, asupra cărora autorul
poate dispune liber, în condițiile art. 98 și 99 din Legea
nr. 31/1990.
Pe de altă parte, propunerea de lege ferenda ca
acționarii ce dețin un număr semnificativ de acțiuni să facă
parte de drept din consiliul de administrație al societății
comerciale pe acțiuni excede competenței Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 111 alin. (2) lit. b), art. 112 alin. (1), art. 114 alin. (1)
și art. 137 alin. (3) din Legea nr. 31/1990 privind societățile comerciale, excepție ridicată de Niculae Dercaci în Dosarul
nr. 1.839/2002 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

4

MONITORUL OFICIAL AL ROMÂNIEI, PARTEA I, Nr. 791/31.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare care stabilește standarde minime
pentru protecția porcinelor
Văzând Referatul de aprobare nr. 33.763 din 10 august 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
stabilește standarde minime pentru protecția porcinelor,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene, respectiv a municipiului București, vor duce la
îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Directivei Consiliului 91/630/CEE ce stabilește standarde
minime pentru protecția porcinelor, publicată în Jurnalul
Oficial al Comunităților Europene (JOCE) nr. L 340 din
11 decembrie 1991, p. 33.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la 6 luni
de la publicare.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 15 august 2005.
Nr. 76.
ANEXĂ

NORMĂ SANITARĂ VETERINARĂ
care stabilește standarde minime pentru protecția porcinelor
Art. 1. — Prezenta normă sanitară veterinară stabilește
standarde minime pentru protecția porcilor destinați creșterii
și îngrășării.
Art. 2. — Pentru scopurile prezentei norme sanitare
veterinare trebuie să se aplice următoarele definiții:
1. porc — un animal din specia porcine, de orice
vârstă, ținut pentru reproducție sau îngrășare;
2. vier — un porc mascul după pubertate, destinat
reproducției;
3. scrofiță — o femelă din specia porcine, după
pubertate și înainte de fătare;
4. scroafă — o femelă din specia porcine, după prima
fătare;
5. scroafă fătată — o femelă din specia porcine, între
perioada perinatală și înțărcarea purceilor;
6. scroafă în așteptare — o scroafă între înțărcarea
purceilor și perioada perinatală;
7. purcel sugar — un porc de la fătare până la
înțărcare;
8. purcel înțărcat — un porc de la înțărcare până la
vârsta de 10 săptămâni;
9. porc în creștere (tineret porcin) — un porc de la vârsta
de 10 săptămâni până la tăiere sau montă;

10. autoritate competentă — o autoritate competentă în
înțelesul art. 2 pct. 6 din Norma sanitară veterinară privind
controalele veterinare și zootehnice aplicabile comerțului
statelor membre ale Uniunii Europene cu România cu
unele animale vii și produse de origine animală, aprobată
prin Ordinul ministrului agriculturii, alimentației și pădurilor
nr. 580/2002, ce transpune în legislația națională Directiva
Consiliului 90/425/CEE.
Art. 3. — (1) Toate exploatațiile de porcine trebuie să
corespundă următoarelor cerințe:
a) suprafața liberă de pardoseală disponibilă pentru
fiecare purcel înțărcat sau purcel în creștere, ținut în grup,
cu excepția scrofițelor după montă și a scroafelor, trebuie
să fie de cel puțin:
— 0,15 m2 pentru purceii cu o greutate medie de până
la 10 kg;
— 0,20 m2 pentru porcii cu o greutate medie cuprinsă
între 10 și 20 kg;
— 0,30 m2 pentru porcii cu o greutate medie cuprinsă
între 20 și 30 kg;
— 0,40 m2 pentru porcii cu o greutate medie cuprinsă
între 30 și 50 kg;
— 0,55 m2 pentru porcii cu o greutate medie cuprinsă
între 50 și 85 kg;

MONITORUL OFICIAL AL ROMÂNIEI, PARTEA I, Nr. 791/31.VIII.2005
— 0,65 m2 pentru porcii cu o greutate medie cuprinsă
între 85 și 110 kg;
— 1,00 m2 pentru porcii cu o greutate medie mai mare
de 110 kg;
b) suprafața liberă totală de pardoseală disponibilă
pentru fiecare scrofiță după montă și pentru fiecare
scroafă, atunci când scrofițele și/sau scroafele sunt ținute
în grup, trebuie să fie de cel puțin 1,64 m2 și, respectiv,
2,25 m2.
Atunci când aceste animale sunt crescute în grupuri mai
mici de 6 indivizi, suprafața liberă de pardoseală trebuie să
fie mărită cu 10%. Atunci când aceste animale sunt ținute
în grupuri de 40 sau mai mulți indivizi, suprafața liberă de
pardoseală poate fi redusă cu 10%.
(2) Suprafața pardoselii trebuie să corespundă
următoarelor cerințe:
a) pentru scrofițe după montă și scroafe gestante: o
parte din suprafața prevăzută la alin. (1) lit. b), egală cu
cel puțin 0,95 m2 pentru o scrofiță și cel puțin 1,3 m2
pentru o scroafă, trebuie să fie pardoseală continuă, solidă,
din care maximum 15% să fie rezervate pentru fose de
drenaj;
b) atunci când sunt utilizate pardoseli înclinate din
ciment, pentru porcii crescuți în grup:
(i) lățimea maximă a fantelor trebuie să fie:
— 11 mm pentru scroafe;
— 14 mm pentru purcei înțărcați;
— 18 mm pentru tineret porcin;
— 20 mm pentru scrofițe după montă și scroafe;
(ii) lățimea minimă a barei de grătar trebuie să fie:
— 50 mm pentru purcei și porci înțărcați; și
— 80 mm pentru porci în creștere, scrofițe după montă
și scroafe.
(3) Construirea sau montarea de instalații pentru legarea
scroafelor și scrofițelor este interzisă. De la data de
1 ianuarie 2006, legarea scroafelor și scrofițelor este
interzisă.
(4) a) Scroafele și scrofițele trebuie să fie crescute în
grupuri, pe parcursul unei perioade începând cu
4 săptămâni după montă și până la o săptămână înainte
de data aproximată a fătării. Boxa în care este ținut grupul
de scroafe trebuie să aibă laturile mai mari de 2,8 m
lungime. Când sunt ținuți mai puțin de 6 indivizi într-un
grup, boxa respectivă trebuie să aibă laturile mai mari de
2,4 m lungime.
b) Prin derogare de la prevederile lit. a), scroafele și
scrofițele ținute în exploatații cu mai puțin de 10 scroafe
pot fi crescute individual, în timpul perioadei menționate la
alin. (1), cu condiția ca acestea să se poată întoarce cu
ușurință în boxele proprii.
(5) Fără a se aduce atingere prevederilor cuprinse în
anexă, scroafele și scrofițele trebuie să aibă acces
permanent la materiale care se pretează folosirii râtului în
scopul consumării energiei și stimulării curiozității
animalului, respectându-se cel puțin cerințele relevante ale
anexei menționate anterior.
(6) Scroafele și scrofițele crescute în grupuri trebuie să
fie hrănite utilizându-se un sistem ce asigură fiecărui individ
accesul la hrană suficientă, chiar și în situația în care sunt
prezenți concurenți pentru hrană.
(7) Pentru a-și satisface foamea și datorită nevoii de a
mesteca, tuturor scroafelor în așteptare și scrofițelor trebuie

5

să li se asigure o cantitate suficientă de hrană de volum
sau bogată în fibre, precum și hrană energizantă.
(8) a) Porcii care trebuie să fie crescuți în grupuri și
sunt agresivi, au fost atacați de alți porci sau sunt bolnavi
ori răniți pot fi ținuți temporar în boxe individuale.
b) În acest caz boxa individuală utilizată trebuie să
permită animalului să se rotească cu ușurință și numai
dacă acest lucru nu este în contradicție cu recomandarea
medicului veterinar.
(9) Începând cu data de 1 ianuarie 2006, prevederile
alin. (1) lit. b), alin. (2), (4), (5) și alin. (8) lit. b) trebuie să
se aplice tuturor exploatațiilor nou-construite ori
reamenajate sau date în folosință pentru prima dată după
această dată, iar începând cu data de 1 ianuarie 2013,
aceste prevederi trebuie să se aplice tuturor exploatațiilor.
(10) Prevederile alin. (4) lit. a) nu trebuie să se aplice
exploatațiilor cu mai puțin de 10 scroafe.
Art. 4. — Autoritatea competentă din România trebuie
să se asigure de respectarea condițiilor pentru creșterea
porcilor, prevăzute în anexă.
Art. 5. — (1) Prevederile anexei pot fi modificate și
completate aplicându-se cerințele Uniunii Europene, pentru
a se ține cont de progresul științific.
(2) Autoritatea competentă din România trebuie:
a) să se asigure că orice persoană care angajează
personal în scopul îngrijirii porcinelor i-a asigurat acestuia
instruire și îndrumare asupra prevederilor relevante ale
art. 3, precum și ale anexei;
b) să asigure cursuri corespunzătoare de instruire care
să pună accentul în special pe aspecte privind bunăstarea
animalelor.
Art. 6. — (1) Autoritatea Națională Sanitară Veterinară
și pentru Siguranța Alimentelor trebuie să se asigure că
sunt efectuate inspecții sub responsabilitatea acesteia, cu
scopul de a se verifica dacă prevederile prezentei norme
sanitare veterinare și ale anexei la aceasta sunt aplicate și
respectate. Aceste inspecții, ce pot fi efectuate și cu ocazia
unor controale realizate în alte scopuri, trebuie să acopere,
în fiecare an, un număr reprezentativ din punct de vedere
statistic de sisteme de creștere diferite, utilizate în
România.
(2) De la data aderării României la Uniunea Europeană,
la fiecare 2 ani, până în ultima zi lucrătoare a lunii aprilie,
Autoritatea Națională Sanitară Veterinară și pentru
Siguranța Alimentelor trebuie să informeze Comisia
Europeană cu privire la rezultatele controalelor și
inspecțiilor efectuate în ultimii 2 ani anteriori, în
conformitate cu prezentul articol, incluzând numărul
inspecțiilor efectuate raportat la numărul de exploatații din
teritoriul național.
Art. 7. — Animalele importate din țări care nu sunt
membre ale Uniunii Europene trebuie, având în vedere
cerințele privind bunăstarea acestora, să fi fost crescute și
să fi primit cel puțin o îngrijire echivalentă cu cea
garantată de prezenta normă sanitară veterinară pentru
animalele din România. Această cerință trebuie să fie
inclusă în certificatul sanitar veterinar emis de autoritatea
veterinară competentă din țara exportatoare în cauză care
nu este membră a Uniunii Europene.
Art. 8. — (1) a) Experții veterinari ai Comisiei Europene
pot, în cooperare cu reprezentanții Autorității Naționale
Sanitare Veterinare și pentru Siguranța Alimentelor, să
efectueze inspecții la fața locului în România, în măsura în

6

MONITORUL OFICIAL AL ROMÂNIEI, PARTEA I, Nr. 791/31.VIII.2005

care acest lucru este indispensabil pentru aplicarea
uniformă a prevederilor prezentei norme sanitare veterinare.
Reprezentanții Autorității Naționale Sanitare Veterinare și
pentru Siguranța Alimentelor care efectuează aceste
inspecții trebuie să implementeze măsuri speciale de igienă
personală a angajaților pentru a exclude orice risc de
transmitere de boli.
b) Experții responsabili pentru aceste inspecții trebuie să
fie desemnați de Comisia Europeană, la propunerile
statelor membre ale Uniunii Europene.
c) Inspecțiile trebuie să fie efectuate în numele
Comunității, care suportă cheltuielile ocazionate de vizita
experților veterinari comunitari.
d) Frecvența și procedura acestor inspecții trebuie să fie
stabilite în conformitate cu procedura comunitară.
e) România, țară pe teritoriul căreia se efectuează o
astfel de inspecție, trebuie să acorde experților Comisiei
Europene și ai statelor membre ale Uniunii Europene toată
asistența necesară pentru îndeplinirea obligațiilor acestora.
f) Reprezentanții Comisiei Europene și ai statelor
membre ale Uniunii Europene trebuie să informeze
Autoritatea Națională Sanitară Veterinară și pentru
Siguranța Alimentelor despre rezultatele acestor inspecții.
g) Autoritatea Națională Sanitară Veterinară și pentru
Siguranța Alimentelor trebuie să ia orice măsuri care se
pot dovedi necesare, pentru a ține seama de rezultatele
acestor inspecții.
h) Dacă Autoritatea Națională Sanitară Veterinară și
pentru Siguranța Alimentelor nu ia aceste măsuri, după ce
situația a fost examinată în cadrul Comitetului Veterinar
Permanent, Comisia Europeană aplică prevederile ce îi dau
dreptul să suspende temporar sau definitiv importul de
porcine din exploatația respectivă.
i) Dacă deficiențele nu sunt remediate în termenul
prevăzut, Comisia Europeană poate elimina România de pe
lista țărilor terțe din care este autorizat oficial importul de
porcine. Comisia Europeană trebuie să notifice României
aceste măsuri și motivele aplicării acestora.
j) Prevederile generale pentru implementarea prezentului
articol, în special în ceea ce privește frecvența și
modalitățile de efectuare a inspecțiilor prevăzute la lit. a),
trebuie să fie stabilite în conformitate cu procedura
comunitară.
(2) a) Experții veterinari ai Autorității Naționale Sanitare
Veterinare și pentru Siguranța Alimentelor, ca autoritate
competentă a României, în cooperare cu reprezentanți ai
autorității competente din țara terță vizată, efectuează
inspecții la fața locului în țara terță, în măsura în care
acest lucru este indispensabil pentru evaluarea aplicării
uniforme a prevederilor prezentei norme sanitare veterinare.
b) Experții responsabili pentru aceste inspecții trebuie să
fie numiți prin ordin al președintelui Autorității Naționale
Sanitare Veterinare și pentru Siguranța Alimentelor, la
propunerile directorilor generali din structura acesteia.
c) Inspecțiile trebuie să fie efectuate în numele
Autorității Naționale Sanitare Veterinare și pentru Siguranța
Alimentelor, iar cheltuielile ocazionate de vizita experților
veterinari români vor fi suportate de aceasta.
d) Frecvența și procedura acestor inspecții trebuie să fie
stabilite în conformitate cu procedura națională emisă de
Autoritatea Națională Sanitară Veterinară și pentru
Siguranța Alimentelor.

e) Țara terță vizată, pe teritoriul căreia se efectuează
o astfel de inspecție, trebuie să acorde experților Autorității
Naționale Sanitare Veterinare și pentru Siguranța
Alimentelor toată asistența necesară în îndeplinirea
obligațiilor acestora.
f) Reprezentanții Autorității Naționale Sanitare Veterinare
și pentru Siguranța Alimentelor trebuie să informeze
autoritatea competentă a țării terțe vizate despre rezultatele
acestor inspecții.
g) Autoritatea competentă a țării terțe vizate trebuie să
ia orice măsuri care se dovedesc necesare, pentru a ține
seama de rezultatele acestor inspecții.
h) Dacă autoritatea competentă a țării terțe vizate nu ia
aceste măsuri, Autoritatea Națională Sanitară Veterinară și
pentru Siguranța Alimentelor pune în aplicare prevederile
ce îi dau dreptul să suspende temporar sau definitiv
importul de porcine din exploatația respectivă.
i) Dacă deficiențele nu sunt înlăturate în termenul
prevăzut, Autoritatea Națională Sanitară Veterinară și pentru
Siguranța Alimentelor poate elimina acea țară terță de pe
lista țărilor terțe de unde este autorizat oficial importul de
porcine în România. Autoritatea Națională Sanitară
Veterinară și pentru Siguranța Alimentelor trebuie să
notifice autorității competente a acelei țări terțe măsurile
respective și motivele aplicării acestora.
j) Prevederile generale pentru implementarea prezentului
articol, în special în ceea ce privește frecvența și
modalitățile de efectuare a inspecțiilor la care se referă
lit. a), trebuie să fie stabilite în conformitate cu procedura
națională.
(3) Autoritatea Națională Sanitară Veterinară și pentru
Siguranța Alimentelor va adopta reguli generale pentru
aplicarea prezentului articol, în conformitate cu cerințele
Uniunii Europene.
Art. 9. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative necesare
pentru conformarea cu prezenta normă sanitară veterinară,
pe care le va transmite Comisiei Europene, prin intermediul
Ministerului Integrării Europene și al Misiunii României pe
lângă Uniunea Europeană, împreună cu tabelele de
concordanță, în vederea evaluării conformității transpunerii
legislative, și va stabili măsurile necesare pentru
implementarea corectă și la timp a prevederilor prezentei
norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(3) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare, iar în caz de infracțiuni
sesizează organele de cercetare penală.
(4) Prezenta normă sanitară veterinară constituie
transpunerea oficială a Directivei Consiliului 91/630/CEE,
astfel cum a fost amendată ultima dată prin Regulamentul
806/2003/CE.
Art. 10. — Anexa face parte integrantă din prezenta
normă sanitară veterinară.

MONITORUL OFICIAL AL ROMÂNIEI, PARTEA I, Nr. 791/31.VIII.2005

7
ANEXĂ
la norma sanitară veterinară

CONDIȚII PENTRU CREȘTEREA PORCILOR

CAPITOLUL I
Condiții generale
În completare la prevederile anexei la Directiva
Consiliului 98/58/CE, trebuie să se aplice următoarele
cerințe:
1. În partea de clădire în care porcii sunt ținuți
permanent trebuie evitate nivelurile de zgomot de peste
85dBA. Trebuie evitat zgomotul constant sau brusc.
2. Porcii trebuie ținuți în condiții de iluminat cu o
intensitate de cel puțin 40 lucși, pentru o perioadă de
minimum 8 ore pe zi.
3. Adăposturile pentru cazarea porcilor trebuie
proiectate astfel încât să permită animalelor:
a) să aibă acces la o zonă de odihnă confortabilă din
punct de vedere fizic și termic, drenată și curățată
corespunzător și care să permită tuturor animalelor să se
odihnească în același timp;
b) să se odihnească și să se ridice normal;
c) să vadă alți porci. În săptămâna dinainte de data
aproximată a fătării și în timpul fătării, scroafele și scrofițele
pot fi ținute în afara razei vizuale a celorlalte porcine.
4. Fără a se lua în considerație prevederile art. 3
alin. (5) din prezenta normă sanitară veterinară, porcii
trebuie să aibă acces permanent la o cantitate suficientă
de material, cum ar fi paie, fân, lemn, rumeguș, compost
de ciuperci, turbă sau un amestec din acestea, care să nu
compromită sănătatea animalelor și să le permită acestora
activități care se pretează folosirii râtului în scopul
consumării energiei și stimulării curiozității animalului.
5. Pardoseala trebuie să fie netedă, dar nealunecoasă,
pentru a se preveni rănirea porcilor, și astfel proiectată,
construită și menținută încât să nu cauzeze răniri sau
suferințe porcilor. Pardoseala trebuie să fie adecvată pentru
mărimea și greutatea porcilor și, dacă nu este asigurat
așternut, să formeze o suprafață rigidă, plană și stabilă.
6. Toți porcii trebuie să fie hrăniți cel puțin o dată pe zi.
Atunci când sunt hrăniți în grupuri și nu ad libitum (la
discreție) sau printr-un sistem automat de hrănire
individuală a animalelor, fiecare porc trebuie să aibă acces
la hrană în același timp cu celelalte animale din grup.
7. Toți purceii în vârstă de peste două săptămâni
trebuie să aibă acces permanent la o cantitate suficientă
de apă proaspătă.
8. Toate procedurile care constituie o intervenție
efectuată pentru alte scopuri decât de terapie sau de
diagnostic ori pentru identificarea porcilor în conformitate cu
legislația în domeniu și care determină afectarea sau
pierderea sensibilității unei părți a corpului ori alterarea
structurii osoase sunt interzise, cu următoarele excepții:
a) o reducere uniformă a colților purceilor prin pilire sau
tăiere, efectuată nu mai târziu de vârsta de 7 zile și lăsând
o suprafață intactă și netedă. Colții vierilor pot fi reduși în
lungime, atunci când este necesar, pentru a se preveni
rănirea altor animale sau din motive de siguranță;
b) tăierea unei părți a cozii;

c) castrarea porcilor masculi prin alte mijloace decât prin
deșirarea țesuturilor;
d) utilizarea inelului nazal numai atunci când animalele
sunt ținute în sisteme de creștere în aer liber și în
conformitate cu legislația națională.
Tăierea cozilor și reducerea colților nu trebuie să fie
efectuate ca un procedeu de rutină, ci numai atunci când
există o dovadă clară că au apărut leziuni ale
mameloanelor scroafelor sau ale urechilor și cozilor la
ceilalți purcei. Înainte de efectuarea acestor proceduri
trebuie să fie luate și alte măsuri pentru a se preveni
mușcarea cozii și alte vicii, luându-se în considerare mediul
și densitatea loturilor. Din acest motiv, trebuie schimbate
condițiile de mediu și sistemele de management
inadecvate.
Oricare dintre procedurile descrise anterior trebuie
efectuate numai de către un medic veterinar sau de o
persoană instruită, așa cum este prevăzut la art. 5 din
norma sanitară veterinară, cu experiență în efectuarea
tehnicilor în mod practic, cu mijloace corespunzătoare și în
condiții igienice.
Dacă se practică castrarea sau tăierea cozilor după
vârsta de 7 zile, aceasta trebuie efectuată numai sub
anestezie și analgezie prelungită și numai de către un
medic veterinar.
CAPITOLUL II
Dispoziții specifice pentru diferite categorii de porcine
A. VIERI

Boxele pentru vieri trebuie construite și situate în așa fel
încât să permită acestora să se rotească, să se miroasă,
să se audă și să se vadă între ei. Mărimea zonei libere
disponibile pentru un vier adult trebuie să fie de cel puțin
6 m 2 . Atunci când boxa este folosită și pentru montă
naturală, suprafața pardoselii disponibilă pentru un vier
adult trebuie să fie de cel puțin 10 m2, iar boxa nu trebuie
să prezinte nici un obstacol.
Începând cu data aderării României la Uniunea
Europeană, această prevedere trebuie să se aplice tuturor
exploatațiilor.
B. SCROAFE ȘI SCROFIȚE

1. Trebuie să fie luate măsuri pentru a se reduce pe
cât posibil agresiunea în grup.
2. Dacă este necesar, scrofițele și scroafele gestante
trebuie să fie tratate pentru paraziți interni și externi, iar
când sunt transferate în maternitate, acestea trebuie
spălate pe tot corpul.
3. În săptămâna dinainte de data preconizată a fătării,
scroafelor și scrofițelor trebuie să li se repartizeze material
adecvat pentru culcuș, în cantitate suficientă, cu excepția
cazului în care, din punct de vedere tehnic, nu este fezabil
pentru sistemul de evacuare a purinei utilizate în unitate.
4. În spatele scroafelor și scrofițelor trebuie să fie
asigurată o zonă liberă, disponibilă, pentru a facilita fătarea
naturală sau asistată.

8

MONITORUL OFICIAL AL ROMÂNIEI, PARTEA I, Nr. 791/31.VIII.2005

5. Atunci când scroafele sunt ținute libere în boxele de
fătare, trebuie să se asigure mijloace de protecție a
purceilor, cum ar fi bare despărțitoare pentru fătare.
C. PURCEI

1. O parte din suprafața totală a pardoselii, suficientă
pentru a permite animalelor să se odihnească împreună în
același timp, trebuie să fie solidă sau acoperită cu un strat
izolator ori cu un așternut din paie sau din orice alt
material adecvat.
2. Când se folosește o boxă de fătare, purceii trebuie
să aibă suficient spațiu pentru a putea fi alăptați fără
dificultate.
3. Purceii nu trebuie să fie înțărcați la mai puțin de
28 de zile, cu excepția cazului în care bunăstarea sau
sănătatea femelei ori a purceilor ar fi afectată în mod
nefavorabil.
Purceii pot fi înțărcați cu până la 7 zile mai devreme,
dacă aceștia sunt mutați în adăposturi speciale care sunt
depopulate, curățate și dezinfectate temeinic înainte de
introducerea unui nou grup și care sunt separate de
adăposturile în care sunt ținute scroafele, pentru a se
diminua pe cât posibil transmiterea de boli de la scroafe
la purcei.

D. PURCEI ÎNȚĂRCAȚI ȘI TINERET PORCIN

1. Atunci când porcii sunt ținuți în grupuri, trebuie luate
măsuri pentru a se preveni luptele ce depășesc
comportamentul normal.
2. Aceștia trebuie ținuți în grupuri uniforme, cu evitarea
amestecării purceilor provenind de la scroafe diferite. Dacă
purceii care nu sunt familiarizați unul cu altul trebuie să fie
amestecați, acest lucru trebuie să se facă la o vârstă cât
mai fragedă, de preferat înainte sau cu până la o
săptămână după înțărcare. Când porcii sunt amestecați,
trebuie să li se asigure posibilitatea de a se feri și de a
se ascunde unii de alții.
3. Atunci când apar semne de luptă violentă, cauzele
trebuie să fie cercetate imediat și trebuie luate măsuri
corespunzătoare, cum ar fi asigurarea de cantități mari de
paie, dacă este posibil, sau alte materiale de interes pentru
aceștia. Animalele expuse riscului de a fi agresate sau
cele mai agresive trebuie ținute separat de grup.
4. Utilizarea de medicamente tranchilizante cu scopul de
a se facilita amestecarea trebuie limitată la condiții
excepționale și numai după consultarea unui medic
veterinar.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 791/31.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047761]
ISSN 1453—4495

