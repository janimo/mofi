PARTEA

Anul 173 (XVII) — Nr. 636

I

Miercuri, 20 iulie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 246 din 10 mai 2005 referitoare la excepția
de neconstituționalitate a dispozițiilor art. 1718 din
Codul civil, ale art. 376, ale art. 488 și ale
art. 494 din Codul de procedură civilă, precum și
ale art. 79 alin. 2 din Legea nr. 58/1998 privind
activitatea bancară ....................................................

2–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
589.

— Ordin al ministrului mediului și gospodăririi
apelor pentru aprobarea Regulamentului privind
organizarea activității de certificare a unităților
specializate în elaborarea de studii, proiecte,
execuție lucrări, consultanță în domeniul
gospodăririi apelor și documentații tehnice pentru
obținerea avizelor și autorizațiilor de gospodărire a
apelor .........................................................................

6–9

718.

— Ordin al ministrului administrației și internelor
pentru aprobarea Criteriilor de performanță privind
structura organizatorică și dotarea serviciilor
voluntare pentru situații de urgență.........................

10–15

ACTE ALE BĂNCII NAȚIONALE A ROMÂNIEI
6.

25.

— Regulament pentru modificarea și completarea
Regulamentului Băncii Naționale a României
nr. 4/2005 privind regimul valutar și a Normei
Băncii Naționale a României nr. 5/2005 privind
autorizarea operațiunilor valutare .............................

15–16

— Circulară privind adresele paginilor Reuters și
Bloomberg în care se comunică ratele de
dobândă BUBID, EURIBOR și LIBOR ....................

16

2

MONITORUL OFICIAL AL ROMÂNIEI, PARTEA I, Nr. 636/20.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 246
din 10 mai 2005

referitoare la excepția de neconstituționalitate a dispozițiilor art. 1718 din Codul civil,
ale art. 376, ale art. 488 și ale art. 494 din Codul de procedură civilă, precum și ale art. 79 alin. 2
din Legea nr. 58/1998 privind activitatea bancară
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gabor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1718 din Codul civil, ale art. 376, ale
art. 488 și ale art. 494 din Codul de procedură civilă,
precum și ale art. 79 alin. 2 din Legea nr. 58/1998 privind
activitatea bancară, excepție ridicată de Ionel Bancu,
Anastasia Bancu, Gheorghe Șușoi, Mariana Șușoi, Marian
Tărăbășanu și Cornelia Tărăbășanu în dosarele
nr. 1.537/2004, nr. 1.538/2004 și nr. 1.539/2004 ale
Tribunalului Călărași.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de
neconstituționalitate ridicate în Dosarele nr. 22D/2005,
nr. 23D/2005 și nr. 24D/2005 au obiect identic, pune în
discuție, din oficiu, problema conexării.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarelor nr. 23D/2005 și
nr. 24D/2005 la Dosarul nr. 22D/2005, care este primul
înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată, arătând că
legiuitorul are legitimarea constituțională să adopte o astfel
de reglementare în domeniul dreptului de proprietate, în
temeiul dispozițiilor art. 44 alin. (1) teza a doua din
Constituție.
C U R T E A,

având în vedere actele și lucrările dosarului, constată
următoarele:
Prin încheierile din 29 noiembrie 2004, pronunțate în
dosarele nr. 1.537/2004, nr. 1.538/2004 și nr. 1.539/2004,

Tribunalul Călărași a sesizat Curtea Constituțională cu
excepția de neconstituționalitate a dispozițiilor art. 1718
din Codul civil, ale art. 376, ale art. 488 și ale art. 494 din
Codul de procedură civilă, precum și ale art. 56 alin. 2 din
Legea bancară nr. 58/1998, excepție ridicată de Ionel
Bancu, Anastasia Bancu, Gheorghe Șușoi, Mariana Șușoi,
Marian Tărăbășanu și Cornelia Tărăbășanu.
În motivarea excepției de neconstituționalitate, autorii
acesteia susțin că dispozițiile art. 1718 din Codul civil,
precum și cele ale art. 488 și ale art. 494 din Codul de
procedură civilă, contravin prevederilor constituționale ale
art. 44, ale art. 53 și ale art. 136, întrucât, prin
reglementarea unei posibilități de trecere a bunurilor imobile
din patrimoniul unei persoane fizice în patrimoniul altei
persoane fizice sau juridice, fără a fi în discuție vreun caz
de excepție care să impună restrângerea exercițiului unor
drepturi sau al unor libertăți, se anulează pur și simplu
dreptul de proprietate privată, ocrotit prin Constituție. De
asemenea, autorii excepției apreciază că textele criticate
sunt neconstituționale și datorită faptului că sunt adoptate
prin legi ordinare, deși, pentru situațiile în care sunt
reglementate excepții de la principiul inviolabilității dreptului
de proprietate privată, Constituția instituie obligația adoptării
unei legi organice. Totodată, autorii excepției arată că
dispozițiile art. 56 alin. 2 din Legea bancară nr. 58/1998,
precum și cele ale art. 376 din Codul de procedură civilă
sunt neconstituționale și contravin art. 124 și 126 din
Constituție, deoarece acordă băncilor posibilitatea de a
executa silit, chiar în mod arbitrar, obligațiile de restituire a
unor sume de bani înscrise în contractele de credit și
garanție, fără ca aceste obligații de plată să fie stabilite
printr-o hotărâre judecătorească definitivă și irevocabilă.
Tribunalul Călărași apreciază că excepția de
neconstituționalitate invocată este neîntemeiată, deoarece
înormele civile și procesual civile criticate nu pot fi în
raport de conformitate“ cu prevederile constituționale
invocate, îatâta timp cât acestea sancționează
comportamentul ilicit al debitorului“. Instanța arată că textele
de lege criticate privesc executarea silită, instituție
procedurală al cărui scop final este acela de realizare
definitivă și practică a drepturilor care au fost recunoscute
printr-o hotărâre judecătorească sau printr-un alt titlu
executoriu prevăzut de lege. Ca atare, apreciază că nu
poate fi reținută susținerea autorilor excepției, referitoare la

MONITORUL OFICIAL AL ROMÂNIEI, PARTEA I, Nr. 636/20.VII.2005
anularea, prin dispozițiile legale criticate, a dreptului de
proprietate al acestora, deoarece garantarea dreptului de
proprietate al unei persoane fizice ori juridice este limitată
de drepturile altor asemenea persoane.
În final, instanța consideră că nu poate fi reținută nici
contrarietatea dispozițiilor art. 56 alin. 2 din Legea
nr. 58/1998 cu prevederile art. 124 și ale art. 126 din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
invocată este neîntemeiată. În acest sens, arată că
susținerile autorilor excepției vizează aspecte referitoare la
obiectul și finalitatea procedurii executării silite în ansamblul
său. Astfel, textele criticate nu pot fi analizate decât în
contextul reglementării unitare din care fac parte, în cadrul
căreia stabilirea obiectului și modalitățile executării silite,
precum și a sferei titlurilor executorii, departe de a leza
principiile constituționale invocate, constituie expresia
aplicării lor. De altfel, procedura de judecată în ansamblul
ei, incluzând, în sens larg, și întreaga procedură de
executare silită, deci și prevederile legale criticate, se
întemeiază pe dispozițiile art. 126 alin. (2) din Constituție,
care prevăd în mod expres că reglementarea procedurii de
judecată se face îprin lege“, dând astfel libertate
legiuitorului să statueze în aceste domenii. Așa fiind,
prevederile criticate contribuie la determinarea cadrului legal
de exercitare a drepturilor legitime ale creditorilor și
debitorilor în cadrul executării silite, instituție procedurală al
cărei scop este reprezentat de realizarea definitivă și
practică a unor drepturi recunoscute printr-o hotărâre
judecătorească sau un alt titlu executoriu. Invocând
jurisprudența Curții Constituționale, Guvernul arată că
asupra dispozițiilor art. 376 și ale art. 488 din Codul de
procedură civilă Curtea s-a mai pronunțat, în sensul
constituționalității acestora, prin Deciziile nr. 134/2002 și
nr. 303/2002, respectiv prin Decizia nr. 333/2004.
Avocatul Poporului apreciază că dispozițiile legale
criticate sunt constituționale. În acest sens, arată că nu
poate fi reținută critica de neconstituționalitate a dispozițiilor
art. 1718 din Codul civil, ale art. 376, ale art. 488 și ale
art. 494 din Codul de procedură civilă, precum și a celor
ale art. 56 alin. 2 din Legea bancară nr. 58/1998, față de
art. 44 și 53 din Constituție, întrucât, potrivit art. 44
alin. (1) teza a doua, conținutul și limitele dreptului de
proprietate sunt stabilite de lege. Astfel, arată că dispozițiile
legale criticate au ca scop asigurarea executării prestației
la care debitorul este obligat, fără a aduce atingere
dreptului de proprietate al acestuia. De asemenea,
apreciază că obligația de natură patrimonială stabilită în

3

sarcina debitorului este o consecință a angajării răspunderii
juridice contractuale sau delictuale a acestuia, iar la
procedura executării silite se recurge numai în situația în
care debitorul obligației stabilite prin hotărâre sau titlu
executoriu nu execută de bunăvoie prestația la care este
obligat. În susținerea acestui punct de vedere, invocă
Decizia Curții Constituționale nr. 217/2001. Totodată,
Avocatul Poporului arată că textele criticate instituie o
restrângere legală a exercitării dreptului de proprietate al
debitorului, în deplină conformitate cu prevederile art. 53
din Constituție. În ceea ce privește contrarietatea
dispozițiilor legale criticate cu prevederile art. 124, ale
art. 126 și ale art. 136 alin. (4) din Constituție, consideră
că textele constituționale invocate nu au relevanță în cauza
de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1718 din Codul civil, ale art. 376, ale
art. 488 și ale art. 494 din Codul de procedură civilă,
precum și cele ale art. 56 alin. 2 din Legea bancară
nr. 58/1998, dispoziții care au următorul conținut:
Art. 1718 din Codul civil: îOricine este obligat personal
este ținut de a îndeplini îndatoririle sale cu toate bunurile sale,
mobile și imobile, prezente și viitoare.“
Art. 376, art. 488 și art. 494 din Codul de procedură
civilă:
— Art. 376: îSe învestesc cu formula executorie hotărârile
care au rămas definitive ori au devenit irevocabile, înscrisurile
autentice, precum și orice alte hotărâri sau înscrisuri, pentru ca
acestea să devină executorii, în cazurile anume prevăzute de
lege.
Actele autentificate de o reprezentanță diplomatică sau
consulară a României se vor putea învesti cu formula
executorie de judecătoria domiciliului uneia din părțile părtașe
la actul autentic.
Dacă nici una din părți nu are domiciliul cunoscut în țară,
învestirea cu formula executorie se face de judecătoria
sectorului III din Capitala României.“;
— Art. 488: îSunt supuse urmăririi silite imobiliare bunurile
imobile.

4

MONITORUL OFICIAL AL ROMÂNIEI, PARTEA I, Nr. 636/20.VII.2005

Pot forma obiectul urmăririi silite imobiliare și dreptul de
uzufruct asupra unui bun imobil, precum și dreptul de
superficie.
Dreptul de servitute poate fi urmărit silit numai o dată cu
fondul dominant căruia îi profită.“;
— Art. 494: îImobilele urmărite silit se valorifică prin
vânzare la licitație publică, vânzare directă și prin alte
modalități admise de lege. Dispozițiile art. 431 sunt
aplicabile.“
În ceea ce privește dispozițiile art. 56 alin. 2 din Legea
bancară nr. 58/1988, ulterior sesizării Curții Constituționale
acest act normativ a fost republicat în Monitorul Oficial al
României, Partea I, nr. 78 din 24 ianuarie 2005, cu un nou
titlu, și anume Legea privind activitatea bancară, iar ca
urmare a renumerotării textelor, art. 56 alin. 2 a devenit
art. 79 alin. 2, având același conținut. Ca atare, Curtea
urmează a se pronunța asupra acestor din urmă dispoziții
legale, potrivit cărora îContractele de credit bancar, precum
și garanțiile reale și personale, constituite în scopul garantării
creditului bancar, constituie titluri executorii“.
Autorii excepției susțin că dispozițiile legale criticate
contravin prevederilor constituționale ale art. 44, 53, 124,
126, respectiv ale art. 136 alin. (4), cu următorul conținut:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietatea publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.

(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 124: î(1) Justiția se înfăptuiește în numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.“;
— Art. 126: î(1) Justiția se realizează prin Înalta Curte de
Casație și Justiție și prin celelalte instanțe judecătorești stabilite
de lege.
(2) Competența instanțelor judecătorești și procedura de
judecată sunt prevăzute numai prin lege.
(3) Înalta Curte de Casație și Justiție asigură interpretarea
și aplicarea unitară a legii de către celelalte instanțe
judecătorești, potrivit competenței sale.
(4) Compunerea Înaltei Curți de Casație și Justiție și regulile
de funcționare a acesteia se stabilesc prin lege organică.
(5) Este interzisă înființarea de instanțe extraordinare. Prin
lege organică pot fi înființate instanțe specializate în anumite
materii, cu posibilitatea participării, după caz, a unor persoane
din afara magistraturii.
(6) Controlul judecătoresc al actelor administrative ale
autorităților publice, pe calea contenciosului administrativ, este
garantat, cu excepția celor care privesc raporturile cu
Parlamentul, precum și a actelor de comandament cu caracter
militar. Instanțele de contencios administrativ sunt competente
să soluționeze cererile persoanelor vătămate prin ordonanțe
sau, după caz, prin dispoziții din ordonanțe declarate
neconstituționale.“;
— Art. 136 alin. (4): îBunurile proprietate publică sunt
inalienabile. În condițiile legii organice, ele pot fi date în
administrare regiilor autonome ori instituțiilor publice sau pot fi
concesionate ori închiriate; de asemenea, ele pot fi date în
folosință gratuită instituțiilor de utilitate publică.“
Examinând excepția, Curtea constată că, în
argumentarea criticii de neconstituționalitate potrivit căreia
textele deduse controlului reglementează posibilități de
trecere a bunurilor imobile din patrimoniul unei persoane
fizice în acela al alteia, iar prin aceasta îse anulează pur
și simplu dreptul de proprietate privată, ocrotit de
Constituție“, autorii excepției utilizează o premisă greșită,
rezultat al absolutizării exercițiului dreptului de proprietate.

MONITORUL OFICIAL AL ROMÂNIEI, PARTEA I, Nr. 636/20.VII.2005
În acest sens, se face abstracție de prevederile art. 44
alin. (1) teza a doua din Constituție, potrivit cărora
conținutul și limitele dreptului de proprietate sunt stabilite
prin lege. Curtea reține că finalitatea acestor prevederi
constituționale constă în asigurarea realizării dreptului de
proprietate, ca drept subiectiv fundamental, într-o
dimensiune rezonabilă, de natură să asigure respectarea
drepturilor și intereselor legitime ale altor subiecte de drept
cărora statul este ținut, în egală măsură, să le acorde
ocrotire.
În condițiile în care participarea la circuitul civil,
componentă esențială a vieții sociale, cu corolarul său —
dobândirea de drepturi și asumarea de obligații —,
constituie însăși rațiunea de a fi a oricărui subiect de
drept, Curtea apreciază că ar fi fost un nonsens ca din
acest circuit să fie exclus dreptul de proprietate, în maniera
preconizată de autorul excepției. A accepta un atare punct
de vedere ar însemna a institui o clauză de nerăspundere
pentru titularul obligației asumate (debitor), pus astfel la
adăpost împotriva valorificării silite a creanței de către
creditorul său. Realizarea dreptului acestuia din urmă ar
deveni dependentă exclusiv de bunul plac al debitorului,
ceea ce ar afecta esențial securitatea circuitului civil. Așa
fiind, Curtea constată că, examinate în contextul acestor
considerații principiale, reglementările legale deduse
controlului își relevă utilitatea și perenitatea, ele
constituindu-se în limitări necesare ale dreptului de

5

proprietate, impuse de rațiuni sociale majore și instituite de
legiuitor în cadrul competenței sale constituționale.
De altfel, Curtea constată că o parte din dispozițiile
legale criticate prin excepția de neconstituționalitate ce
formează obiectul dosarelor de față, și anume art. 376 și
488 din Codul de procedură civilă, a mai fost supusă
controlului de constituționalitate.
Astfel, prin Decizia nr. 45 din 27 ianuarie 2005,
publicată în Monitorul Oficial al României, Partea I, nr. 196
din 8 martie 2005, Curtea Constituțională a respins
excepția de neconstituționalitate a dispozițiilor art. 376
alin. 1 din Codul de procedură civilă, iar în ceea ce
privește art. 488 din același act normativ, Curtea s-a mai
pronunțat prin decizii precum Decizia nr. 217 din 3 iulie
2001, publicată în Monitorul Oficial al României, Partea I,
nr. 552 din 4 septembrie 2001, și Decizia nr. 333 din
16 septembrie 2004, publicată în Monitorul Oficial al
României, Partea I, nr. 930 din 12 octombrie 2004,
statuând că aceste dispoziții de lege sunt constituționale.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii
își păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1718 din Codul civil, ale art. 376, ale art. 488 și ale
art. 494 din Codul de procedură civilă, precum și ale art. 79 alin. 2 din Legea nr. 58/1998 privind activitatea bancară,
excepție ridicată de Ionel Bancu, Anastasia Bancu, Gheorghe Șușoi, Mariana Șușoi, Marian Tărăbășanu și Cornelia
Tărăbășanu în dosarele nr. 1.537/2004, nr. 1.538/2004 și nr. 1.539/2004 ale Tribunalului Călărași.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Ingrid Alina Tudora

6

MONITORUL OFICIAL AL ROMÂNIEI, PARTEA I, Nr. 636/20.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea Regulamentului privind organizarea activității de certificare
a unităților specializate în elaborarea de studii, proiecte, execuție lucrări, consultanță
în domeniul gospodăririi apelor și documentații tehnice pentru obținerea avizelor
și autorizațiilor de gospodărire a apelor
În conformitate cu prevederile art. 52 din Legea apelor nr. 107/1996, modificată și completată prin Legea
nr. 310/2004,
în baza art. 4 pct. II.19 din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor

emite prezentul ordin.

Art. 1. — Se aprobă Regulamentul privind organizarea
activității de certificare a unităților specializate în elaborarea
de studii, proiecte, execuție lucrări, consultanță în domeniul
gospodăririi apelor și documentații tehnice pentru obținerea
avizelor și autorizațiilor de gospodărire a apelor, prevăzut
în anexa care face parte integrantă din prezentul ordin.
Art. 2. — Inspecția de Stat a Apelor din cadrul
Ministerului Mediului și Gospodăririi Apelor va duce la
îndeplinire prevederile prezentului ordin.
Art. 3. — Pe data intrării în vigoare a prezentului ordin,
Ordinul ministrului mediului și gospodăririi apelor

nr. 50/2004 pentru aprobarea Regulamentului privind
organizarea activității de certificare a unităților specializate
în elaborarea de studii, proiecte, execuție lucrări,
consultanță în domeniul gospodăririi apelor și documentații
tehnice pentru obținerea avizelor și autorizațiilor de
gospodărire a apelor, publicat în Monitorul Oficial al
României, Partea I, nr. 447 din 19 mai 2004, își încetează
aplicabilitatea.
Art. 4. — Prezentul ordin va fi publicat în Monitorul
Oficial al României, Partea I.

p. Ministrul mediului și gospodăririi apelor,
Lucia Ana Varga,
secretar de stat
București, 27 iunie 2005.
Nr. 589.

ANEXĂ

REGULAMENT
privind organizarea activității de certificare a unităților specializate în elaborarea de studii, proiecte, execuție lucrări,
consultanță în domeniul gospodăririi apelor și documentații tehnice pentru obținerea avizelor
și autorizațiilor de gospodărire a apelor
CAPITOLUL I
Prevederi generale
Art. 1. — Activitatea de elaborare de studii, proiecte,
execuție lucrări, consultanță în domeniul gospodăririi apelor
și documentații tehnice pentru obținerea avizelor și
autorizațiilor de gospodărire a apelor se poate face numai
de

unități specializate certificate de Ministerul Mediului și

Gospodăririi Apelor. Modul de organizare și procedura de
certificare sunt prevăzute în prezentul regulament.
Art. 2. — Recunoașterea oficială a certificării unităților și
persoanelor abilitate să desfășoare activitățile prevăzute la

art. 1 se face prin eliberarea certificatelor de atestare în
domeniile stabilite de comisia de certificare.
CAPITOLUL II
Organizarea activității de certificare
Art. 3. — Certificarea unităților solicitante se realizează
de comisia de certificare înființată în acest scop, care își
desfășoară activitatea pe lângă Inspecția de Stat a Apelor
din cadrul Ministerului Mediului și Gospodăririi Apelor.
Art. 4. — Componența comisiei de certificare este
următoarea:
— președinte — secretarul de stat pentru ape din
cadrul Ministerului Mediului și Gospodăririi Apelor;

MONITORUL OFICIAL AL ROMÂNIEI, PARTEA I, Nr. 636/20.VII.2005
— vicepreședinte — directorul Direcției managementul
resurselor de apă;
— directorul Direcției investiții și achiziții publice;
— 3 cadre didactice universitare din învățământul
superior de specialitate;
— secretarul comisiei — șeful Inspecției de Stat a
Apelor.
CAPITOLUL III
Atribuțiile comisiei de certificare
Art. 5. — Comisia de certificare are următoarele
atribuții:
a) analizează documentele ce însoțesc cererile de
certificare;
b) evaluează pe baza documentelor depuse la dosar și
a interviului capabilitatea științifică și tehnică a solicitantului,
în vederea certificării;
c) aprobă eliberarea certificatelor.
Art. 6. — Pentru îndeplinirea atribuțiilor sale comisia de
certificare are un secretariat tehnic asigurat de Inspecția de
Stat a Apelor, având următoarele atribuții:
a) asigură înregistrarea dosarelor depuse în scopul
obținerii certificării;
b) verifică întocmirea corectă a dosarelor și existența
tuturor documentelor solicitate prin prezentul regulament;
c) propune data de desfășurare a ședinței comisiei de
certificare și întocmește ordinea de zi;
d) redactează referatul tehnic aferent fiecărei persoane
juridice solicitante, cu propunerea către comisia de
certificare a domeniilor ce urmează a fi acordate;
e) înregistrează și ține evidența certificatelor emise;
f) îndeplinește alte sarcini stabilite de membrii comisiei
de certificare.
CAPITOLUL IV
Funcționarea comisiei de certificare
Art. 7. — La analizarea fiecărui dosar înaintat comisiei
de certificare se vor evalua realizările și posibilitățile
solicitantului, împreună cu referatul tehnic întocmit în acest
sens.
Art. 8. — Comisia de certificare va decide dacă acordă
sau nu certificatul. În cazul neacordării certificatului, toate
documentele vor fi returnate solicitantului.
Art. 9. — Domeniile de certificare, în sensul prezentului
ordin, sunt următoarele:
a) întocmirea de studii de gospodărire a apelor: studii
hidrologice, hidrogeologice, de explorare prin foraje,
bilanțuri;
b) întocmirea de studii de fezabilitate și proiecte în
domeniile:
1. gospodărirea apelor: ansamblul activităților de
protecție și valorificare rațională a folosințelor de apă;
2. hidroedilitare: lucrări de folosire a apelor, cu
construcțiile și instalațiile aferente, respectiv alimentări cu

7

apă potabilă și industrială, lucrări de canalizare și evacuare
a apelor uzate, stații și instalații de prelucrare a calității
apelor;
3. construcții hidrotehnice: baraje, acumulări, derivații,
apărări și consolidări de maluri și albii, rectificări și
reprofilări de albii, lucrări de dirijare a apei, traversări de
cursuri de apă cu poduri, conducte, linii electrice,
extragerea agregatelor minerale din albiile cursurilor de
apă, depozite de deșeuri etc.;
4. amenajări hidrotehnice pentru irigații, desecări și
instalațiile aferente;
5. lucrări de regularizare a scurgerii pe versanți, lucrări
de corectare a torenților;
c) execuție (c1—c5) aferentă domeniilor prevăzute la
lit. b);
d) consultanță (d1—d5) aferentă domeniilor prevăzute la
lit. a), b) și c);
e) întocmirea documentațiilor tehnice necesare pentru
obținerea avizelor și autorizațiilor de gospodărire a apelor.
Art. 10. — Certificatele acordate de comisia de
certificare se referă numai la persoane juridice.
Art. 11. — (1) Comisia de certificare are dreptul să
retragă certificatul în cazul în care autoritățile competente
în domeniu:
a) resping cel puțin două documentații întocmite,
datorită slabei lor calități și nerespectării cerințelor legale în
vigoare;
b) în cazul antreprenorilor sau al executanților de
lucrări, constată că aceștia nu respectă pe parcursul
execuției lucrărilor normele și reglementările în vigoare
legate de calitatea și siguranța în exploatare a
construcțiilor, precum și existența unor declarații
neconforme cu realitatea.
(2) Inspecția de Stat a Apelor poate suspenda
certificatul până când comisia de certificare îl analizează și
îl anulează. Pe perioada suspendării certificatului toate
unitățile subordonate Ministerului Mediului și Gospodăririi
Apelor vor fi informate operativ în vederea luării măsurilor
legale ce se impun.
Art. 12. — Lucrările comisiei de certificare sunt conduse
de președinte sau, în lipsa acestuia, de vicepreședinte.
Art. 13. — Convocarea comisiei de certificare și ordinea
de zi se aprobă de președintele acesteia, la propunerea
secretariatului tehnic.
Art. 14. — Propunerile făcute în cadrul comisiei de
certificare se aprobă cu votul a două treimi din numărul
membrilor comisiei prezenți la ședința de certificare.
Art. 15. — Ședințele comisiei de certificare se pot
desfășura numai în prezența a două treimi din numărul
membrilor acesteia.
Art. 16. — Hotărârile comisiei de certificare se
consemnează în procesul-verbal al ședinței. Procesul-verbal

8

MONITORUL OFICIAL AL ROMÂNIEI, PARTEA I, Nr. 636/20.VII.2005

va fi redactat de secretariatul tehnic și va fi semnat de
fiecare membru al comisiei de certificare.

dosarul solicitantului, în prezența acestuia, și în urma

CAPITOLUL V

interviului cu reprezentantul legal al solicitantului decide

Criterii de certificare

admiterea sau respingerea certificatului pentru domeniile

Art. 17. — (1) Stabilirea domeniilor de certificare se
face în funcție de politica de personal, de politica de
calitate (în conformitate cu standardele ISO 9000, 9001 și
9002) și de experiența în domeniul pentru care se solicită
certificarea. Politica de personal a firmelor ce doresc
certificarea în domeniile stabilite de prezentul regulament
va consta în stabilirea unui număr optim necesar de
specialiști în domeniu (apreciat de comisia de certificare),
atestați conform Legii nr. 10/1995 privind calitatea în
construcții, cu modificările ulterioare, pentru complexitatea și
tipul activităților ce vor fi realizate.
(2) Politica de calitate se va înscrie în prevederile Legii
nr. 10/1995 și pachetului de reglementări ISO 9000.
CAPITOLUL VI
Procedura de certificare
Art. 18. — Dosarul pentru obținerea certificării trebuie
să conțină următoarele documente:
a) cerere-tip;
b) memoriu de activitate în domeniu, cu exemple de
lucrări realizate în domeniul pentru care se solicită
certificarea;
c) lista cuprinzând personalul atestat de Ministerul
Transporturilor, Construcțiilor și Turismului, curriculum vitae
al acestuia, copii de pe atestatele eliberate de Ministerul
Transporturilor, Construcțiilor și Turismului experților care
reprezintă societatea solicitantă (susținută de acte
doveditoare), la cererea secretariatului comisiei de
certificare;
d) actul constitutiv al solicitantului — în copie;
e) certificatul de înregistrare emis de oficiul registrului
comerțului — în copie;
f) lista cuprinzând personalul de specialitate angajat,
însoțită de curriculum vitae al acestuia (copii de pe
diploma ce atestă calificarea);
g) lista cuprinzând utilajele și aparatura de calcul, după
caz, din dotare;
h) recomandări de la asociațiile profesionale din
domeniu și de la beneficiarii lucrărilor realizate în domeniul
pentru care se solicită certificarea;
i) recomandare din partea Institutului Național de
Hidrologie și Gospodărirea Apelor — S.A. — Laboratorul
de hidrogeologie și izotopi de mediu — pentru societățile
care proiectează și execută foraje sau realizează studii
hidrogeologice.
Art. 19. — Dosarul complet se depune și se
înregistrează de solicitant la Inspecția de Stat a Apelor din
cadrul Ministerului Mediului și Gospodăririi Apelor, urmând
a fi transmis spre verificare la secretariatul tehnic al
comisiei de certificare.

Art. 20. — Comisia de certificare analizează în plen

solicitate.
Art. 21. — În termen de maximum 60 de zile de la
desfășurarea interviului, comisia de certificare va acorda
certificatul solicitantului.
Art. 22. — Certificatele sunt valabile un termen de
3 ani de la data emiterii lor, putând fi prelungite la cerere.
Art. 23. — Pentru prelungirea valabilității certificatului se
întocmește un dosar care trebuie să conțină:
a) cerere de solicitare a prelungirii certificatului;
b) memoriu de activitate al unității certificate privind
activitatea din perioada certificată, cu exemple de lucrări;
c) certificatul deținut anterior — în copie;
d) recomandări de la beneficiarii lucrărilor prezentate în
memoriu;
e) eventuale modificări referitoare la obiectul de
activitate al unității certificate, la structura de personal sau
orice alte modificări survenite.
Art. 24. — Prelungirea valabilității certificatului se aprobă
de comisia de certificare, pe baza propunerii secretariatului
tehnic, care primește și verifică dosarul de solicitare a
prelungirii valabilității certificatului, în urma unui nou
interviu.
CAPITOLUL VII
Dispoziții finale
Art. 25. — Membrii comisiei de certificare și ai
secretariatului tehnic sunt nominalizați prin ordin al
ministrului.
Art. 26. — Specialiștii care au responsabilități în
domeniul certificării sunt atestați pentru domeniile definite
prin prezentul ordin. Exercitarea acestui drept se poate
face numai după încetarea activității desfășurate de către
aceștia în cadrul Ministerului Mediului și Gospodăririi
Apelor, inclusiv în unitățile sale teritoriale.
Art. 27. — Modelul cererii pentru obținerea certificării
este prezentat în anexa nr. 1.
Art. 28. — Modelul certificatului este prezentat în anexa
nr. 2.
Art. 29. — Anexele nr. 1 și 2 fac parte integrantă din
prezentul regulament.

9

MONITORUL OFICIAL AL ROMÂNIEI, PARTEA I, Nr. 636/20.VII.2005
ANEXA Nr. 1
la regulament

Nr. ................/.............
CERERE

pentru obținerea certificării
Unitatea .............................................., având codul unic de înregistrare nr. ........................,
(denumirea)

înregistrată în registrul comerțului la nr. ......................, cu sediul în ....................................................,
str. ............................... nr. ........., județul/sectorul ..............., telefon/fax ...........................,
reprezentată legal prin director/manager ..............................., solicit participarea la verificarea în
vederea eliberării certificatului pentru domeniul (domeniile) ...................................... de către comisia
de certificare din cadrul Ministerului Mediului și Gospodăririi Apelor.
Anexăm dosarul întocmit în conformitate cu prevederile Regulamentului privind organizarea
activității de certificare a unităților specializate în elaborarea de studii, proiecte, execuție lucrări,
consultanță în domeniul gospodăririi apelor și documentații tehnice pentru obținerea avizelor și
autorizațiilor de gospodărire a apelor, aprobat prin Ordinul ministrului mediului și gospodăririi
apelor nr. 589/2005.
Data ..........................
........................................................................
(funcția, numele, prenumele și semnătura)

L.S.
ANEXA Nr. 2
la regulament
MINISTERUL MEDIULUI ȘI GOSPODĂRIRII APELOR

Comisia de certificare a unităților specializate în
elaborarea de studii, proiecte, execuție de lucrări,
consultanță în domeniul gospodăririi apelor și
documentații tehnice pentru obținerea avizelor și
autorizațiilor de gospodărire a apelor
CERTIFICAT

Cod numeric ................ Ordinul nr. ......./2005
În conformitate cu prevederile Legii apelor nr. 107/1996, modificată și completată prin
Legea nr. 310/2004, și ale Ordinului ministrului mediului și gospodăririi apelor nr. 589/2005 pentru
aprobarea Regulamentului privind organizarea activității de certificare a unităților specializate în
elaborarea de studii, proiecte, execuție lucrări, consultanță în domeniul gospodăririi apelor și
documentații tehnice pentru obținerea avizelor și autorizațiilor de gospodărire a apelor,
se certifică ........................., având codul unic de înregistrare nr. ............, înregistrat în
registrul comerțului la nr. ......................, cu sediul în ............................................., pentru efectuarea
de ....................................................., în baza Cererii și Dosarului nr. ..................... .
Emis la data de ....................... .
Valabil până la data de ..................., cu respectarea condițiilor înscrise pe verso.

Președintele comisiei de certificare,
.......................................
— verso —
Prezentul certificat poate fi utilizat numai de titular.
Cu 60 de zile înainte de expirarea termenului de valabilitate, titularul va solicita reînnoirea
certificatului.
Responsabilitatea pentru corectitudinea și calitatea lucrărilor proiectate și executate revine
în exclusivitate elaboratorului.
Prezentul certificat își pierde valabilitatea în condițiile prevăzute la art. 11 din
Regulamentul privind organizarea activității de certificare a unităților specializate în elaborarea de
studii, proiecte, execuție lucrări, consultanță în domeniul gospodăririi apelor și documentații tehnice
pentru obținerea avizelor și autorizațiilor de gospodărire a apelor, aprobat prin Ordinul ministrului
mediului și gospodăririi apelor nr. 589/2005, publicat în Monitorul Oficial al României, Partea I,
nr. 636 din 20 iulie 2005.

10

MONITORUL OFICIAL AL ROMÂNIEI, PARTEA I, Nr. 636/20.VII.2005

MINISTERUL ADMINISTRAȚIEI ȘI INTERNELOR

ORDIN
pentru aprobarea Criteriilor de performanță privind structura organizatorică
și dotarea serviciilor voluntare pentru situații de urgență
Având în vedere prevederile art. 15 alin. (4) din Legea nr. 481/2004 privind protecția civilă și ale art. 11 lit. e)
din Regulamentul de organizare și funcționare a Inspectoratului General pentru Situații de Urgență, aprobat prin Hotărârea
Guvernului nr. 1.490/2004,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se aprobă Criteriile de performanță privind
structura organizatorică și dotarea serviciilor voluntare
pentru situații de urgență, prevăzute în anexa care face
parte integrantă din prezentul ordin.
Art. 2. — Autoritățile administrației publice centrale și
locale asigură aplicarea criteriilor de performanță aprobate
prin prezentul ordin.
Art. 3. — Inspectoratul General pentru Situații de
Urgență și inspectoratele pentru situații de urgență județene

și al municipiului București controlează, în condițiile legii,
modul de aplicare a criteriilor de performanță prevăzute în
anexa la prezentul ordin.
Art. 4. — (1) Prezentul ordin se publică în Monitorul
Oficial al României, Partea I, și intră în vigoare la 30 de
zile de la data publicării.
(2) La data intrării în vigoare a prezentului ordin orice
dispoziții contrare își încetează aplicabilitatea.

Ministrul administrației și internelor,
Vasile Blaga
București, 30 iunie 2005.
Nr. 718.

ANEXĂ

CRITERII DE PERFORMANȚĂ
privind structura organizatorică și dotarea serviciilor voluntare pentru situații de urgență
CAPITOLUL I
Criterii generale
Art. 1. — Serviciile voluntare pentru situații de urgență,
denumite în continuare servicii voluntare, se constituie,
potrivit legii, în comune, orașe și municipii, în subordinea
consiliilor locale.
Art. 2. — Termenii folosiți în prezenta anexă au
următorul înțeles:
a) sector de competență — unitatea administrativteritorială pe a cărei rază serviciul voluntar își îndeplinește
atribuțiile legale;
b) echipaj/grupă de intervenție — structură încadrată cu
personal voluntar sau/și angajat care deservește o
autospecială;
c) echipă specializată — structură de intervenție care
are în compunere minimum 3 persoane, specializată în
anumite tipuri de intervenții;
d) timp mediu de alertare — intervalul mediu cuprins
între momentul alarmării în caz de situație de urgență și

cel al constituirii formației de deplasare în vederea
intervenției;
e) timp de răspuns — intervalul cuprins între momentul
alertării forțelor destinate intervenției și intrarea acestora în
acțiune;
f) capacitate de răspuns — potențialul forțelor destinate
intervenției de a rezolva o situație de urgență.
Art. 3. — (1) Serviciul voluntar își îndeplinește atribuțiile,
în condițiile legii, într-un sector de competență stabilit cu
acordul inspectoratului pentru situații de urgență județean/al
municipiului București.
(2) Teritoriul fiecărui sector de competență trebuie să fie
acoperit, din punct de vedere al intervenției, în timpul de
răspuns stabilit, cu cel puțin o autospecială de intervenție.
(3) Până la asigurarea dotării la nivelul prevăzut de
reglementările în vigoare, consiliile locale încheie în mod
obligatoriu contracte sau convenții de intervenție cu
consiliile locale limitrofe care au constituite servicii voluntare
dotate cu autospeciale de intervenție.

MONITORUL OFICIAL AL ROMÂNIEI, PARTEA I, Nr. 636/20.VII.2005
CAPITOLUL II
Criterii privind organizarea serviciilor voluntare
Art. 4. — Constituirea, dimensionarea și dotarea
structurilor serviciilor voluntare se fac pe baza următoarelor
criterii:
a) suprafața sectorului de competență;
b) numărul de locuitori din sectorul de competență;
c) clasificarea localităților din punct de vedere al
riscurilor;
d) tipurile de riscuri identificate în profil teritorial;
e) măsurile stabilite în Planul de analiză și acoperire a
riscurilor;
f) căile de comunicații rutiere și gradul de practicabilitate
al acestora;
g) sursele de alimentare cu apă pentru stingerea
incendiilor.
Art. 5. — Serviciul voluntar este condus de un șef,
profesionist în domeniu, și are în structură:
a) un compartiment sau specialiști pentru prevenire;
b) una sau mai multe formații de intervenție, salvare și
prim ajutor, denumite în continuare formații de intervenție,
după caz;
c) ateliere de reparații și întreținere, după caz.
Art. 6. — Compartimentul/specialiștii pentru prevenire
are/au ca principală atribuție prevenirea riscurilor producerii
unor situații de urgență, prin activități de îndrumare și
control.
Art. 7. — (1) Formația de intervenție este o structură
specializată, constituită în vederea limitării și înlăturării
urmărilor situațiilor de urgență.
(2) Formația de intervenție are în compunere minimum
un echipaj/o grupă de intervenție și 2—4 echipe
specializate.
(3) Echipajele/grupele de intervenție specializate se
organizează în funcție de specialitatea pe care o au,
precum și în raport cu categoriile și tipurile de autospeciale
și utilaje folosite pentru îndeplinirea atribuțiilor.
(4) Echipele specializate sunt constituite în funcție de
tipurile de riscuri identificate în sectorul de competență, pe
următoarele domenii principale: transmisiuni-alarmare,
cercetare-căutare, deblocare-salvare, sanitar-veterinar,
evacuare, protecție NBC, suport logistic.
(5) Dotarea echipajelor/grupelor de intervenție și
echipelor specializate este prevăzută în anexa nr. 1.
Art. 8. — Atelierele de reparații și întreținere sunt
compartimente tehnice destinate întreținerii și executării
lucrărilor de reparații curente la mijloacele tehnice din
dotare.
CAPITOLUL III
Criterii operaționale
Art. 9. — (1) La amplasarea în teritoriu a formațiilor de
intervenție se ține seama de următoarele criterii
operaționale:

11

a) timpul mediu de alertare: 5—10 minute, în funcție de
anotimp și de ora din zi sau din noapte la care s-a produs
situația de urgență;
b) timpul de răspuns;
c) raza medie a sectorului de competență: 5—10 km;
d) viteza medie de deplasare a autospecialelor de
intervenție: 50 km/h.
(2) Timpul maxim de răspuns:
a) la obiectivele care prezintă risc ridicat: 10 minute;
b) în cel mai îndepărtat punct din sectorul de
competență stabilit: 30 de minute;
c) în celelalte localități cu care s-au încheiat contracte
sau convenții de intervenție: 45 de minute.
(3) Criteriile operaționale prevăzute la alin. (1) se
corelează, după caz, cu criteriul complementarității dat de
existența în sectorul de competență a serviciilor private
pentru situații de urgență.
(4) Derularea intervenției se face gradual, după caz,
astfel:
a) alarmarea serviciului voluntar, concomitent cu
anunțarea/alertarea structurilor profesioniste de intervenție
ale inspectoratului pentru situații de urgență județean sau
al municipiului București, precum și a serviciului
privat/voluntar cu care s-a încheiat un contract/o convenție
de intervenție;
b) intervenția propriu-zisă efectuată de serviciile
voluntare;
c) sprijinul acordat intervenției (în tehnică și personal
specializat) de către serviciul privat/voluntar cu care s-a
încheiat un contract/o convenție de intervenție;
d) sprijinul acordat intervenției (în tehnică și personal
specializat) de către structurile profesioniste.
(5) Serviciul de urgență voluntar solicită în sprijin
intervenția serviciilor de urgență private și a celor voluntare
cu care a încheiat contracte/convenții de intervenție sau,
după caz, a serviciilor de urgență profesioniste, ori de câte
ori amploarea situației de urgență depășește capacitatea de
răspuns a acestuia.
Art. 10. — Pentru asigurarea permanentă a intervenției
conducătorul/conducătorii autospecialei/autospecialelor de
intervenție sau mecanicul de motopompă efectuează
serviciul în ture, conform regulamentului propriu de
organizare și funcționare.
CAPITOLUL IV
Clasificarea serviciilor voluntare
Art. 11. — (1) Serviciile voluntare se clasifică în funcție
de numărul de locuitori, precum și de numărul și de
dotarea echipajelor/grupelor de intervenție cu autospeciale
sau cu alte mijloace de intervenție, astfel:
a) serviciu de categoria I — având numai compartiment
sau specialiști de prevenire și/sau echipe specializate de
intervenție, indiferent de numărul de locuitori;
b) serviciu de categoria a II-a — având numai
echipaje/grupe de intervenție care încadrează autospeciale
și/sau utilaje mobile de intervenție, altele decât cele pentru

12

MONITORUL OFICIAL AL ROMÂNIEI, PARTEA I, Nr. 636/20.VII.2005

lucrul cu apă și spumă, în funcție de riscul existent,
indiferent de numărul de locuitori;
c) serviciu de categoria a III-a — având cel puțin un
echipaj/o grupă de intervenție la motopompă sau la alt
utilaj mobil pentru lucrul cu apă și spumă, în localitățile cu
maximum 500 de locuitori;
d) serviciu de categoria a IV-a — având un echipaj/o
grupă de intervenție la o autospecială pentru lucrul cu apă
și spumă, în localitățile cu o populație cuprinsă între 501—
10.000 de locuitori;
e) serviciu de categoria a V-a — având două sau mai
multe echipaje/grupe de intervenție la două sau mai multe
autospeciale pentru lucrul cu apă și spumă, în localitățile
cu peste 10.000 de locuitori.
(2) Serviciile prevăzute la alin. (1) lit. b)—e) au în
compunere în mod obligatoriu și un compartiment sau
specialiști de prevenire, după caz.
CAPITOLUL V
Criterii privind încadrarea cu personal
Art. 12. — (1) Serviciul voluntar se încadrează cu
personal angajat și/sau cu personal voluntar.
(2) Personalul angajat și cel voluntar trebuie să
corespundă cerințelor de pregătire fizică și psihică și să
aibă aptitudinile necesare în vederea îndeplinirii atribuțiilor.
(3) În serviciul voluntar, funcțiile de șef serviciu și
conducător autospeciale/mecanic de motopompă se
încadrează în mod obligatoriu cu personal angajat.
(4) La încadrare și anual personalul serviciului voluntar
este supus controlului medical, în condițiile legii.
(5) Personalul angajat trebuie să aibă calificarea și
atestarea necesare, conform reglementărilor în vigoare.
Art. 13. — Numărul specialiștilor (personalului
compartimentului) pentru activitatea de prevenire se
stabilește astfel:
a) pentru instituțiile publice și operatorii economici din
subordinea consiliilor locale, un specialist;
b) în mediul rural, pentru 200 de gospodării cetățenești,
un specialist;
c) în mediul urban, pentru 500—1.000 de locuințe
individuale sau gospodării, un specialist.
Art. 14. — Echipajele/grupele de intervenție specializate
se încadrează cu personal stabilit conform prevederilor
instrucțiunilor și cărților tehnice de utilizare a utilajelor și
autospecialelor de intervenție.
CAPITOLUL VI
Criterii privind dotarea serviciilor voluntare
Art. 15. — Pentru realizarea și menținerea unei
capacități de răspuns optime, dotarea serviciului voluntar
trebuie să asigure:
a) acoperirea riscurilor potențiale din sectorul de
competență, atât din punct de vedere preventiv, cât și din
punct de vedere operațional;

b) executarea oportună a misiunilor și operațiunilor
specifice;
c) corelarea performanțelor tehnice ale mijloacelor de
intervenție cu specificul și gradul de dificultate ale situației
de urgență, în vederea exploatării cu eficiență maximă a
acestora;
d) crearea condițiilor necesare pentru pregătirea și
antrenamentul personalului.
Art. 16. — (1) Sediile și utilitățile necesare serviciilor
voluntare, precum și spațiile adecvate pentru pregătirea de
specialitate a personalului, gararea, adăpostirea și
întreținerea mijloacelor tehnice, depozitarea materialelor
sunt puse la dispoziție de consiliile locale, în condițiile legii.
(2) Spațiile prevăzute la alin. (1) se dotează cu telefon
și mijloace de alarmare și alertare, instalații utilitare,
mijloace de pregătire, cu materiale de birotică și de
acordare a primului ajutor medical.
(3) În funcție de necesități, dotarea se completează cu
alte categorii de bunuri materiale utile îndeplinirii atribuțiilor
serviciului.
(4) Personalul serviciilor voluntare se antrenează, după
caz:
a) în poligoanele de antrenament proprii, dotate cu
aparate, utilaje, aparatură și echipamente specifice
intervenției în situații de urgență, inclusiv pentru
concursurile profesionale;
b) în poligoanele de antrenament ale inspectoratelor
pentru situații de urgență județene/al municipiului București
sau ale serviciilor private, în baza unor protocoale.
(5) Întreținerea și repararea autospecialelor și utilajelor
serviciilor voluntare se fac, după caz, în ateliere proprii
dotate cu utilaje și scule adecvate lucrărilor executate sau
de către alte persoane fizice ori juridice atestate, conform
legii, pentru activitățile respective.
Art. 17. — Criteriile specifice care stau la baza dotării
cu mijloace tehnice și materiale a serviciilor voluntare
pentru situații de urgență sunt prezentate în anexa nr. 2.
Art. 18. — Documentele de organizare, desfășurare și
conducere a activității serviciului voluntar pentru situații de
urgență sunt prezentate în anexa nr. 3.
Art. 19. — (1) Serviciile voluntare își desfășoară
activitatea pe baza regulamentului de organizare și
funcționare, aprobat de consiliul local, cu avizul
inspectoratului pentru situații de urgență județean/al
municipiului București.
(2) Structura-cadru a regulamentului de organizare și
funcționare a serviciului voluntar pentru situații de urgență
este prevăzută în anexa nr. 4.
Art. 20. — Anexele nr. 1—4 fac parte integrantă din
prezentele criterii de performanță.

13

MONITORUL OFICIAL AL ROMÂNIEI, PARTEA I, Nr. 636/20.VII.2005
ANEXA Nr. 1
la criteriile de performanță
DOTAREA

echipajelor/grupelor și echipelor specializate de intervenție, în funcție de specialitate
1. Echipaje/grupe de intervenție
Nr.
crt.

Tipul echipajului/grupei de intervenție
în funcție de specialitate

1. Salvare și prim ajutor
2. Stingerea incendiilor cu apă și spumă
3. Stingerea incendiilor cu pulberi și gaze
4. Intervenție la înălțime
5. Intervenție la inundație și/sau înec
6. Descarcerare
7. Decontaminare și protecție NBC
8. Suport logistic al intervențiilor
9. Cercetare-căutare

Dotarea

— ambulanță
— autospecială de lucru cu apă și spumă,
motopompă sau utilaj mobil
— autospecială de lucru cu pulberi și gaze
— autoscară
— barcă pneumatică de salvare
— autospecială de descarcerare
— autospecială sau utilaj
— autocamion, tractor, remorcă auto sau alt
utilaj
— autoturism

N O T Ă:

Fiecare autospecială sau utilaj are în dotare aparatură, echipament și complete de protecție,
mijloace de transmisiuni, accesorii, substanțe și alte materiale specifice, conform cărților tehnice și
instrucțiunilor de exploatare.
2. Echipe specializate
Dotarea echipelor specializate cu mijloace inițiale, aparatură, echipament și complete de
protecție, mijloace de transmisiuni, accesorii, substanțe și alte materiale specifice se face conform
normelor de înzestrare și dotare elaborate de Inspectoratul General pentru Situații de Urgență.
ANEXA Nr. 2
la criteriile de performanță
CRITERII SPECIFICE

care stau la baza dotării cu mijloace tehnice și materiale a serviciilor voluntare
pentru situații de urgență
Nr.
crt.

Categoriile de mijloace tehnice

1. Autospeciale și utilaje de intervenție

2. Echipament și mijloace de protecție

3. Aparatură de transmisiuni și informatică

4. Substanțe necesare intervenției

5. Mijloace de transport

Criteriile specifice

— natura și volumul operațiunilor de intervenție
— caracteristicile și performanțele tehnico-tactice
ale autospecialelor și utilajelor
— duratele normale de exploatare a autospecialelor
și utilajelor
— natura și periculozitatea specifică a operațiunilor
de intervenție
— efectele negative ale agenților dinamici, termici,
electromagnetici și biologici specifici evenimentelor
periculoase potențiale
— numărul de persoane care participă la operațiuni
— durata normală de folosință a echipamentului
— mărimea și particularitățile sectorului de competență
din punct de vedere al comunicațiilor
— numărul de formații, echipaje/grupe și echipe,
precum și efectivele acestora
— numărul de personal cu atribuții de conducere
— numărul și caracteristicile tehnice ale autospecialelor
— frecvența și numărul intervențiilor, precum și
consumul estimat de substanțe
— numărul de utilaje ce trebuie tractate
— efectivele și materialele ce trebuie transportate
— normele de alocare la drepturi
— durata normală de exploatare

14

MONITORUL OFICIAL AL ROMÂNIEI, PARTEA I, Nr. 636/20.VII.2005
ANEXA Nr. 3
la criteriile de performanță
DOCUMENTELE

de organizare, desfășurare și conducere a activității serviciului voluntar pentru situații de urgență
I. Dosarul privind organizarea și înzestrarea serviciului
voluntar pentru situații de urgență
I.1. Hotărârea consiliului local de înființare, organigrama
și numărul de personal ale serviciului voluntar
I.2. Contractele de voluntariat încheiate între consiliul
local și voluntari
I.3. Contractele de intervenție
I.4. Tabel nominal cu personalul, în funcție de structurile
din care acesta face parte, și modul de înștiințare
I.5. Tabel cu necesarul de tehnică, aparatură și
materiale, în funcție de structura serviciului voluntar
I.6. Tabel cu materialele și tehnica existente în dotare
I.7. Evidența referatelor prin care se solicită completarea
dotării cu tehnică, aparatură și materiale a serviciului
voluntar, întocmite de șeful serviciului
I.8. Schema legăturilor de comunicații ale forțelor ce
acționează în cazul situațiilor de urgență
II. Regulamentul de organizare și funcționare a
serviciului voluntar pentru situații de urgență
III. Dosar privind intervenția serviciului voluntar
III.1. Planuri de intervenție (de răspuns) în funcție de
riscurile identificate în sectorul de competență
III.2. Planuri de cooperare
III.3. Planul de evacuare în caz de urgență
III.4. Planurile sau schițele localităților din sectorul de
competență pe care sunt marcate zonele locuite,
amplasarea agenților economici și instituțiilor, sursele de
alimentare cu apă, zonele greu accesibile și vulnerabile la
riscuri
III.5. Planul de analiză și acoperire a riscurilor

IV. Dosar privind pregătirea personalului
IV.1. Planul de pregătire profesională anuală și lunară,
pe teme și exerciții
IV.2. Registrul de evidență a participării la pregătirea
profesională și calificativele obținute
IV.3. Planificarea exercițiilor și aplicațiilor
V. Dosar operativ
V.1. Registrul cu note de anunțare și de evidență a
intervențiilor
V.2. Organizarea intervenției pe ture de serviciu
V.3. Raportul de intervenție
VI. Registrul istoric al serviciului voluntar pentru
situații de urgență
VII. Registrul de control
VIII.

Programul de măsuri în vederea acordării

asistenței pentru prevenirea situațiilor de urgență la
gospodăriile populației
VIII.1. Graficul controalelor la gospodăriile populației
VIII.2. Carnetele cu constatările rezultate din controale
IX. Dosar tehnic
IX.1. Planul de asistență la autospecialele și utilajele de
intervenție
IX.2. Dosarul tehnic al mijloacelor de înștiințare-alarmare

ANEXA Nr. 4
la criteriile de performanță
S T R U C T U R A-C A D R U

a regulamentului de organizare și funcționare a serviciului voluntar pentru situații de urgență
CAPITOLUL 1

Dispoziții generale
— hotărârea consiliului local de constituire a serviciului
voluntar;
— prezentarea succintă a activității serviciului voluntar în
funcție de tipurile de risc gestionate;
— alte date de interes general.
CAPITOLUL 2

Organizarea și atribuțiile serviciului voluntar
— conducerea și structura organizatorică;

— relațiile dintre structurile serviciului voluntar:
— ierarhice;
— funcționale;
— organizarea pe ture a serviciului voluntar;
— atribuțiile serviciului voluntar:
—

atribuțiile

compartimentului/specialiștilor

prevenire;
— atribuțiile formațiilor de intervenție:
• atribuțiile echipajelor/grupelor de intervenție;
• atribuțiile echipelor specializate;
— atribuțiile atelierului.

de

MONITORUL OFICIAL AL ROMÂNIEI, PARTEA I, Nr. 636/20.VII.2005

15

CAPITOLUL 3

CAPITOLUL 5

Atribuțiile personalului din structura serviciului voluntar

Gestionarea patrimoniului serviciului voluntar

— atribuțiile șefului de serviciu;
— atribuțiile șefului de compartiment/specialistului de
prevenire;
— atribuțiile șefului formației de intervenție;
— atribuțiile șefului echipajului/grupei de intervenție;
— atribuțiile șefului echipei specializate;
— atribuțiile conducătorilor autospecialelor de intervenție;
— atribuțiile mecanicului de utilaj;
— atribuțiile membrilor echipajelor/grupelor de intervenție
și echipelor specializate.

— modul de finanțare, dotare, exploatare, întreținere,
evidență și control al patrimoniului.

CAPITOLUL 4

CAPITOLUL 7

Coordonarea, controlul și îndrumarea serviciului voluntar

Dispoziții finale

—
—
—
—

relațiile
relațiile
relațiile
relațiile

de
de
de
de

ACTE

Pregătirea personalului serviciului voluntar
— stabilirea modului de pregătire de specialitate și fizică
a personalului;
— participarea la cursuri de calificare și atestare;
— participarea la concursurile profesionale.

— dispoziții privind obligativitatea cunoașterii și aplicării
prevederilor regulamentului de către personalul serviciului
voluntar;

coordonare;
control;
cooperare;
îndrumare.

ALE

CAPITOLUL 6

— dispoziții privind intrarea în vigoare a regulamentului.

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

REGULAMENT
pentru modificarea și completarea Regulamentului Băncii Naționale a României nr. 4/2005
privind regimul valutar și a Normei Băncii Naționale a României nr. 5/2005
privind autorizarea operațiunilor valutare
În baza art. 10 din Legea nr. 312/2004 privind Statutul Băncii Naționale a României,
în temeiul art. 48 din Legea nr. 312/2004,
Banca Națională a României emite prezentul regulament.
Art. I. — Regulamentul Băncii Naționale a României
nr. 4/2005 privind regimul valutar, publicat în Monitorul
Oficial al României, Partea I, nr. 297 din 8 aprilie 2005, se
modifică și se completează după cum urmează:
1. Alineatul (4) al articolului 5 se abrogă.
2. După litera h) din anexa nr. 2 îCategorii de rezidenți
care pot efectua operațiuni în valută“ se introduce litera i)
cu următorul cuprins:
îi) persoane juridice și alte entități, pentru plăți efectuate
către furnizorii și subfurnizorii de bunuri și servicii pentru
produsele și serviciile exportate.“
Art. II. — Norma Băncii Naționale a României
nr. 5/2005 privind autorizarea operațiunilor valutare,
publicată în Monitorul Oficial al României, Partea I, nr. 297
din 8 aprilie 2005, se modifică și se completează după
cum urmează:
1. Litera b) a alineatului (1) al articolului 1 se abrogă.
2. După alineatul (1) al articolului 1 se introduce un nou
alineat, alineatul (11), cu următorul cuprins:
î(1 1) Operațiunile prevăzute la alin. (1) sunt supuse
autorizării, inclusiv dacă sunt efectuate prin conturi deschise

de rezidenți în străinătate la instituții de credit și la alte
instituții asimilate acestora.“
3. Litera b) a alineatului (2) al articolului 1 se abrogă.
4. Alineatul (3) al articolului 1 va avea următorul
cuprins:
î(3) Operațiunile valutare de capital prevăzute la alin. (1)
vor fi liberalizate până la data de 1 septembrie 2006.“
5. Articolul 3 va avea următorul cuprins:
îArt. 3. — În vederea autorizării operațiunilor valutare
prevăzute la art. 1 alin. (1), solicitanții vor depune la
registratura Băncii Naționale a României sau vor transmite
prin corespondență o cerere de autorizare, în care se va
specifica, după caz, instituția de credit rezidentă prin care
urmează să se efectueze operațiunea respectivă, precum și
instituția de credit nerezidentă și codurile conturilor din/în
care se va face transferul și care va fi însoțită de
documentația corespunzătoare (conform anexei nr. 1 la
normă): D1—D2 și D9. În cazul persoanelor juridice și al
altor entități, cererea de autorizare va fi semnată de
persoane împuternicite prin actul constitutiv să le reprezinte
sau de persoane care pot dovedi cu acte că au fost

16

MONITORUL OFICIAL AL ROMÂNIEI, PARTEA I, Nr. 636/20.VII.2005

mandatate în mod expres să le reprezinte în relația cu
Banca Națională a României.“
6. Capitolul II îAutorizarea operațiunilor cu instrumente
financiare tranzacționate în mod curent pe piața
monetară“ și capitolul III îAutorizarea operațiunilor în
conturi curente și în conturi de depozit în valută și în
moneda națională (leu) deschise de rezidenți în
străinătate, la instituții de credit și la alte instituții

asimilate acestora“, respectiv articolele 4, 5 și 6, se
abrogă.
7. Articolul 13 va avea următorul cuprins:
îArt. 13. — Anexa nr. 1 face parte integrantă din
prezenta normă.“
8. Pozițiile D3—D8 din anexa nr. 1 îLista documentelor
necesare obținerii autorizației Băncii Naționale a
României“ se abrogă.
9. Anexa nr. 2 se abrogă.

Guvernatorul Băncii Naționale a României,
Mugur Isărescu
București, 14 iulie 2005.
Nr. 6.
BANCA NAȚIONALĂ A ROMÂNIEI

CIRCULARĂ
privind adresele paginilor Reuters și Bloomberg
în care se comunică ratele de dobândă BUBID, EURIBOR și LIBOR
Având în vedere prevederile art. I lit. B pct. 8 (1401) și ale art. I lit. C pct. 2 (911) din Hotărârea Guvernului
nr. 610/2005 pentru modificarea și completarea Normelor metodologice de aplicare a Legii nr. 571/2003 privind Codul
fiscal, aprobate prin Hotărârea Guvernului nr. 44/2004,
în temeiul art. 48 din Legea nr. 312/2004 privind Statutul Băncii Naționale a României,
Banca Națională a României emite prezenta circulară.
Art. 1. — Pentru rata dobânzii de referință BUBID la o
lună se va utiliza informația existentă în pagina de
contribuție a Băncii Naționale a României din sistemele
Reuters (<RBOR>) și Bloomberg (BUBR1M Index <GO>),
publicată în prima zi bancară a fiecărei luni, după
ora 11,00, ora României.
Art. 2. — Pentru rata dobânzii de referință EURIBOR la
o lună, comunicată prin sistemele de difuzare a informației
Reuters și Bloomberg, se va utiliza informația existentă la
adresele de mai jos, publicată în prima zi bancară a
fiecărei luni, după ora 11,00, ora Bruxelles/ora 12,00, ora
României:
— pentru Reuters: <EURIBOR=>;
— pentru Bloomberg: EUR001M Index <GO>.

Art. 3. — Pentru ratele dobânzii de referință LIBOR la o
lună, comunicate prin sistemele de difuzare a informației
Reuters și Bloomberg, se va utiliza informația existentă la
adresele de mai jos, publicată în prima zi bancară a
fiecărei luni, după ora 11,00, ora Londrei/ora 13,00, ora
României:
— pentru Reuters: <USDLIBOR>, <GBPLIBOR>,
<CHFLIBOR>, <CADLIBOR>, <AUDLIBOR>, <JPYLIBOR>,
<DKKLIBOR>;
— pentru Bloomberg: BBAM1 <GO>.
Art. 4. — În cazul în care prima zi bancară din lună pe
piața financiară din România este zi nebancară pe piețele
financiare internaționale, se vor utiliza ratele de dobândă
din ultima zi bancară pe piețele internaționale.

Guvernatorul Băncii Naționale a României,
Mugur Isărescu
București, 14 iulie 2005.
Nr. 25.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 636/20.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044746]
ISSN 1453—4495

