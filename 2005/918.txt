PARTEA

Anul 173 (XVII) — Nr. 918

I

Joi, 13 octombrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 445 din 15 septembrie 2005 referitoare la
excepția de neconstituționalitate a prevederilor
art. 21 alin. (4) lit. a) și alin. (5) din Ordonanța
Guvernului nr. 102/2000 privind statutul și regimul
refugiaților în România..............................................

1–4

HOTĂRÂRI ALE GUVERNULUI ROMÂNIEI
1.202. — Hotărâre privind aprobarea Regulamentului
pentru organizarea și funcționarea Consiliului de
onoare al Ordinului Meritul Sportiv...........................

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.051. — Ordin al ministrului educației și cercetării
privind aprobarea graficului de desfășurare
a examenelor de certificare/absolvire a
învățământului profesional, liceal filieră tehnologică
și postliceal în anul școlar 2005—2006..................

DECIZII

ALE

CURȚII

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 445
din 15 septembrie 2005

referitoare la excepția de neconstituționalitate a prevederilor art. 21 alin. (4) lit. a) și alin. (5)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 21 alin. (4) lit. a) și alin. (5)
din Ordonanța Guvernului nr. 102/2000 privind statutul și
regimul refugiaților în România, excepție ridicată de
Mohamad Ibrahim Mustafa Salim Al Mahdi în Dosarul
nr. 417/RF/2005 al Tribunalului București — Secția a VIII-a
pentru conflicte de muncă, asigurări sociale, contencios
administrativ și fiscal.
La apelul nominal răspunde autorul excepției, personal,
însoțit de traducător autorizat, domnul Bassam Dalati, și

2

MONITORUL OFICIAL AL ROMÂNIEI, PARTEA I, Nr. 918/13.X.2005

asistat de avocat, doamna Eugenia Crângariu. Se constată
lipsa celeilalte părți, față de care procedura de citare a fost
legal îndeplinită.
Cauza aflându-se în stare de judecată, Curtea acordă
cuvântul reprezentantului autorului excepției, care solicită
admiterea acesteia, întrucât dispozițiile de lege criticate
contravin dreptului la un proces echitabil și nu asigură
accesul la dublul grad de jurisdicție. De asemenea,
consideră că prevederile art. 21 alin. (4) lit. a) și alin. (5)
din Ordonanța Guvernului nr. 102/2000 sunt contrare și
dispozițiilor art. 18 din Constituție, referitoare la protecția
cetățenilor străini și apatrizi, care include și dreptul lor la
apărare; or, în practică, termenul de 10 zile, stabilit de
textul criticat, nu poate fi respectat.
Reprezentantul Ministerului Public pune concluzii
de respingere ca neîntemeiată a excepției de
neconstituționalitate. Precizează că accesul liber la justiție
nu presupune existența mai multor grade de jurisdicție, iar
stabilirea acestora este atributul exclusiv al legiuitorului.
Apreciază că termenul de 10 zile este în concordanță cu
prevederile Convenției pentru apărarea drepturilor omului și
a libertăților fundamentale, care vizează celeritatea
procesului.
C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2005, pronunțată în
Dosarul nr. 417/RF/2005, Tribunalul București — Secția
a VIII-a pentru conflicte de muncă, asigurări sociale,
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 21 alin. (4) lit. a) și alin. (5) din Ordonanța
Guvernului nr. 102/2000 privind statutul și regimul
refugiaților în România.
Excepția de neconstituționalitate a fost ridicată de
Mohamad Ibrahim Mustafa Salim Al Mahdi într-o cauză
civilă având ca obiect soluționarea recursului formulat
împotriva sentinței prin care Judecătoria Sectorului 5
București a respins plângerea împotriva hotărârii Oficiului
Național pentru Refugiați de respingere a cererii de
acordare a statutului de refugiat.
În motivarea excepției de neconstituționalitate autorul
acesteia susține, în esență, că textul de lege criticat
îngrădește exercitarea dreptului de liber acces la justiție cu
privire la un al doilea grad de jurisdicție, precum și dreptul
la un proces echitabil și la soluționarea cauzelor într-un
termen rezonabil, fără a exista vreunul dintre motivele
precizate în art. 53 alin. (1) și (2) din Constituție.
În argumentarea acestor afirmații arată că termenul de
10 zile, prevăzut de art. 21 alin. (4) din Ordonanța
Guvernului nr. 102/2000, nu poate fi considerat un termen
rezonabil, întrucât înu oferă timpul material minim strict
necesar“ realizării actului de justiție îcu respectarea tuturor
garanțiilor unui proces echitabil, inclusiv a dreptului la
apărare“. În acest sens arată că procedura accelerată de
soluționare a cererilor de acordare a statutului de refugiat
presupune intervievarea petentului de către instanța de
judecată, cu asigurarea unui interpret, propunerea probelor
și administrarea acestora. Probele sunt reprezentate de

înscrisuri care atestă, pe de o parte, statutul personal al
petentului, care trebuie traduse, de regulă, într-o formă
legalizată, iar pe de altă parte, relațiile referitoare la
evoluția situației din țara de origine a acestuia, furnizate de
Consiliul Național Român pentru Refugiați. De aceea,
autorul excepției apreciază că termenul de 10 zile
îcontravine intervalului minim de timp rezonabil care este
necesar atât apărării, cât și instanței de judecată pentru a
soluționa plângerea cu administrarea tuturor probelor
necesare“. Făcând o analogie cu tratamentul juridic de
care se bucură străinii în materia procedurii privitoare la
obținerea cetățeniei române, apreciază că în procedura de
acordare a unei forme de protecție se impune înlăturarea
atât a alternativei procedurii accelerate, cât și a restricției
exercitării căii de atac a recursului. De asemenea,
consideră că prin introducerea, în art. 19 alin. (2) lit. a)—d)
din Ordonanța Guvernului nr. 102/2000, a unor criterii,
enumerate în mod limitativ, de apreciere a temeiniciei
cererilor se încalcă principiul independenței justiției,
prevăzut de art. 124 alin. (3) din Constituție. În final, în
ceea ce privește garantarea dublului grad de jurisdicție,
autorul excepției face referire și la dispozițiile art. 20 din
Legea contenciosului administrativ nr. 554/2004 și la cele
ale art. 2821 din Codul de procedură civilă.
Tribunalul București — Secția a VIII-a pentru conflicte
de muncă, asigurări sociale, contencios administrativ și
fiscal apreciază că excepția de neconstituționalitate nu
este întemeiată. Consideră că textul de lege criticat nu
îngrădește accesul la justiție, petentul având posibilitatea
să sesizeze instanța de judecată cu o plângere împotriva
hotărârii date asupra cererii sale, analizată în procedura
accelerată. Limitarea accesului la mai multe grade de
jurisdicție nu reprezintă o încălcare a liberului acces la
justiție, întrucât o instanță a analizat susținerile solicitantului
statutului de refugiat, care a beneficiat de un proces
echitabil, desfășurat într-un termen rezonabil, fără
încălcarea dreptului la apărare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
este neîntemeiată. Arată că stabilirea regulilor de
desfășurare a procesului în fața instanțelor judecătorești
este de competența exclusivă a legiuitorului, care poate
institui, în considerarea unor situații deosebite, reguli
speciale de procedură atât în ceea ce privește termenele
de soluționare a cererilor, cât și posibilitatea exercitării
căilor de atac împotriva hotărârilor pronunțate. Menționează
în acest sens Decizia Plenului Curții Constituționale
nr. 1/1994 și Decizia Curții Constituționale nr. 16/1999. Mai
arată că stabilirea termenului de 10 zile pentru soluționarea
plângerii nu reprezintă un impediment în deplina exercitare
a drepturilor de care pot beneficia străinii care urmează
procedura de acordare a unei forme de protecție, îacest
termen fiind conceput să vină în sprijinul persoanelor care
solicită acordarea statutului de refugiat și ale căror cauze
comportă o urgență evidentă, prin asigurarea unui proces
rapid“. Observă că în nici una dintre cauzele supuse

MONITORUL OFICIAL AL ROMÂNIEI, PARTEA I, Nr. 918/13.X.2005
judecății Curții Europene a Drepturilor Omului cerința
termenului rezonabil nu a fost interpretată în sensul
obligării statelor de a asigura un proces mai lung, ci,
dimpotrivă, soluția constantă a fost aceea că îjustiția nu
trebuie realizată cu întârzieri de natură să îi compromită
eficacitatea și credibilitatea“. Citează hotărârile pronunțate
în cauzele Moreira de Azevedo împotriva Portugaliei (1990)
și H. împotriva Franței (1989). De asemenea, arată că nici
prevederile constituționale, nici cele ale Convenției pentru
apărarea drepturilor omului și a libertăților fundamentale nu
consacră expres sau implicit dreptul la dublul grad de
jurisdicție, drept ce este recunoscut doar în materie penală.
Consideră că nu este încălcat dreptul la apărare și nici nu
este restrâns exercițiul unor drepturi sau al unor libertăți,
petentul bucurându-se de garanțiile și drepturile procesuale
prevăzute în art. 14 din Ordonanța Guvernului
nr. 102/2000.
Avocatul Poporului apreciază că excepția de
neconstituționalitate este neîntemeiată. În acest sens arată
că textele de lege criticate nu aduc atingere dispozițiilor
constituționale invocate de autorul excepției. Precizează că
prevederile art. 21 alin. (4) lit. a) și alin. (5) din Ordonanța
Guvernului nr. 102/2000 înu îngrădesc sub nici un aspect
posibilitatea părților de a se adresa justiției pentru apărarea
drepturilor, libertăților și intereselor lor legitime“. Petentul
are posibilitatea de a formula plângere în fața instanțelor
judecătorești cu privire la hotărârea pronunțată de Oficiul
Național pentru Refugiați și de a beneficia pe tot parcursul
acestei proceduri de toate garanțiile necesare asigurării
unui proces echitabil. Menționează în acest sens deciziile
Curții Constituționale nr. 140/2005, nr. 389/2004 și
nr. 389/2003. Apreciază că nu este întemeiată nici critica
prin raportare la dispozițiile art. 24 din Constituție, întrucât
străinul care solicită acordarea statutului de refugiat are
posibilitatea de a formula pretenții și apărări. Arată că
art. 14 și 53 din Constituție nu au incidență în soluționarea
cauzei.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 21 alin. (4) lit. a) și alin. (5) din Ordonanța
Guvernului nr. 102/2000 privind statutul și regimul
refugiaților în România, republicată în Monitorul Oficial al
României, Partea I, nr. 1.136 din 1 decembrie 2004, care
au următorul conținut:

3

— Art. 21 alin. (4) lit. a) și alin. (5): î(4) Instanța
soluționează plângerea în termen de 10 zile și pronunță o
hotărâre motivată, prin care:
a) respinge plângerea pentru cel puțin unul dintre motivele
prevăzute la art. 19 alin. (1); [...]
(5) Hotărârea instanței este definitivă și irevocabilă.“
În motivarea excepției autorul acesteia face trimitere și
la prevederile art. 2 lit. a), b) și c), ale art. 19 alin. (1)
lit. a) și alin. (2) lit. a)—d) din Ordonanța Guvernului
nr. 102/2000, însă obiectul excepției de neconstituționalitate
este circumscris la dispozițiile art. 21 alin. (4) lit. a) și
alin. (5) din ordonanță, așa cum Tribunalul București —
Secția a VIII-a pentru conflicte de muncă, asigurări sociale,
contencios administrativ și fiscal a precizat în încheierea de
sesizare a Curții Constituționale.
În opinia autorului excepției de neconstituționalitate,
astfel cum a fost exprimată în fața instanței de judecată,
textele de lege criticate contravin dispozițiilor constituționale
ale art. 14 alin. (1), art. 21 alin. (1), (2) și (3), art. 24 și
ale art. 53. Cât privește invocarea art. 14 din Constituție,
Curtea observă că, atât din motivarea excepției, cât și din
precizarea expresă formulată în scris și depusă la dosarul
Curții Constituționale în ședința publică din 15 septembrie
2005, rezultă că, în realitate, textele din Constituție la care
își raportează autorul excepției critica de neconstituționalitate sunt art. 18 alin. (1), art. 21 alin. (1), (2) și
(3), art. 24 și art. 53. Acestea au următorul cuprins:
— Art. 18 alin. (1): îCetățenii străini și apatrizii care
locuiesc în România se bucură de protecția generală a
persoanelor și a averilor, garantată de Constituție și de alte
legi.“;
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției invocă în susținerea
acesteia și art. 6 — îDreptul la un proces echitabil“ —
paragraful 1 și art. 14 — îInterzicerea discriminării“, ambele
din Convenția pentru apărarea drepturilor omului și a
libertăților fundamentale.

4

MONITORUL OFICIAL AL ROMÂNIEI, PARTEA I, Nr. 918/13.X.2005

Examinând excepția de neconstituționalitate, Curtea
reține:
O primă observație constă în aceea că în urma
renumerotării și republicării Ordonanței Guvernului
nr. 102/2000 privind statutul și regimul refugiaților în
România, în Monitorul Oficial al României, Partea I,
nr. 1.136 din 1 decembrie 2004, prevederile art. 21
alin. (4) lit. a) și alin. (5), ce fac obiectul excepției de
neconstituționalitate, au căpătat conținutul fostului art. 20
alin. (4) lit. a) și alin. (5) din ordonanță, în redactarea
anterioară republicării. Curtea constată, de asemenea, că
dispozițiile acestui din urmă articol au mai format obiectul
controlului de constituționalitate. Astfel, prin Decizia nr. 389
din 30 septembrie 2004, publicată în Monitorul Oficial al
României, Partea I, nr. 1.077 din 19 noiembrie 2004,
Curtea Constituțională, respingând excepția de
neconstituționalitate a prevederilor art. 20 alin. (4) lit. a) și
alin. (5) din Ordonanța Guvernului nr. 102/2000 privind
statutul și regimul refugiaților în România, a reținut, în
esență, următoarele: în legătură cu invocarea încălcării
dreptului la un proces echitabil, constând în imposibilitatea
de a ataca la o instanță superioară hotărârea definitivă și
irevocabilă a instanței de judecată care soluționează
plângerea, nici art. 21 din Constituție, nici art. 6 pct. 1 din
Convenția pentru apărarea drepturilor omului și a libertăților
fundamentale nu consacră expres sau implicit dreptul la
dublul grad de jurisdicție, drept ce este recunoscut doar în
materie penală. De asemenea, termenul de 10 zile, impus
de art. 21 alin. (4) lit. a) din Ordonanța Guvernului
nr. 102/2000, pentru soluționarea plângerii împotriva
hotărârii de respingere a cererii de acordare a statutului de
refugiat, înu este de natură să impieteze asupra
independenței judecătorilor și nu reprezintă un impediment
în deplina exercitare a drepturilor de care pot beneficia
străinii care urmează procedura de acordare a unei forme
de protecție din partea statului român. Această protecție
constă în dreptul străinului de a fi asistat de un avocat
sau de un reprezentant al organizațiilor neguvernamentale
în domeniul drepturilor omului, de a beneficia de serviciile
unui interpret, precum și de toate celelalte garanții

procesuale care dau conținut conceptului de proces
echitabil“. În plus, prin Decizia nr. 140 din 10 martie 2005,
publicată în Monitorul Oficial al României, Partea I, nr. 406
din 13 mai 2005, Curtea Constituțională a constatat că
termenul de 10 zile, stabilit de art. 21 alin. (4) lit. a) din
ordonanță, îse circumscrie condiției termenului rezonabil,
așa cum apare acesta în interpretarea Curții Europene a
Drepturilor Omului. Astfel, observă că în nici una dintre
cauzele supuse judecății Curții de la Strasbourg această
cerință nu a fost interpretată în sensul obligației statelor și
a autorităților de a asigura un proces mai lung. Din contră,
soluția constantă a fost aceea că «justiția nu trebuie
realizată cu întârzieri de natură să-i compromită eficacitatea
și credibilitatea», sens în care pot fi amintite hotărârile
pronunțate în cauzele Moreira de Azevedo contra
Portugaliei (1990) și H. contra Franței (1989)“.
De altfel, în jurisprudența sa constantă, Curtea
Constituțională a statuat, cu valoare de principiu, că
stabilirea regulilor de desfășurare a procesului în fața
instanțelor judecătorești este de competența exclusivă a
legiuitorului, care poate institui, în considerarea unor situații
deosebite, reguli speciale de procedură atât în ceea ce
privește termenele de soluționare a cererilor, cât și relativ
la posibilitatea exercitării căilor de atac împotriva hotărârilor
pronunțate.
Cele statuate prin deciziile menționate își mențin
valabilitatea și în prezenta cauză, întrucât în speță nu au
fost aduse elemente noi care să justifice schimbarea
acestei jurisprudențe a Curții Constituționale.
Curtea observă că nu poate fi reținută nici critica prin
raportare la prevederile art. 18 alin. (1) din Constituție,
dispozițiile art. 21 alin. (4) lit. a) și alin. 5) din Ordonanța
Guvernului nr. 102/2000 neafectând în nici un fel protecția
generală a persoanelor și a proprietății, garantată străinilor
și apatrizilor prin prevederile constituționale menționate. De
asemenea, Curtea constată că textul de lege criticat nu
instituie restrângeri ale exercițiului dreptului de acces liber
la justiție, astfel încât nu se poate reține critica referitoare
la pretinsa încălcare a dispozițiilor art. 53 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 21 alin. (4) lit. a) și alin. (5) din Ordonanța
Guvernului nr. 102/2000 privind statutul și regimul refugiaților în România, excepție ridicată de Mohamad Ibrahim Mustafa
Salim Al Mahdi în Dosarul nr. 417/RF/2005 al Tribunalului București — Secția a VIII-a pentru conflicte de muncă,
asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 918/13.X.2005

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Regulamentului pentru organizarea
și funcționarea Consiliului de onoare
al Ordinului Meritul Sportiv
În temeiul art. 108 din Constituția României, republicată, și al art. III
din Ordonanța de urgență a Guvernului nr. 13/2005 pentru modificarea și
completarea Legii nr. 29/2000 privind sistemul național de decorații al
României,
Guvernul României adoptă prezenta hotărâre.
Articol unic. — Se aprobă Regulamentul pentru organizarea și
funcționarea Consiliului de onoare al Ordinului Meritul Sportiv, prevăzut în
anexa care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale
pentru Sport,
Florian Gheorghe
București, 5 octombrie 2005.
Nr. 1.202.
ANEXĂ

REGULAMENT
pentru organizarea și funcționarea Consiliului de onoare al Ordinului Meritul Sportiv
În temeiul dispozițiilor Legii nr. 29/2000 privind sistemul național de decorații al României, cu modificările și
completările ulterioare, ale Legii nr. 9/2003 privind Ordinul Meritul Sportiv și Medalia Meritul Sportiv și ale art. III din
Ordonanța de urgență a Guvernului nr. 13/2005 pentru modificarea și completarea Legii nr. 29/2000, se adoptă prezentul
regulament.
Art. 1. — (1) Se constituie Consiliul de onoare al
Ordinului Meritul Sportiv, denumit în continuare consiliul de
onoare.
(2) Consiliul de onoare prevăzut la alin. (1) judecă sub
aspect moral, în condițiile legii, faptele dezonorante care
aduc prejudicii morale membrilor Ordinului Meritul Sportiv,
altele decât faptele penale sancționate cu o pedeapsă
privativă de libertate, prin hotărâre judecătorească rămasă
definitivă.
Art. 2. — (1) Consiliul de onoare este format din
5 membri, după cum urmează:
a) un membru ales din rândul Ordinului Meritul Sportiv
clasa a III-a;
b) doi membri aleși din rândul Ordinului Meritul Sportiv
clasa a II-a;
c) doi membri aleși din rândul Ordinului Meritul Sportiv
clasa I.
(2) Președintele consiliului de onoare va fi, de regulă,
cel mai în vârstă membru din clasa I.
(3) În cazul absenței de la ședința consiliului de onoare
a președintelui ales, membrii prezenți vor desemna ca
președinte, pentru ședința respectivă, pe cel mai în vârstă
dintre aceștia, având clasa cea mai înaltă.

Art. 3. — (1) Membrii consiliului de onoare sunt aleși
pentru un mandat de 5 ani, cu prilejul primei întruniri a
cavalerilor Ordinului Meritul Sportiv, ce va avea loc de ziua
ordinului.
(2) Până la alegerea consiliului de onoare potrivit
alin. (1), competențele acestuia vor fi îndeplinite de un
consiliu numit prin decret al Președintelui României pe o
perioadă de 3 ani.
(3) La expirarea mandatului consiliului de onoare pot fi
realeși pentru un nou mandat cel mult trei dintre membrii
vechiului consiliu, dintre care cel puțin unul trebuie să
provină din cele două clase inferioare (clasa a III-a și clasa
a II-a).
(4) În cazul decesului unui membru al consiliului de
onoare, numărul membrilor se completează cu o persoană
care face parte din aceeași clasă a Ordinului Meritul Sportiv
cu cel decedat.
Art. 4. — (1) Consiliul de onoare judecă și faptele
persoanelor decorate cu Medalia Meritul Sportiv, prevăzute
la art. 1 alin. (2), situație în care în consiliul de onoare vor
fi cooptați și doi titulari ai medaliei, care vor avea drept de
vot deliberativ.

6

MONITORUL OFICIAL AL ROMÂNIEI, PARTEA I, Nr. 918/13.X.2005

(2) Nominalizarea celor două persoane va fi făcută prin
tragere la sorți dintre cei cu cea mai mare vechime în
distincția respectivă.
Art. 5. — (1) Cavalerii Ordinului Meritul Sportiv pot
semnala consiliului de onoare fapte comise de alți membri
ai Ordinului Meritul Sportiv, considerate că aduc prejudicii
morale acestora.
(2) Ca urmare a sesizării, după înștiințarea Cancelariei
Ordinelor se convoacă consiliul de onoare și persoana
învinuită, în termen de maximum 30 de zile de la sesizare.
Art. 6. — (1) Cavalerii Ordinului Meritul Sportiv pot
semnala Cancelariei Ordinelor atitudini și fapte pe care le
consideră dezonorante, comise de alți cavaleri ai ordinului,
care le aduc prejudicii morale și ating demnitatea și
onoarea ordinului.
(2) La primirea sesizării Cancelaria Ordinelor va
convoca consiliul de onoare și va invita persoana învinuită,
data ședinței urmând a avea loc în cel mult 45 de zile de
la data primirii sesizării.
(3) În cazul în care persoana învinuită nu se prezintă
la termenul fixat de Cancelaria Ordinelor, consiliul de
onoare o convoacă la alt termen, dar nu mai mare de
15 zile de la prima convocare, iar în cazul neprezentării și
a doua oară, cazul va fi judecat în lipsă.
(4) Consiliul de onoare adoptă hotărâri în prezența
majorității membrilor săi.
(5) Consiliul de onoare deliberează și poate decide
imediat sau după cercetarea cazului, însă nu mai târziu de
60 de zile de la prima întrunire.
Art. 7. — (1) Consiliul de onoare adoptă hotărâri cu
votul a cel puțin jumătate plus unu din numărul membrilor
săi. Votul este secret.
(2) Hotărârea consiliului de onoare, motivată, se
comunică Cancelariei Ordinelor, cu propunerea de retragere
a decorației sau de respingere a sesizării, după caz.

Art. 8. — Cancelaria Ordinelor ia act de hotărârea
consiliului de onoare și înaintează Președintelui României,
spre aprobare, decretul privind retragerea ordinului sau a
medaliei respective.
Art. 9. — (1) După publicarea în Monitorul Oficial al
României, Partea I, a decretului de retragere a ordinului,
Cancelaria Ordinelor va solicita persoanei căreia i s-a
retras decorația să înapoieze însemnul împreună cu
brevetul respectiv, solicitând pentru aceasta, dacă este
cazul, și sprijinul organelor de ordine.
(2) Cancelaria Ordinelor va comunica în scris membrilor
consiliului de onoare radierea din evidența ordinului a
persoanei căreia i s-a retras decorația.
Art. 10. — (1) Cheltuielile necesare pentru desfășurarea
reuniunilor de lucru ale consiliilor de onoare (deplasare,
cazare, diurnă etc.) vor fi suportate din bugetul instituției
de resort (minister sau agenție), care va asigura și spațiul
de lucru necesar.
(2) Cancelaria Ordinelor va ține, într-un dosar special,
procesele-verbale pentru constituirea consiliului de onoare,
realegerea membrilor acestuia, sesizările primite,
convocările trimise, materialele ședințelor și hotărârile luate
în cadrul fiecărei ședințe.
Art. 11. — (1) La reuniunile de lucru ale consiliului de
onoare poate participa fără drept de vot, în calitate de șef
al tuturor ordinelor, Președintele României.
(2) La reuniunile de lucru ale consiliului de onoare
participă fără drept de vot Cancelarul Ordinelor sau altă
persoană desemnată de acesta.
(3) Lucrările de secretariat ale consiliului de onoare se
asigură de Cancelaria Ordinelor.
Art. 12. — Dispozițiile prezentului regulament se
completează cu prevederile Legii nr. 29/2000 privind
sistemul național de decorații al României, cu modificările
și completările ulterioare.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea graficului de desfășurare a examenelor de certificare/absolvire
a învățământului profesional, liceal filieră tehnologică și postliceal
în anul școlar 2005—2006
Având în vedere prevederile Legii învățământului nr. 84/1995, republicată, cu modificările și
completările ulterioare, și ale Hotărârii Guvernului nr. 223/2005 privind organizarea și funcționarea
Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă graficul de desfășurare a examenului de
profesionale ale absolvenților clasei a X-a — școala de arte și meserii
sesiunea iunie:
— înscrierea candidaților:
— actualizarea listei candidaților înscriși:
— desfășurarea și susținerea probei practice:
— afișarea rezultatelor:

certificare a competențelor
— nivelul I de calificare —
22—31 mai 2006;
19—23 iunie 2006;
26—28 iunie 2006;
29 iunie 2006.

MONITORUL OFICIAL AL ROMÂNIEI, PARTEA I, Nr. 918/13.X.2005
Art. 2. — Se aprobă graficul de desfășurare a examenului de certificare a competențelor
profesionale ale absolvenților anului de completare — nivelul II de calificare — sesiunea iunieiulie:
— înscrierea candidaților:
22—31 mai 2006;
— actualizarea listei candidaților înscriși:
19—23 iunie 2006;
— desfășurarea și susținerea probei:
29 iunie—1 iulie 2006;
— afișarea rezultatelor:
2 iulie 2006.
Art. 3. — Se aprobă graficul de desfășurare a examenului de absolvire a învățământului
profesional — nivelul 1 de calificare, din cadrul programului îA doua șansă“:
— înscrierea candidaților:
23—31 ianuarie 2006;
— actualizarea listei candidaților înscriși:
3 februarie 2006;
— susținerea probei practice:
7—9 februarie 2006;
— afișarea rezultatelor:
10 februarie 2006.
Art. 4. — Se aprobă graficul de desfășurare a examenului de absolvire a învățământului
special:
— înscrierea candidaților:
22—31 mai 2006;
— actualizarea listei candidaților înscriși:
17—18 iunie 2006;
— desfășurarea probei practice:
19—20 iunie 2006;
— desfășurarea probei scrise:
21 iunie 2006;
— afișarea rezultatelor la proba scrisă
22 iunie 2006;
— depunerea și soluționarea contestațiilor la proba scrisă:
22 iunie 2006;
— susținerea proiectului:
23—24 iunie 2006;
— afișarea rezultatelor finale:
26 iunie 2006.
Art. 5. — Se aprobă graficul de desfășurare a examenului de absolvire la învățământul
postliceal — cursuri serale:
— înscrierea candidaților:
16—20 ianuarie 2006;
— susținerea examenelor de selecție pentru unitățile
de învățământ particular fără autorizare de încredere:
23—27 ianuarie 2006;
— actualizarea listei candidaților înscriși:
28—29 ianuarie 2006;
— desfășurarea probei practice:
6—7 februarie 2006;
— desfășurarea probei scrise:
8 februarie 2006;
— afișarea rezultatelor la proba scrisă:
9 februarie 2006;
— depunerea și soluționarea contestațiilor la proba scrisă:
9 februarie 2006;
— susținerea proiectului:
10—11 februarie 2006;
— afișarea rezultatelor finale:
13 februarie 2006.
Art. 6. — Se aprobă graficul de desfășurare a examenului de absolvire la învățământul
postliceal — cursuri de zi:
— înscrierea candidaților:
22—31 mai 2006;
— susținerea examenelor de selecție pentru unitățile
de învățământ particular fără autorizare de încredere:
12—16 iunie 2006;
— actualizarea listei candidaților înscriși:
12—16 iunie 2006;
— desfășurarea probei practice:
19—20 iunie 2006;
— desfășurarea probei scrise:
21 iunie 2006;
— afișarea rezultatelor la proba scrisă:
22 iunie 2006;
— depunerea și soluționarea contestațiilor la proba scrisă:
22 iunie 2006;
— susținerea proiectului:
23—24 iunie 2006;
— afișarea rezultatelor finale:
26 iunie 2006.
Art. 7. — Se aprobă graficul de desfășurare a examenului de absolvire la școala postliceală,
domeniul sanitar, specializarea îAsistent medical generalist“:
— înscrierea candidaților:
31 iulie—4 august 2006;
— susținerea examenelor de selecție pentru unitățile
de învățământ particular fără autorizare de încredere:
7—11 august 2006;
— desfășurarea probei practice:
14—17 august 2006;
— desfășurarea probei scrise:
18 august 2006;
— afișarea rezultatelor la proba scrisă:
19 august 2006;
— depunerea și soluționarea contestațiilor la proba scrisă:
21—22 august 2006;
— susținerea proiectului:
23—25 august 2006;
— afișarea rezultatelor finale:
26 august 2006.

7

8

MONITORUL OFICIAL AL ROMÂNIEI, PARTEA I, Nr. 918/13.X.2005
Art. 8. — Se aprobă graficul de desfășurare a examenului de
profesionale ale absolvenților clasei a X-a — școala de arte și meserii
sesiunea august:
— înscrierea candidaților:
— desfășurarea și susținerea probei practice:
— afișarea rezultatelor:

certificare a competențelor
— nivelul I de calificare —
14—18 august 2006;
21–22 august 2006;
23 august 2006.

Art. 9. — Se aprobă graficul de desfășurare a examenului de certificare a competențelor
profesionale ale absolvenților anului de completare — nivelul II de calificare — sesiunea august:
— înscrierea candidaților:
14–18 august 2006;
— susținerea proiectului:
23—24 august 2006;
— afișarea rezultatelor:
25 august 2006.
Art. 10. — Graficul examenului de certificare a competențelor profesionale pentru absolvenții
liceelor tehnologice se va elabora de fiecare unitate de învățământ în perioada 2—31 mai 2006,
în conformitate cu prevederile Ordinului ministrului educației și cercetării și al ministrului muncii și
solidarității sociale nr. 4.330/534/2002 privind aprobarea Metodologiei de organizare și desfășurare
a examenului pentru certificarea competențelor profesionale în învățământul liceal, filierele
tehnologică și vocațională.
Art. 11. — Prezentul ordin va fi publicat în Monitorul Oficial al României, Partea I.
Art. 12. — Direcția generală învățământ preuniversitar, Direcția generală învățământ în limbile
minorităților, Direcția generală buget-finanțe, patrimoniu și investiții, Centrul Național de Dezvoltare
a Învățământului Profesional și Tehnic, inspectoratele școlare județene, respectiv al municipiului
București, și unitățile de învățământ vor duce la îndeplinire prevederile prezentului ordin.
Ministrul educației și cercetării,
Mircea Miclea
București, 29 septembrie 2005.
Nr. 5.051.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 918/13.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063303]
ISSN 1453—4495

