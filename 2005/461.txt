Anul 173 (XVII) — Nr. 461

PARTEA

I

LEGI, DECRETE, HOTĂRÂRI ȘI ALTE ACTE

Marți, 31 mai 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 196 din 14 aprilie 2005 referitoare la excepția
de neconstituționalitate a prevederilor art. II
alin. (2) din Legea nr. 122/2004 pentru
modificarea Ordonanței de urgență a Guvernului
nr. 97/2000 privind organizațiile cooperatiste de
credit...........................................................................
443.
450.

406.

HOTĂRÂRI ALE GUVERNULUI ROMÂNIEI
— Hotărâre pentru aprobarea Programului național
de securitate aeronautică .........................................
— Hotărâre privind transmiterea cu titlu gratuit a
unui imobil din domeniul privat al statului și din
administrarea Ministerului Economiei și Comerțului
în domeniul public al comunei Cacica și în
administrarea Consiliului Local al Comunei Cacica,
județul Suceava .........................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății pentru aprobarea
Ghidului privind procedura care trebuie urmată de
deținătorii autorizației de punere pe piață în
desfășurarea activităților de farmacovigilență..........

Nr.
407.

2–4

408.

4
409.

5

410.

411.
5–6

Pagina
— Ordin al ministrului sănătății privind aprobarea
tarifelor și tarifelor de urgență pentru activitățile
efectuate de Agenția Națională a Medicamentului,
precum și a valorii cotizației de menținere în
vigoare a autorizației de punere pe piață ..............

6

— Ordin al ministrului sănătății pentru aprobarea
Ghidului privind procedura care trebuie urmată de
autoritățile competente în desfășurarea activității
de farmacovigilență ...................................................

7

— Ordin al ministrului sănătății pentru aprobarea
Ghidului
privind
investigația
clinică
a
medicamentelor la populația pediatrică ...................

7

— Ordin al ministrului sănătății pentru aprobarea
Ghidului privind gestionarea datelor de siguranță
clinică și a Raportului periodic actualizat referitor
la siguranța medicamentelor aflate pe piață...........

8

— Ordin al ministrului sănătății pentru aprobarea
Reglementărilor
privind
activitatea
de
farmacovigilență .........................................................

8

2

MONITORUL OFICIAL AL ROMÂNIEI, PARTEA I, Nr. 461/31.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 196
din 14 aprilie 2005

referitoare la excepția de neconstituționalitate a prevederilor art. II alin. (2) din Legea nr. 122/2004
pentru modificarea Ordonanței de urgență a Guvernului nr. 97/2000
privind organizațiile cooperatiste de credit
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. II alin. (2) din Legea
nr. 122/2004 pentru modificarea Ordonanței de urgență a
Guvernului nr. 97/2000 privind organizațiile cooperatiste de
credit, excepție ridicată de Casa Teritorială a Cooperativelor
de Credit — Banca Populară de Economii din București în
Dosarul nr. 413/2002 al Înaltei Curți de Casație și
Justiție — Secția de contencios administrativ și fiscal.
La apelul nominal răspunde autorul excepției, prin
mandatar Marian Bobeică și asistat de doamna avocat
Anișoara Stan, cu delegație depusă la dosar, precum și
celelalte părți, reprezentate de același avocat.
Reprezentantul autorului excepției solicită admiterea
acesteia, întrucât consideră că textele de lege criticate,
potrivit cărora organizațiile cooperatiste de credit trebuie să
renunțe la calea de atac prevăzută la art. 202 din
Ordonanța de urgență a Guvernului nr. 97/2000 în vederea
solicitării Băncii Naționale a României a autorizării de
funcționare, încalcă dispozițiile art. 21 și 129 din Constituție,
referitoare la accesul liber la justiție și la folosirea căilor de
atac.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, întrucât consideră că textele de lege criticate
nu contravin prevederilor din Constituție invocate ca fiind
încălcate.
C U R T E A,

având în vedere actele și lucrările dosarului, constată
următoarele:
Prin Încheierea nr. 8.032 din 4 noiembrie 2004,
pronunțată în Dosarul nr. 413/2002, Înalta Curte de Casație
și Justiție — Secția de contencios administrativ și fiscal a
sesizat Curtea Constituțională cu excepția de
neconstituționalitate a prevederilor art. II alin. (2) din Legea
nr. 122/2004 pentru modificarea Ordonanței de urgență a
Guvernului nr. 97/2000 privind organizațiile cooperatiste de
credit. Excepția a fost ridicată de Casa Teritorială a
Cooperativelor de Credit — Banca Populară de Economii

într-o cauză având ca obiect recursul declarat de această
instituție împotriva Hotărârii Consiliului de Administrație al
Băncii Naționale a României nr. 172 din 27 noiembrie 2001
privind respingerea cererii colective de aprobare a
reorganizării organizațiilor autonome de credit cooperatist,
schimbarea statutului juridic al acestora, constituirea rețelei
și casei centrale îCreditul Popular“.
În motivarea excepției de neconstituționalitate se
susține că art. II alin. (2) din Legea nr. 122/2004, care
stabilește că organizațiile cooperației de credit și
organizațiile cooperatiste de credit ce se află într-o
procedură de atac prevăzută de art. 202 din Ordonanța de
urgență a Guvernului nr. 97/2000 vor renunța la calea de
atac în vederea solicitării autorizării de funcționare în
condițiile acestei legi, încalcă dispozițiile constituționale ale
art. 21 privind îAccesul liber la justiție“, ale art. 124 alin. (1)
potrivit căruia îJustiția se înfăptuiește în numele legii“ și ale
art. 129 referitor la îFolosirea căilor de atac“.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate ridicată este neîntemeiată, îavând în
vedere că textul de lege criticat nu limitează dreptul de a
solicita autorizarea de funcționare a organizațiilor
cooperatiste de credit și nici nu încalcă principiul
constituțional consacrat de art. 21 din Constituția
României“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât îdispozițiile legale criticate nu
ridică probleme de neconstituționalitate, neîngrădind în nici
un mod dreptul de acces liber la justiție consacrat de
art. 21 din Constituție, republicată“. Astfel, se arată că
pentru organizațiile cooperației de credit care au optat
pentru îacest beneficiu al legii“, constând în a solicita
Băncii Naționale a României, direct, autorizarea de
funcționare, exercitarea căii de atac rămâne fără obiect.
Avocatul Poporului apreciază că dispozițiile art. II
alin. (2) din Legea nr. 122/2004 sunt constituționale.
Aceasta, deoarece îfaptul că organizațiile cooperației de
credit și organizațiile cooperatiste de credit vor renunța la
calea de atac prevăzută la art. 202 din Ordonanța de
urgență a Guvernului nr. 97/2000 în vederea solicitării
autorizării de funcționare, potrivit prevederilor prezentei legi,
nu încalcă sub nici un aspect liberul acces la justiție, nu
împiedică părțile interesate de a apela la instanțele

MONITORUL OFICIAL AL ROMÂNIEI, PARTEA I, Nr. 461/31.V.2005
judecătorești și de a se prevala de toate garanțiile
procesuale“. Se mai arată că, în sensul jurisprudenței Curții
Constituționale, accesul liber la justiție are semnificația că
orice persoană poate sesiza instanțele judecătorești în
cazul în care consideră că drepturile, libertățile sau
interesele sale legitime au fost încălcate, iar nu faptul că
acest drept nu poate fi supus nici unei condiționări.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile reprezentantului
Ministerului Public, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
celor ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. II alin. (2) din Legea nr. 122/2004 pentru
modificarea Ordonanței de urgență a Guvernului
nr. 97/2000 privind organizațiile cooperatiste de credit,
publicată în Monitorul Oficial al României, Partea I, nr. 387
din 3 mai 2004, cu modificările și completările ulterioare,
dispoziții al căror cuprins este următorul: î(2) Organizațiile
cooperației de credit și organizațiile cooperatiste de credit,
prevăzute la alin. (1), vor renunța la calea de atac prevăzută la
art. 202 din Ordonanța de urgență a Guvernului nr. 97/2000 în
vederea solicitării autorizării de funcționare, potrivit prevederilor
prezentei legi.“
Alin. (1) al art. II, la care face referire textul de lege
criticat, prevede că îOrganizațiile cooperației de credit și
organizațiile cooperatiste de credit ale căror cereri de
autorizare a funcționării, depuse în temeiul art. 146 alin. (2) din
Ordonanța de urgență a Guvernului nr. 97/2000, au fost
respinse de Banca Națională a României și care, la data intrării
în vigoare a prezentei legi, se află într-o procedură de atac
prevăzută la art. 202 din Ordonanța de urgență a Guvernului
nr. 97/2000 pot solicita Băncii Naționale a României, direct,
autorizarea de funcționare, în regimul Ordonanței de urgență a
Guvernului nr. 97/2000, cu modificările aduse prin prezenta
lege“.
În opinia autorului excepției, dispozițiile de lege criticate
sunt contrare art. 21 privind îAccesul liber la justiție“,
art. 124 alin. (1) care prevede că îJustiția se înfăptuiește în
numele legii“ și art. 129 referitor la îFolosirea căilor de atac“,
toate din Constituție.
Examinând excepția de neconstituționalitate ridicată,
Curtea Constituțională reține următoarele:
Ordonanța de urgență a Guvernului nr. 97/2000 privind
organizațiile cooperatiste de credit prevede la art. 1 că
dispozițiile sale se aplică î[...] organizațiilor cooperatiste de
credit“ care, potrivit art. 2 lit. d), semnifică î[...]
cooperativele de credit și casele centrale autorizate să
funcționeze în conformitate cu prezenta ordonanță de urgență“.
Or, conform art. 77 alin. 1 și art. 133 din ordonanță, atât
cooperativele de credit, cât și casele centrale funcționează
numai pe baza autorizației emise de Banca Națională a
României, care respinge cererea de autorizare a

3

funcționării lor în situațiile prevăzute la art. 145 din același
act normativ. Art. 146 alin. 2 din ordonanță stabilește că
îo nouă cerere de autorizare poate fi adresată Băncii Naționale
a României numai după trecerea unui termen de 3 luni de la
comunicarea respingerii cererii de autorizare și numai dacă au
fost remediate deficiențele care au constituit motivele de
respingere a proiectului inițial“. Totodată, art. 202 al
ordonanței prevede că actele emise în aplicarea
prevederilor acesteia pot fi contestate, în termen de 15 zile
de la comunicare, la Consiliul de administrație al Băncii
Naționale a României, care se pronunță prin hotărâre, în
termen de 30 de zile de la data sesizării, precum și că
hotărârea consiliului de administrație poate fi atacată la
Înalta Curte de Casație și Justiție, în termen de 15 zile de
la comunicare. Așadar, textele de lege menționate dispun
cu privire la procedura de autorizare a organizațiilor
cooperației de credit, precum și cu privire la căile de
contestare a actelor emise în aplicarea ordonanței.
Articolul II alin. (2) din Legea nr. 122/2004 pentru
modificarea Ordonanței de urgență a Guvernului
nr.
97/2000,
ce
face
obiectul
excepției
de
neconstituționalitate, cuprinde dispoziții prin care procedura
de autorizare reglementată de ordonanță se modifică.
Astfel, organizațiile cooperației de credit se află într-o cale
de atac prevăzută de art. 202 din ordonanța menționată
vor renunța la aceasta, în vederea solicitării Băncii
Naționale a României a autorizării de funcționare. Această
procedură este considerată de autorul excepției contrară
principiului liberului acces la justiție consacrat de art. 21
din Constituție, precum și prevederilor constituționale ale
art. 124 alin. (1) care prevăd că îJustiția se înfăptuiește în
numele legii“ și art. 129 referitor la îFolosirea căilor de atac“.
Cu privire la aceste susțineri, Curtea constată că, din
coroborarea prevederilor alin. (2) al art. II din lege, ce fac
obiectul excepției de neconstituționalitate, cu prevederile
alin. (1) ale aceluiași articol, rezultă că organizațiile
cooperației de credit și organizațiile cooperatiste de credit
la care aceste texte de lege se referă pot să solicite
Băncii Naționale a României, direct, autorizarea de
funcționare, cu condiția de a renunța la calea de atac în
care se află, în temeiul art. 202 din Ordonanța de urgență
a Guvernului nr. 97/2000. Așadar, este dreptul organizațiilor
de credit de a opta sau nu pentru solicitarea autorizării de
funcționare potrivit procedurii prevăzute de Legea
nr. 122/2004, iar nu obligarea lor la aceasta. Nici din textul
de lege criticat și nici din vreo altă prevedere a legii nu
reiese, așa cum susține autorul excepției, încălcarea
dispozițiilor art. 21, ale art. 124 alin. (1) sau ale art. 129
din Constituție. Dimpotrivă, de prevederile art. 202 din
Ordonanța de urgență a Guvernului nr. 97/2000, cu
modificările și completările ulterioare, referitoare la căile de
contestare a actelor emise în temeiul acestei ordonanțe,
inclusiv de posibilitatea atacării Hotărârii Consiliului de
administrație al Băncii Naționale a României la Înalta Curte
de Casație și Justiție, beneficiază organizațiile cooperației
de credit care optează pentru autorizarea de funcționare de
către Banca Națională a României, în condițiile ordonanței.
De altfel, autorul excepției, invocând încălcarea textelor
din Constituție menționate, nu arată în ce constă această
încălcare, iar Curtea nu se poate substitui acestuia în
formularea unor motive de neconstituționalitate.

4

MONITORUL OFICIAL AL ROMÂNIEI, PARTEA I, Nr. 461/31.V.2005

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (2) din Legea nr. 122/2004 pentru modificarea
Ordonanței de urgență a Guvernului nr. 97/2000 privind organizațiile cooperatiste de credit, excepție ridicată de Casa
Teritorială a Cooperativelor de Credit — Banca Populară de Economii din București în Dosarul nr. 413/2002 al Înaltei
Curți de Casație și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Programului național de securitate aeronautică
În temeiul art. 108 din Constituția României, republicată, și al art. 79 din Ordonanța Guvernului nr. 29/1997
privind Codul aerian, republicată,
Guvernul României adoptă prezenta hotărâre.
Art. 1. — Se aprobă Programul național de securitate
aeronautică prevăzut în anexa*) care face parte integrantă
din prezenta hotărâre ale cărui prevederi se vor realiza în
conformitate cu legislația în vigoare aplicabilă.
Art. 2. — În aplicarea Programului național de securitate
aeronautică Ministerul Transporturilor, Construcțiilor și
Turismului emite reglementări specifice care sunt obligatorii
pentru toți
operatorii economici și instituțiile cu
responsabilități și/sau obligații rezultate din programul
aprobat prin prezenta hotărâre.

Art. 3. — Prezenta hotărâre intră în vigoare la 60 de
zile de la data publicării în Monitorul Oficial al României,
Partea I.
Art. 4. — La data intrării în vigoare a prezentei hotărâri
se abrogă Hotărârea Guvernului nr. 715/2001 privind
aprobarea Programului național de securitate aeronautică,
publicată în Monitorul Oficial al României, Partea I, nr. 436
din 3 august 2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul comunicațiilor și tehnologiei informației,
Zsolt Nagy
Directorul Serviciului Român de Informații,
Alexandru Radu Timofte
Directorul Serviciului de Informații Externe,
Gheorghe Fulga
Directorul Serviciului de Protecție și Pază,
Gabriel Naghi
Ministrul finanțelor publice,
Ionel Popescu
București, 12 mai 2005.
Nr. 443.
*) Anexa are caracter secret de serviciu și se pune la dispoziție operatorilor economici și instituțiilor cu responsabilități și/sau obligații în
domeniul securității aeronautice, la cerere, de către Ministerul Transporturilor, Construcțiilor și Turismului.

5

MONITORUL OFICIAL AL ROMÂNIEI, PARTEA I, Nr. 461/31.V.2005
GUVERNUL ROMÂNIEI

HOTĂRÂRE
privind transmiterea cu titlu gratuit a unui imobil din domeniul privat al statului
și din administrarea Ministerului Economiei și Comerțului în domeniul public al comunei Cacica
și în administrarea Consiliului Local al Comunei Cacica, județul Suceava
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, precum
și al art. 11 lit. m) din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea cu titlu gratuit a unui
imobil situat în comuna Cacica, județul Suceava, având
datele de identificare prevăzute în anexa care face parte
integrantă din prezenta hotărâre, din domeniul privat al
statului și din administrarea Ministerului Economiei și
Comerțului în domeniul public al comunei Cacica și în

administrarea Consiliului Local al Comunei Cacica, județul
Suceava.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Attila Demeter,
secretar de stat
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 19 mai 2005.
Nr. 450.
ANEXĂ
DATELE DE IDENTIFICARE

a imobilului care se transmite cu titlu gratuit din domeniul privat al statului și din administrarea Ministerului Economiei
și Comerțului în domeniul public al comunei Cacica și în administrarea Consiliului Local al Comunei Cacica,
județul Suceava
Adresa
imobilului

Comuna Cacica,
județul Suceava

Persoana juridică de la care
se transmite imobilul

Statul român, din administrarea
Ministerului Economiei
și Comerțului

Persoana juridică
la care se transmite imobilul

Comuna Cacica,
în administrarea
Consiliului Local
al Comunei Cacica

Caracteristicile tehnice ale imobilului

Cămin cultural
Suprafața construită = 340 m2
Suprafața desfășurată = 420 m2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea Ghidului privind procedura care trebuie urmată de deținătorii autorizației
de punere pe piață în desfășurarea activităților de farmacovigilență
Având în vedere:
— prevederile Ordonanței Guvernului nr. 125/1998 privind înființarea, organizarea și funcționarea Agenției
Naționale a Medicamentului, aprobată cu modificări și completări prin Legea nr. 594/2002, cu modificările și completările
ulterioare;

6

MONITORUL OFICIAL AL ROMÂNIEI, PARTEA I, Nr. 461/31.V.2005

— prevederile Ordonanței de urgență a Guvernului nr. 152/1999 privind produsele medicamentoase de uz uman,
aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.660 din 18 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Ghidul privind procedura care
trebuie urmată de deținătorii autorizației de punere pe piață
în desfășurarea activităților de farmacovigilență, prevăzut în
anexa*) care face parte integrantă din prezentul ordin.

Art. 2. — La data intrării în vigoare a prezentului ordin
se abrogă orice dispoziție contrară.
Art. 3. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 19 aprilie 2005.
Nr. 406.
*) Anexa se publică ulterior în Monitorul Oficial al României, Partea I, nr. 461 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL SĂNĂTĂȚII

ORDIN
privind aprobarea tarifelor și tarifelor de urgență pentru activitățile efectuate de Agenția Națională
a Medicamentului, precum și a valorii cotizației de menținere în vigoare a autorizației
de punere pe piață
Având în vedere prevederile art. 8 lit. e) din Ordonanța Guvernului nr. 125/1998 privind înființarea, organizarea și
funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.657 din 12 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă tarifele și tarifele de urgență pentru
activitățile desfășurate în departamentele Agenției Naționale
a Medicamentului, prevăzute în anexele nr. 1a), 1b), 2a)—
2f), 3 și 4.
Art. 2. — Valoarea cotizației de menținere în vigoare a
autorizației de punere pe piață este de 100 euro/an.
Art. 3. — (1) Producătorii români de medicamente vor
plăti contravaloarea în lei a sumelor prevăzute la art. 1 la
cursul Băncii Naționale a României din ziua efectuării plății.
(2) Producătorii străini de medicamente vor plăti sumele
prevăzute la art. 1 fie în valută, fie contravaloarea lor în
lei, la cursul Băncii Naționale a României din ziua efectuării
plății.
Art. 4. — Agenția Națională a Medicamentului va duce
la îndeplinire dispozițiile prezentului ordin.
Art. 5. — Anexele nr. 1a), 1b), 2a)—2f), 3 și 4*) fac
parte integrantă din prezentul ordin.
Art. 6. — La data intrării în vigoare a prezentului ordin
își încetează aplicabilitatea Ordinul ministrului sănătății și
familiei nr. 267/2003 privind aprobarea tarifelor și tarifelor

de urgență pentru activitățile efectuate de Agenția Națională
a Medicamentului, precum și a valorii cotizației de
menținere în vigoare a autorizației de punere pe piață,
publicat în Monitorul Oficial al României, Partea I, nr. 221
din 2 aprilie 2003, Ordinul ministrului sănătății nr. 1.076/2003
privind aprobarea unor tarife pentru activități desfășurate de
Departamentul inspecție farmaceutică din cadrul Agenției
Naționale a Medicamentului, publicat în Monitorul Oficial al
României, Partea I, nr. 856 din 2 decembrie 2003, și Ordinul
ministrului sănătății nr. 1.022/2004 privind aprobarea valorii
tarifului pentru activitatea de control, activitate specifică in
vitro (titru viral polio), desfășurată de Departamentul
evaluare și control produse biologice al Agenției Naționale
a Medicamentului, publicat în Monitorul Oficial al României,
Partea I, nr. 817 din 3 septembrie 2004, precum și orice
alte dispoziții contrare.
Art. 7. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză
București, 19 aprilie 2005.
Nr. 407.
*) Anexele nr. 1a), 1b), 2a)—2f), 3 și 4 se publică în Monitorul Oficial al României, Partea I, nr. 461 bis în afara abonamentului, care se
poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 461/31.V.2005

7

MINISTERUL SĂNĂTĂȚII

ORDIN
pentru aprobarea Ghidului privind procedura care trebuie urmată de autoritățile competente
în desfășurarea activității de farmacovigilență
Având în vedere:
— prevederile Ordonanței Guvernului nr. 125/1998 privind înființarea, organizarea și funcționarea Agenției Naționale
a Medicamentului, aprobată cu modificări și completări prin Legea nr. 594/2002, cu modificările și completările ulterioare;
— prevederile Ordonanței de urgență a Guvernului nr. 152/1999 privind produsele medicamentoase de uz uman,
aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.932 din 19 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Ghidul privind procedura care
trebuie urmată de autoritățile competente în desfășurarea
activității de farmacovigilență, prevăzut în anexa*) care face
parte integrantă din prezentul ordin.
Art. 2. — La data intrării în vigoare a prezentului ordin

se abrogă orice dispoziție contrară.
Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză

București, 19 aprilie 2005.
Nr. 408.

MINISTERUL SĂNĂTĂȚII

ORDIN
pentru aprobarea Ghidului privind investigația clinică a medicamentelor la populația pediatrică
Având în vedere:
— prevederile Ordonanței Guvernului nr. 125//1998 privind înființarea, organizarea și funcționarea Agenției
Naționale a Medicamentului, aprobată cu modificări și completări prin Legea nr. 594/2002, cu modificările și completările
ulterioare;
— prevederile Ordonanței de urgență a Guvernului nr. 152/1999 privind produsele medicamentoase de uz uman,
aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.658 din 12 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Ghidul privind investigația clinică a
medicamentelor la populația pediatrică, prevăzut în anexa*)
care face parte integrantă din prezentul ordin.

Art. 2. — Agenția Națională a Medicamentului va duce
la îndeplinire prevederile prezentului ordin.
Art. 3. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 19 aprilie 2005.
Nr. 409.
*) Anexa se publică ulterior în Monitorul Oficial al României, Partea I, nr. 461 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 461/31.V.2005

MINISTERUL SĂNĂTĂȚII

ORDIN
pentru aprobarea Ghidului privind gestionarea datelor de siguranță clinică și a Raportului periodic
actualizat referitor la siguranța medicamentelor aflate pe piață
Având în vedere:
— prevederile Ordonanței Guvernului nr. 125/1998 privind înființarea, organizarea și funcționarea Agenției
Naționale a Medicamentului, aprobată cu modificări și completări prin Legea nr. 594/2002, cu modificările și completările
ulterioare;
— prevederile Ordonanței de urgență a Guvernului nr. 152/1999 privind produsele medicamentoase de uz uman,
aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice și aparatură medicală nr. MC 4.659 din 12 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Ghidul privind gestionarea datelor
de siguranță clinică și Raportul periodic actualizat referitor
la siguranța medicamentelor aflate pe piață, prevăzute în

anexa*) care face parte integrantă din prezentul ordin.
Art. 2. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 19 aprilie 2005.
Nr. 410.

MINISTERUL SĂNĂTĂȚII

ORDIN
pentru aprobarea Reglementărilor privind activitatea de farmacovigilență
Având în vedere:
— prevederile Ordonanței Guvernului nr. 125/1998 privind înființarea, organizarea și funcționarea Agenției
Naționale a Medicamentului, aprobată cu modificări și completări prin Legea nr. 594/2002, cu modificările și completările
ulterioare;
— prevederile Ordonanței de urgență a Guvernului nr. 152/1999 privind produsele medicamentoase de uz uman,
aprobată cu modificări și completări prin Legea nr. 336/2002, cu modificările și completările ulterioare;
văzând Referatul de aprobare al Direcției generale farmaceutice și aparatură medicală nr. MC 4.661 din 12 aprilie 2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — Se aprobă Reglementările privind activitatea uz uman, publicată în Jurnalul Oficial al Comunităților
de farmacovigilență, prevăzute în anexa*) care face parte Europene L 311 din 28 noiembrie 2001.
Art. 3. — La data intrării în vigoare a prezentului ordin
integrantă din prezentul ordin.
se abrogă orice dispoziție contrară.
Art. 2. — Prezentul ordin transpune prevederile titlului IX
Art. 4. — Agenția Națională a Medicamentului va duce
capitolul 1 îFarmacovigilența“ din Directiva 2001/83 CE a la îndeplinire prevederile prezentului ordin.
Parlamentului European și a Consiliului din 6 noiembrie
Art. 5. — Prezentul ordin se va publica în Monitorul
2001 privind Codul comunitar referitor la medicamentele de Oficial al României, Partea I.
Ministrul sănătății,
Mircea Cinteză
București, 19 aprilie 2005.
Nr. 411.
*) Anexa se publică ulterior în Monitorul Oficial al României, Partea I, nr. 461 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 461/31.V.2005 conține 8 pagini.

Prețul: 5.500 lei vechi/0,55 lei noi

&JUYDGY|017146]
ISSN 1453—4495

