PARTEA

Anul 173 (XVII) — Nr. 672

I

LEGI, DECRETE, HOTĂRÂRI ȘI ALTE ACTE

Miercuri, 27 iulie 2005

SUMAR

Nr.

Pagina

Nr.
HOTĂRÂRI ALE GUVERNULUI ROMÂNIEI

LEGI ȘI DECRETE
238.

— Lege pentru modificarea și completarea
Ordonanței Guvernului nr. 39/1996 privind
înființarea și funcționarea Fondului de garantare a
depozitelor în sistemul bancar .................................

624.

— Decret privind promulgarea Legii pentru
modificarea și completarea Ordonanței Guvernului
nr. 39/1996 privind înființarea și funcționarea
Fondului de garantare a depozitelor în sistemul
bancar .......................................................................

687.

2

688.
2

´
241.
627.

— Lege pentru prevenirea și combaterea evaziunii
fiscale .......................................................................
— Decret privind promulgarea Legii pentru
prevenirea și combaterea evaziunii fiscale .............

3–4
761.
4

DECIZII ALE CURȚII CONSTITUȚIONALE
Decizia nr. 317 din 14 iunie 2005 referitoare la excepția
de neconstituționalitate a dispozițiilor art. 83 și
art. 1101 alin. 2 din Codul penal ..........................

Pagina

5–6

— Hotărâre privind abrogarea Hotărârii Guvernului
nr. 403/2001 pentru aprobarea Normelor
metodologice de aplicare a prevederilor art. 183
din Legea nr. 19/2000 privind sistemul public de
pensii și alte drepturi de asigurări sociale ............

7

— Hotărâre privind trecerea unui imobil din
domeniul public al statului și din administrarea
Ministerului Apărării Naționale în domeniul public
al comunei Bărcănești, județul Ialomița, și în
administrarea Consiliului Local al Comunei
Bărcănești .................................................................

7

— Hotărâre privind modificarea Hotărârii
Guvernului nr. 966/2004 pentru stabilirea
procedurii privind virarea sumei reprezentând
prețul încasat de Autoritatea pentru Valorificarea
Activelor Statului din vânzarea acțiunilor deținute
la Societatea Comercială îSIDERURGICA“ — S.A.
Hunedoara către Parcul industrial Hunedoara ......

8

2

MONITORUL OFICIAL AL ROMÂNIEI, PARTEA I, Nr. 672/27.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței Guvernului nr. 39/1996
privind înființarea și funcționarea Fondului de garantare a depozitelor în sistemul bancar
Parlamentul României adoptă prezenta lege.
Art. I. — Ordonanța Guvernului nr. 39/1996 privind
înființarea și funcționarea Fondului de garantare a
depozitelor în sistemul bancar, republicată în Monitorul
Oficial al României, Partea I, nr. 141 din 25 februarie
2002, cu modificările și completările ulterioare, se modifică
și se completează după cum urmează:
1. La articolul 4, alineatul (3) va avea următorul cuprins:
î(3) La deschiderea conturilor, microîntreprinderile,
întreprinderile mici și mijlocii, definite ca atare potrivit legii,
precum și celelalte categorii de persoane juridice ale căror
depozite nu figurează în Lista depozitelor negarantate —
cuprinsă în anexa la Legea nr. 178/2004 pentru
modificarea și completarea Ordonanței Guvernului
nr. 39/1996 privind înființarea și funcționarea Fondului de
garantare a depozitelor în sistemul bancar — vor declara,
pe propria răspundere, încadrarea depozitelor, conform legii,
în categoria garantate sau negarantate. Pentru persoanele
fizice, obligația declarării există numai pentru cele aflate în
relații speciale cu instituția de credit, prevăzute la pct. 1
din Lista depozitelor negarantate, pentru care obligația de
încadrare a depozitelor acestora revine instituției de credit
respective, care va face încadrarea în funcție de
informațiile din baza de date, cu privire la cunoașterea
clientelei; similar se va proceda și pentru societățile din
același grup prevăzute la pct. 1 din listă.“
2. La articolul 15 alineatul (2), litera b) va avea
următorul cuprins:
îb) depozite la termen, certificate de depozit și alte
instrumente financiare ale instituțiilor de credit;“

3. La articolul 15, după alineatul (2) se introduce
alineatul (21) cu următorul cuprins:
î(2 1 ) La stabilirea instrumentelor financiare și a
emitenților acestora, prevăzuți la alin. (2), se au în vedere
minimizarea riscurilor, asigurarea eficienței și a lichidității
plasamentelor respective. Strategia privind expunerea
Fondului, atât pentru fiecare dintre instrumentele financiare,
cât și pentru fiecare emitent, se stabilește, anual, de către
Consiliul de administrație al Fondului, cu aprobarea
Consiliului de administrație al Băncii Naționale a României.“
4. La articolul 15, alineatul (3) va avea următorul
cuprins:
î(3) Profitul Fondului, obținut ca diferență între veniturile
prevăzute la art. 7 alin. (1) lit. e) și cheltuielile acestuia,
este neimpozabil și este repartizat pentru constituirea unui
fond anual de participare la profit, în limita unei cote de
până la 1% din profit, cu aprobarea Consiliului de
administrație al Fondului, iar diferența va fi utilizată pentru
reîntregirea resurselor Fondului, destinate plății depozitelor
garantate, precum și pentru finanțarea investițiilor corporale
și necorporale ale acestuia, conform bugetului de venituri și
cheltuieli aprobat de Banca Națională a României.“
Art. II. — Ordonanța Guvernului nr. 39/1996 privind
înființarea și funcționarea Fondului de garantare a
depozitelor în sistemul bancar, republicată în Monitorul
Oficial al României, Partea I, nr. 141 din 25 februarie
2002, cu modificările și completările ulterioare, precum și
cu cele aduse prin prezenta lege, va fi republicată în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU
București, 15 iulie 2005.
Nr. 238.

NICOLAE VĂCĂROIU

PREȘEDINTELE ROMÂNIEI

DECRET
privind promulgarea Legii pentru modificarea și completarea Ordonanței Guvernului nr. 39/1996
privind înființarea și funcționarea Fondului de garantare a depozitelor în sistemul bancar
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru
modificarea și completarea Ordonanței Guvernului
nr. 39/1996 privind înființarea și funcționarea Fondului

de garantare a depozitelor în sistemul bancar și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 15 iulie 2005.
Nr. 624.
´

MONITORUL OFICIAL AL ROMÂNIEI, PARTEA I, Nr. 672/27.VII.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru prevenirea și combaterea evaziunii fiscale
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege instituie măsuri de prevenire și
combatere a infracțiunilor de evaziune fiscală și a unor
infracțiuni aflate în legătură cu acestea.
Art. 2. — În înțelesul prezentei legi, termenii și
expresiile de mai jos se definesc după cum urmează:
a) buget general consolidat — ansamblul tuturor
bugetelor publice, componente ale sistemului bugetar,
agregate și consolidate pentru a forma un întreg;
b) contribuabil — orice persoană fizică ori juridică sau
orice altă entitate fără personalitate juridică care datorează
impozite, taxe, contribuții și alte sume bugetului general
consolidat;
c) documente legale — documentele prevăzute de Codul
fiscal, Codul de procedură fiscală, Codul vamal, Legea
contabilității nr. 82/1991, republicată, și de reglementările
elaborate pentru punerea în aplicare a acestora;
d) formulare tipizate cu regim special utilizate în domeniul
fiscal — documente legale ale căror tipărire, înseriere și
numerotare se realizează în condițiile actelor normative în
vigoare;
e) obligații fiscale — obligațiile prevăzute de Codul fiscal
și de Codul de procedură fiscală;
f) operațiune fictivă — disimularea realității prin crearea
aparenței existenței unei operațiuni care în fapt nu există;
g) organe competente — organe care au atribuții de
efectuare a verificărilor financiare, fiscale sau vamale,
potrivit legii.
CAPITOLUL II
Infracțiuni
Art. 3. — Constituie infracțiune și se pedepsește cu
amendă de la 50.000.000 lei la 300.000.000 lei fapta
contribuabilului care, cu intenție, nu reface documentele de
evidență contabilă distruse, în termenul înscris în
documentele de control, deși acesta putea să o facă.
Art. 4. — Constituie infracțiune și se pedepsește cu
închisoare de la 6 luni la 3 ani sau cu amendă refuzul
nejustificat al unei persoane de a prezenta organelor
competente, după ce a fost somată de 3 ori, documentele
legale și bunurile din patrimoniu, în scopul împiedicării
verificărilor financiare, fiscale sau vamale.
Art. 5. — Constituie infracțiune și se pedepsește cu
închisoare de la 6 luni la 3 ani sau cu amendă
împiedicarea, sub orice formă, a organelor competente de
a intra, în condițiile prevăzute de lege, în sedii, incinte ori
pe terenuri, cu scopul efectuării verificărilor financiare,
fiscale sau vamale.
Art. 6. — Constituie infracțiune și se pedepsește cu
închisoare de la un an la 3 ani sau cu amendă reținerea
și nevărsarea, cu intenție, în cel mult 30 de zile de la
scadență, a sumelor reprezentând impozite sau contribuții
cu reținere la sursă.

Art. 7. — (1) Constituie infracțiune și se pedepsește cu
închisoare de la 2 ani la 7 ani și interzicerea unor drepturi
punerea în circulație, fără drept, a timbrelor, banderolelor
sau formularelor tipizate, utilizate în domeniul fiscal, cu
regim special.
(2) Constituie infracțiune și se pedepsește cu închisoare
de la 3 ani la 12 ani și interzicerea unor drepturi tipărirea
sau punerea în circulație, cu știință, de timbre, banderole
sau formulare tipizate, utilizate în domeniul fiscal, cu regim
special, falsificate.
Art. 8. — (1) Constituie infracțiune și se pedepsește cu
închisoare de la 3 ani la 10 ani și interzicerea unor
drepturi stabilirea cu rea-credință de către contribuabil a
impozitelor, taxelor sau contribuțiilor, având ca rezultat
obținerea, fără drept, a unor sume de bani cu titlu de
rambursări sau restituiri de la bugetul general consolidat ori
compensări datorate bugetului general consolidat.
(2) Constituie infracțiune și se pedepsește cu închisoare
de la 5 ani la 15 ani și interzicerea unor drepturi asocierea
în vederea săvârșirii faptei prevăzute la alin. (1).
(3) Tentativa faptelor prevăzute la alin. (1) și (2) se
pedepsește.
Art. 9. — (1) Constituie infracțiuni de evaziune fiscală și
se pedepsesc cu închisoare de la 2 ani la 8 ani și
interzicerea unor drepturi următoarele fapte săvârșite în
scopul sustragerii de la îndeplinirea obligațiilor fiscale:
a) ascunderea bunului ori a sursei impozabile sau
taxabile;
b) omisiunea, în tot sau în parte, a evidențierii, în actele
contabile ori în alte documente legale, a operațiunilor
comerciale efectuate sau a veniturilor realizate;
c) evidențierea, în actele contabile sau în alte
documente legale, a cheltuielilor care nu au la bază
operațiuni reale ori evidențierea altor operațiuni fictive;
d) alterarea, distrugerea sau ascunderea de acte
contabile, memorii ale aparatelor de taxat ori de marcat
electronice fiscale sau de alte mijloace de stocare a datelor;
e) executarea de evidențe contabile duble, folosindu-se
înscrisuri sau alte mijloace de stocare a datelor;
f) sustragerea de la efectuarea verificărilor financiare,
fiscale sau vamale, prin nedeclararea, declararea fictivă ori
declararea inexactă cu privire la sediile principale sau
secundare ale persoanelor verificate;
g) substituirea, degradarea sau înstrăinarea de către
debitor ori de către terțe persoane a bunurilor sechestrate
în conformitate cu prevederile Codului de procedură fiscală
și ale Codului de procedură penală.
(2) Dacă prin faptele prevăzute la alin. (1) s-a produs
un prejudiciu mai mare de 100.000 euro, în echivalentul
monedei naționale, limita minimă a pedepsei prevăzute de
lege și limita maximă a acesteia se majorează cu 2 ani.
(3) Dacă prin faptele prevăzute la alin. (1) s-a produs
un prejudiciu mai mare de 500.000 euro, în echivalentul
monedei naționale, limita minimă a pedepsei prevăzute de
lege și limita maximă a acesteia se majorează cu 3 ani.

4

MONITORUL OFICIAL AL ROMÂNIEI, PARTEA I, Nr. 672/27.VII.2005
CAPITOLUL III

CAPITOLUL IV
Dispoziții finale

Cauze de nepedepsire și cauze de reducere a pedepselor
Art. 10. — (1) În cazul săvârșirii unei infracțiuni de
evaziune fiscală prevăzute de prezenta lege, dacă în cursul
urmăririi penale sau al judecății, până la primul termen de
judecată, învinuitul ori inculpatul acoperă integral prejudiciul
cauzat, limitele pedepsei prevăzute de lege pentru fapta
săvârșită se reduc la jumătate. Dacă prejudiciul cauzat și
recuperat în aceleași condiții este de până la 100.000 euro,
în echivalentul monedei naționale, se poate aplica
pedeapsa cu amendă. Dacă prejudiciul cauzat și recuperat
în aceleași condiții este de până la 50.000 euro, în
echivalentul monedei naționale, se aplică o sancțiune
administrativă, care se înregistrează în cazierul judiciar.
(2) Dispozițiile prevăzute la alin. (1) nu se aplică dacă
făptuitorul a mai săvârșit o infracțiune prevăzută de
prezenta lege într-un interval de 5 ani de la comiterea
faptei pentru care a beneficiat de prevederile alin. (1).
Art. 11. — În cazul în care s-a săvârșit o infracțiune
prevăzută de prezenta lege, luarea măsurilor asigurătorii
este obligatorie.
Art. 12. — Nu pot fi fondatori, administratori, directori
sau reprezentanți legali ai societății comerciale, iar dacă
au fost alese, sunt decăzute din drepturi, persoanele care
au fost condamnate pentru infracțiunile prevăzute de
prezenta lege.

Art. 13. — (1) La data rămânerii definitive a hotărârii
judecătorești de condamnare pentru vreuna dintre
infracțiunile prevăzute de prezenta lege, instanța va
comunica Oficiului Național al Registrului Comerțului o
copie a dispozitivului hotărârii judecătorești definitive.
(2) La primirea dispozitivului hotărârii judecătorești
definitive de condamnare, Oficiul Național al Registrului
Comerțului va face mențiunile corespunzătoare în registrul
comerțului.
Art. 14. — În cazul în care, ca urmare a săvârșirii unei
infracțiuni, nu se pot stabili, pe baza evidențelor
contribuabilului, sumele datorate bugetului general
consolidat, acestea vor fi determinate de organul competent
potrivit legii, prin estimare, în condițiile Codului de
procedură fiscală.
Art. 15. — Prezenta lege intră în vigoare la 30 de zile
de la data publicării ei în Monitorul Oficial al României,
Partea I.
Art. 16. — La data intrării în vigoare a prezentei legi se
abrogă:
a) Legea nr. 87/1994 pentru combaterea evaziunii
fiscale, republicată în Monitorul Oficial al României, Partea I,
nr. 545 din 29 iulie 2003, cu modificările ulterioare;
b) art. 280 din Legea nr. 53/2003 — Codul muncii,
publicată în Monitorul Oficial al României, Partea I, nr. 72
din 5 februarie 2003, cu modificările ulterioare;
c) art. 188 din Ordonanța Guvernului nr. 92/2003 privind
Codul de procedură fiscală, republicată în Monitorul Oficial
al României, Partea I, nr. 560 din 24 iunie 2004, cu
modificările și completările ulterioare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 15 iulie 2005.
Nr. 241.

PREȘEDINTELE ROMÂNIEI

DECRET
privind promulgarea Legii pentru prevenirea
și combaterea evaziunii fiscale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru prevenirea și combaterea
evaziunii fiscale și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 15 iulie 2005.
Nr. 627.

MONITORUL OFICIAL AL ROMÂNIEI, PARTEA I, Nr. 672/27.VII.2005

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 317
din 14 iunie 2005

referitoare la excepția de neconstituționalitate a dispozițiilor art. 83
și art. 1101 alin. 2 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 83 raportat la art. 1101 alin. 2 din Codul
penal, excepție ridicată de Constantin Frangache în Dosarul
nr. 7.229/2004 al Tribunalului Iași.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale și
nici celor din Convenția pentru apărarea drepturilor omului
și a libertăților fundamentale, invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 1 februarie 2005, pronunțată în
Dosarul nr. 7.229/2004, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 83 raportat la art. 1101 alin. 2 din Codul
penal, excepție ridicată de Constantin Frangache în dosarul
menționat.
În motivarea excepției de neconstituționalitate se
susține, în esență, că art. 83 din Codul penal încalcă
principiul egalității în drepturi, întrucât obligă instanța să
procedeze într-un singur fel, respectiv să revoce
suspendarea condiționată, indiferent de gravitatea faptei și
pericolul social pe care îl reprezintă infractorul. Se aduce
atingere astfel, în opinia autorului excepției, principiului
individualizării răspunderii penale și se creează o
discriminare între diverse categorii de infractori. În ceea ce
privește art. 1101 alin. 2 din Codul penal, se susține că
încalcă prevederile art. 49 din Constituție, privind protecția
copiilor și tinerilor, întrucât revocarea suspendării
condiționate a pedepsei se aplică necondiționat minorilor și
tinerilor pentru infracțiuni săvârșite în timpul minorității,
astfel încât nu există nici o diferență de tratament și nici o
protecție în ceea ce privește minorii. În concluzie, se afirmă
că îrevocarea condiționată a suspendării executării
pedepsei împiedică instanțele judecătorești să-și exercite
atribuțiile legale și conduce la discriminări în rândul
infractorilor, atât în ceea ce privește gravitatea faptelor
săvârșite, gradul de pericol social concret al fiecărui

făptuitor în parte, cât și în ceea ce privește regimul
sancționator al infractorilor minori.“
Tribunalul Iași apreciază că excepția de neconstituționalitate
este neîntemeiată, întrucât textele de lege criticate sunt în
deplină concordanță cu principiul supremației legii. Se
arată că, ori de câte ori legiuitorul a avut în vedere
stabilirea unui regim special pentru minori, a prevăzut în
mod expres acest lucru în art. 110 din Codul penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată, întrucât art. 83 din Codul penal nu creează
privilegii sau discriminări și, ca urmare, nu încalcă vreunul
dintre criteriile egalității în drepturi enumerate de art. 4 din
Constituție. În ceea ce privește critica art. 1101 alin. 2 din
Codul penal, se arată că este neîntemeiată, iar dispozițiile
art. 49 din Constituție privind protecția copiilor și tinerilor,
invocate în motivarea acestei critici, nu sunt pertinente în
soluționarea cauzei.
Avocatul Poporului consideră că reglementarea, prin
dispozițiile art. 83 din Codul de procedură penală, a
posibilității instanței judecătorești de a revoca suspendarea
condiționată a executării pedepsei în cazul săvârșirii unei
infracțiuni, este în deplină concordanță cu prevederile
constituționale privind egalitatea în drepturi. În ceea ce
privește critica de neconstituționalitate a prevederilor
art. 110 1 alin. 2 din Codul penal față de art. 49 din
Constituție, se consideră că este neîntemeiată, întrucât
dispozițiile legale referitoare la suspendarea executării
pedepsei sub supraveghere sau sub control nu contravin
sub nici un aspect dreptului copiilor și tinerilor de a avea
un regim special de protecție și asistență în realizarea
drepturilor lor.
În concluzie, Avocatul Poporului consideră că excepția
de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.

6

MONITORUL OFICIAL AL ROMÂNIEI, PARTEA I, Nr. 672/27.VII.2005

Obiectul excepției de neconstituționalitate, astfel cum
rezultă din încheierea de sesizare a Curții Constituționale, îl
constituie dispozițiile art. 83 raportat la art. 1101 alin. 2 din
Codul penal. Din motivarea excepției de neconstituționalitate
rezultă însă că aceasta privește art. 83 și art. 1101 alin. 2
din Codul penal, texte de lege criticate distinct de autorul
excepției. Așa fiind, Curtea se va pronunța asupra
excepției de neconstituționalitate a dispozițiilor art. 83 și
art. 1101 alin. 2 din Codul penal, având următorul cuprins:
— Art. 83: îDacă în cursul termenului de încercare cel
condamnat a săvârșit din nou o infracțiune, pentru care s-a
pronunțat o condamnare definitivă chiar după expirarea acestui
termen, instanța revocă suspendarea condiționată, dispunând
executarea în întregime a pedepsei, care nu se contopește cu
pedeapsa aplicată pentru noua infracțiune.
Revocarea suspendării pedepsei nu are loc însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu
suspendarea condiționată a executării pedepsei. În acest caz
nu mai are loc revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai
aplică sporul prevăzut de lege pentru recidivă.“;
— Art. 1101 alin. 2: îDispozițiile art. 81 alin. 3 și 4, art. 82
alin. 3, art. 83, 84 și 86 se aplică în mod corespunzător.“
Prevederile constituționale invocate în motivarea
excepției sunt cele cuprinse în art. 16 alin. (1) privind
egalitatea în drepturi și în art. 49 privind protecția copiilor și
tinerilor. Autorul invocă, de asemenea, și dispozițiile art. 7
din Declarația Universală a Drepturilor Omului, privind
egalitatea în fața legii.
Examinând excepția de neconstituționalitate formulată,
Curtea reține următoarele:
I. În ceea ce privește art. 83 din Codul penal, se
susține că încalcă principiul egalității în drepturi, prevăzut
de art. 16 alin. (1) din Constituție și de art. 7 din
Declarația Universală a Drepturilor Omului, prin aceea că
obligă instanța să revoce suspendarea condiționată a
executării pedepsei indiferent de gravitatea faptei și de
pericolul social al infractorului. Curtea constată că s-a mai
pronunțat asupra excepției de neconstituționalitate a
dispozițiilor art. 83 din Codul penal, în raport de
prevederile constituționale ale art. 16, prin Decizia nr. 215
din 15 mai 2003, publicată în Monitorul Oficial al României,
Partea I, nr. 421 din 16 iunie 2003. Cu acel prilej,

respingând excepția de neconstituționalitate ca
neîntemeiată, Curtea a reținut că dispozițiile art. 83 din
Codul penal nu aduc atingere prevederilor constituționale
și, implicit, celor din acte internaționale, care consacră
egalitatea în fața legii, deoarece dispoziția legală criticată
nu stabilește discriminări, ci instituie un tratament juridic
egal pentru toate persoanele aflate în aceeași situație, fără
nici o deosebire. Întrucât nu au intervenit elemente noi, de
natură să determine schimbarea jurisprudenței Curții, atât
soluția, cât și considerentele deciziei menționate sunt
valabile și în prezenta cauză.
De altfel, nemulțumirea autorului excepției este
determinată tocmai de faptul că norma criticată se aplică,
în mod egal, tuturor persoanelor aflate în ipoteza sa, în
opinia acestuia instanța trebuind să poată aprecia asupra
măsurii revocării suspendării condiționate a executării
pedepsei, în funcție de persoana infractorului.
II. Curtea reține că este neîntemeiată și critica art. 1101
din Codul penal. Faptul că, în conformitate cu acest text
legal, dispozițiile art. 83 din Codul penal, care
reglementează revocarea suspendării condiționate a
executării pedepsei (respectiv cele ale art. 81 alin. 3 și 4
privind condițiile de aplicare a suspendării condiționate, ale
art. 82 alin. 3 privind termenul de încercare, ale art. 84
privind revocarea în cazul neexecutării obligațiilor civile și
cele ale art. 86 privind reabilitarea în cazul suspendării
condiționate a executării pedepsei), sunt aplicabile și
infractorilor minori, în cazul suspendării executării pedepsei
sub supraveghere sau sub control, nu este de natură să
aducă atingere dispozițiilor constituționale care consacră
protecția copiilor și tinerilor. Așa cum se poate observa,
art. 1101 alin. 2 din Codul penal face parte din titlul V al
Codului penal, îMinoritatea“, titlu ce cuprinde dispoziții
instituite de legiuitor tocmai în considerarea situației
speciale a minorului, răspunderea penală a acestuia având
o serie de particularități care vizează, în principal,
reducerea pedepsei și creșterea eficienței măsurilor
educative pentru reformarea socială a individului. Aplicarea
corespunzătoare a dispozițiilor art. 83 din Codul penal în
situația suspendării executării pedepsei sub supraveghere
sau sub control, în cazul infractorilor minori, se realizează
fără nici o discriminare, în contextul regimului juridic de
favoare reglementat de legiuitor în considerarea situației
juridice speciale a categoriei de infractori menționate, și,
prin urmare, nu aduce nici o atingere regimului de protecție
a copiilor și tinerilor prevăzut de dispozițiile constituționale
ale art. 49.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 83 și art. 1101 alin. 2 din Codul penal, excepție
ridicată de Constantin Frangache în Dosarul nr. 7.229/2004 al Tribunalului Iași.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

7

MONITORUL OFICIAL AL ROMÂNIEI, PARTEA I, Nr. 672/27.VII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind abrogarea Hotărârii Guvernului nr. 403/2001 pentru aprobarea Normelor metodologice
de aplicare a prevederilor art. 183 din Legea nr. 19/2000 privind sistemul public de pensii
și alte drepturi de asigurări sociale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 403/2001
pentru aprobarea Normelor metodologice de aplicare a
prevederilor art. 183 din Legea nr. 19/2000 privind sistemul

public de pensii și alte drepturi de asigurări sociale,
publicată în Monitorul Oficial al României, Partea I, nr. 209
din 25 aprilie 2001, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 12 iulie 2005.
Nr. 687.

GUVERNUL ROMÂNIEI

HOTĂRÂRE
privind trecerea unui imobil din domeniul public al statului și din administrarea
Ministerului Apărării Naționale în domeniul public al comunei Bărcănești, județul Ialomița,
și în administrarea Consiliului Local al Comunei Bărcănești
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea imobilului având datele de
identificare prevăzute în anexa care face parte integrantă
din prezenta hotărâre din domeniul public al statului și din
administrarea Ministerului Apărării Naționale în domeniul
public al comunei Bărcănești, județul Ialomița, și în
administrarea Consiliului Local al Comunei Bărcănești.

Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 12 iulie 2005.
Nr. 688.

ANEXĂ

DATELE DE IDENTIFICARE

a imobilului care trece din domeniul public al statului și din administrarea Ministerului Apărării Naționale
în domeniul public al comunei Bărcănești, județul Ialomița, și în administrarea Consiliului Local al Comunei Bărcănești

Locul
unde este situat imobilul
care se transmite

Comuna Bărcănești,
județul Ialomița

Persoana juridică
de la care se
transmite imobilul

Statul român —
Ministerul Apărării
Naționale

Persoana juridică
la care se transmite
imobilul

Codul de clasificare
din inventarul bunurilor
aflate în administrarea
Ministerului Apărării
Naționale, care
alcătuiesc domeniul
public al statului

Comuna Bărcănești,
— imobil 5012
județul Ialomița —
— cod 8.29.09
Consiliul Local
— nr. M.F. 103.679
al Comunei Bărcănești

Caracteristicile tehnice ale imobilului

— suprafața construită = 190 m2
— suprafața desfășurată = 190 m2
— suprafața totală a terenului,
inclusiv construcțiile = 21.695 m2

8

MONITORUL OFICIAL AL ROMÂNIEI, PARTEA I, Nr. 672/27.VII.2005
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 966/2004 pentru stabilirea procedurii
privind virarea sumei reprezentând prețul încasat de Autoritatea pentru Valorificarea Activelor
Statului din vânzarea acțiunilor deținute la Societatea Comercială îSIDERURGICA“ — S.A.
Hunedoara către Parcul industrial Hunedoara
În temeiul art. 108 din Constituția României, republicată, și al art. 15 alin. (2) din Ordonanța de urgență a
Guvernului nr. 116/2003 privind privatizarea Societății Comerciale îSIDERURGICA“ — S.A. Hunedoara, aprobată cu
modificări prin Legea nr. 270/2004, cu modificările și completările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 966/2004
pentru stabilirea procedurii privind virarea sumei
reprezentând prețul încasat de Autoritatea pentru
Valorificarea Activelor Statului din vânzarea acțiunilor
deținute la Societatea Comercială îSIDERURGICA“ — S.A.
Hunedoara către Parcul industrial Hunedoara, publicată în
Monitorul Oficial al României, Partea I, nr. 563 din 24 iunie
2004, se modifică după cum urmează:
1. Articolul 1 va avea următorul cuprins:
îArt. 1. — În termen de 5 zile de la emiterea deciziei
Consiliului Concurenței prevăzute la art. 15 alin. (1) din
Ordonanța de urgență a Guvernului nr. 116/2003 privind
privatizarea Societății Comerciale «SIDERURGICA» — S.A.
Hunedoara, aprobată cu modificări prin Legea nr. 270/2004,
cu modificările și completările ulterioare, Autoritatea pentru
Valorificarea Activelor Statului notifică și solicită Parcului
industrial Hunedoara datele de identificare a acestuia,
precum și contul în care se virează suma reprezentând

prețul cu care au fost vândute acțiunile Societății
Comerciale «SIDERURGICA» — S.A. Hunedoara.“
2. Articolul 2 va avea următorul cuprins:
îArt. 2. — În termen de 3 zile de la solicitarea datelor
de identificare, precum și a contului în care va fi virată
suma, Autoritatea pentru Valorificarea Activelor Statului va
vira această sumă în contul indicat, din veniturile prevăzute
în bugetul de venituri și cheltuieli al Autorității pentru
Valorificarea Activelor Statului, și va notifica Ministerului
Finanțelor Publice această operațiune, pentru confirmarea
sumei cu care se vor diminua vărsămintele la Trezoreria
Statului.“
3. Articolul 3 va avea următorul cuprins:
îArt. 3. — Sumele primite de la Autoritatea pentru
Valorificarea Activelor Statului vor fi utilizate de Parcul
industrial Hunedoara numai în scopul stabilit potrivit art. 15
alin. (1) din Ordonanța de urgență a Guvernului
nr. 116/2003, cu modificările și completările ulterioare.“

PRIM-MINISTRU

CĂLIN POPESCU-TĂRICEANU
Contrasemnează:
Președintele Autorității
pentru Valorificarea Activelor Statului,
Gabriel Ionel Zbîrcea
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Ionel Popescu
Ministrul muncii,
solidarității sociale și familiei,
Gheorghe Barbu
București, 14 iulie 2005.
Nr. 761.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 672/27.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|045101]
ISSN 1453—4495

