PARTEA

Anul 173 (XVII) — Nr. 274

I

LEGI, DECRETE, HOTĂRÂRI ȘI ALTE ACTE

Vineri, 1 aprilie 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 84 din 10 februarie 2005 referitoare la
excepția de neconstituționalitate a dispozițiilor
art. 4 alin. (3) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989 ........

DECIZII

ALE

47.

1–3

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Procedurii de implementare a
Programului pentru informarea și educarea
comercianților .............................................................

4–32

CONSTITUȚIONALE

CURTEA CONSTITUȚIONALĂ

D E C I Z I A Nr. 84
din 10 februarie 2005

referitoare la excepția de neconstituționalitate a dispozițiilor art. 4 alin. (3)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 4 alin. (3) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Alexandru Alfred Anastasiu,

Irenne Csap și Alexandra Henriette Borundel în Dosarul
nr. 11.330/2003 al Judecătoriei Sectorului 5 București.
La apelul nominal răspunde Alexandra Henriette
Borundel personal, asistată de avocat Laura Cosma, cu
delegație la dosar; lipsesc ceilalți autori ai excepției care
sunt reprezentați de același avocat; răspund de asemenea
personal celelalte părți, asistate de avocat Cătălin
Pangratie, cu delegație la dosar.
Președintele constată cauza în stare de judecată și
acordă cuvântul pe fond.
Apărătorul autorilor excepției solicită admiterea excepției
de neconstituționalitate, sens în care susține oral notele
scrise depuse la instanța de judecată. Depune la dosar
concluzii scrise.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 274/1.IV.2005

Celelalte părți prezente, prin apărător, solicită
respingerea excepției de neconstituționalitate, cu motivarea
că Legea nr. 10/2001 este un act normativ cu caracter
reparator, adoptat cu respectarea dispozițiilor constituționale
referitoare la legile organice, iar prin textul de lege criticat
se urmărește aplicarea principiului restitutio in integrum, fără
a se restrânge sau afecta dreptul la moștenire al celorlalți
succesibili.
Având cuvântul în replică, apărătorul autorilor excepției
susține că principala critică de neconstituționalitate privește
derogarea prin textul de lege criticat de la principiile
Codului civil și, ca urmare, încălcarea dreptului la
moștenire înscris în art. 46 din Constituție, iar nu caracterul
de lege organică al Legii nr. 10/2001, pe care nu îl neagă.
Reprezentantul Ministerului Public pune concluzii de
respingere a excepției de neconstituționalitate. Apreciază că
textul de lege criticat conține o normă specială, derogatorie
de la prevederile dreptului comun, care nu aduce însă
atingere prevederilor constituționale invocate de autorul
excepției.
C U R T E A,

având în vedere actele și lucrările dosarului, reține
următoarele:
Prin Încheierea din 7 octombrie 2004, pronunțată în
Dosarul nr. 11.330/2003, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 4 alin. (3) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Alexandru Alfred Anastasiu,
Irenne Csap și Alexandra Henriette Borundel într-o cauză
având ca obiect constatarea nulității absolute a unui
certificat de moștenitor.
În motivarea excepției de neconstituționalitate autorii
acesteia consideră că textul de lege criticat încalcă
prevederile art. 16 alin. (1), art. 46 și art. 73 alin. (3)
lit. m) raportat la art. 76 alin. (1) din Constituție.
În acest sens arată că, în condițiile în care art. 4
alin. (3) din Legea nr. 10/2001 prevede repunerea în
termen a succesibililor care nu au acceptat succesiunea în
termenul de opțiune succesorală prevăzut de art. 700 alin. 1
din Codul civil, cu privire la bunurile care fac obiectul legii
menționate, aceștia venind astfel în concurs cu moștenitorii
acceptanți, drepturile celor din urmă sunt încălcate,
reglementarea legală venind în contradicție cu garantarea
dreptului la moștenire consacrată de art. 46 din Constituție.
De asemenea, consideră că dispozițiile de lege criticate
încalcă și prevederile art. 16 alin. (1) din Constituție,
întrucât succesibilii care nu au acceptat moștenirea nu sunt
sancționați pentru dezinteresul manifestat, astfel încât pot
dobândi bunurile restituite în temeiul Legii nr. 10/2001 în
mod egal cu cei care au respectat prevederile imperative
ale Codului civil.
Aceiași arată că Legea nr. 10/2001 nu este o lege
organică, ea nefiind adoptată în condițiile prevăzute de
art. 76 alin. (1) din Constituția României, deși dispozițiile
criticate aduc modificări regimului juridic general al
moștenirii.
Judecătoria Sectorului 5 București apreciază că
excepția de neconstituționalitate este neîntemeiată. În acest
sens arată că textul de lege criticat dă expresie
caracterului reparator al Legii nr. 10/2001, în concordanță
cu care succesorii care nu au acceptat moștenirea din
rațiuni conjuncturale au dreptul la reparații pentru
prejudiciile suferite, ca urmare a preluării abuzive a
imobilelor ce au aparținut autorilor lor, alături de succesorii

care și-au manifestat opțiunea, fără ca prin aceasta să se
aducă atingere dispozițiilor constituționale invocate.
Consideră că dispozițiile de lege criticate nu încalcă
prevederile art. 16 alin. (1) din Constituție, întrucât îdespre
violarea principiului egalității și nediscriminării se poate
vorbi atunci când se aplică un tratament juridic diferențiat
în situații identice, fără să existe o motivare obiectivă și
rezonabilă sau dacă există o disproporție între scopul
urmărit prin tratamentul inegal și mijloacele folosite, ipoteză
ce nu se aplică în cazul de față“, deoarece atât moștenitorii
care au acceptat succesiunea în termenul legal, cât și
moștenitorii care acceptă succesiunea în termenul instituit
prin textul de lege criticat beneficiază deopotrivă de
prevederile cu caracter reparator ale Legii nr. 10/2001.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind totodată că Legea nr. 10/2001
a fost adoptată ca lege organică, deci cu respectarea
prevederilor constituționale incidente în materie.
Arată că repunerea în termenul de opțiune succesorală
instituită prin dispozițiile art. 4 alin. (3) din Legea
nr. 10/2001 nu încalcă, ci, dimpotrivă, dă expresie
principiului garantării dreptului la moștenire înscris în
art. 46 din Constituție.
Apreciază că nici din perspectiva dispozițiilor art. 16 din
Constituție criticile de neconstituționalitate nu sunt
întemeiate. Aceasta deoarece, chiar dacă se constată o
îuniformizare“ a regimului juridic al unor categorii de
subiecte aflate în ipoteze distincte — cei care acceptaseră
în termen succesiunea autorilor lor, pe de-o parte, și cei
repuși în termen prin textul de lege criticat, pe de altă
parte, dată fiind finalitatea reparatorie a Legii nr. 10/2001,
reglementarea în cauză este nu numai obiectivă și
rezonabilă, dar chiar necesară.
Avocatul Poporului apreciază că excepția de
neconstituționalitate este neîntemeiată. În acest sens arată
că dispozițiile art. 4 alin. (3) din Legea nr. 10/2001 nu
încalcă prevederile art. 16 alin. (1) din Constituție, întrucât
textul de lege criticat se aplică tuturor persoanelor fizice
aflate în situația reglementată de ipoteza normei juridice,
fără a institui privilegii sau discriminări între succesibilii care
au acceptat succesiunea în termenul legal și cei repuși de
drept în termenul de acceptare a succesiunii.
În ceea ce privește critica de neconstituționalitate a
textului de lege criticat prin raportare la art. 46 din
Constituție, arată că posibilitatea pe care legiuitorul a oferit-o
oricărui succesibil de a exercita dreptul de opțiune
succesorală nu este de natură a încălca dreptul la
moștenire, întrucât repunerea de drept în termen a
succesibililor care nu au acceptat succesiunea asigură
tocmai garantarea dreptului de moștenire, cu privire la
bunurile imobile ce formează obiectul Legii nr. 10/2001.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile apărătorului autorilor
excepției și ale apărătorului celorlalte părți, concluziile

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 4 alin. (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 75 din
14 februarie 2001, care au următorul conținut:
— Art. 4 alin. (3): îSuccesibilii care, după data de
6 martie 1945, nu au acceptat moștenirea sunt repuși de drept
în termenul de acceptare a succesiunii pentru bunurile care fac
obiectul prezentei legi. Cererea de restituire are valoare de
acceptare a succesiunii pentru bunurile a căror restituire se
solicită în temeiul prezentei legi.“
Aceste dispoziții sunt considerate de autorul excepției ca
fiind neconstituționale în raport cu prevederile art. 16
alin. (1), art. 46 și art. 73 alin. (3) lit.m) raportat la art. 76
alin. (1) din Constituție, care au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 46: îDreptul la moștenire este garantat.“;
— Art. 73 alin. (3): îPrin lege organică se reglementează:
[...]
m) regimul juridic general al proprietății și al moștenirii.“;
— Art. 76 alin. (1): îLegile organice și hotărârile privind
regulamentele Camerelor se adoptă cu votul majorității
membrilor fiecărei Camere.“
Examinând excepția de neconstituționalitate, Curtea
reține că textul de lege supus controlului dă expresie
caracterului reparatoriu al Legii nr. 10/2001 prin aceea că
repunerea în termenul de acceptare a moștenirii a
succesibililor care nu au acceptat succesiunea pentru
bunurile care fac obiectul legii, bunuri preluate abuziv de
statul totalitar cu încălcarea dreptului de proprietate al
titularilor, are ca finalitate respectarea principiului restitutio in
integrum.

3

Curtea constată că dispozițiile legale criticate nu aduc
atingere principiului egalității înscris în art. 16 alin. (1) din
Constituție, întrucât neacceptarea succesiunii în termenul
definit de art. 700 alin. 1 din Codul civil nu este imputabilă
lipsei de diligență a succesibililor cărora li se aplică
prevederile art. 4 alin. (3) din Legea nr. 10/2001, ci le-a
fost impusă de starea de anormalitate instituită în derularea
raporturilor juridice. Scopul dispozițiilor legale criticate este
acela de a pune capăt perpetuării acestei stări prin
revenirea la normalitate, iar nu acordarea unui avantaj
necuvenit, stabilit arbitrar, care să genereze o inegalitate
între succesibilii care au acceptat moștenirea în termenul
instituit prin prevederile Codului civil și cei care sunt repuși
în termenul de acceptare prin art. 4 alin. (3) din Legea
nr. 10/2001.
Textul de lege care face obiectul excepției de
neconstituționalitate nu contravine principiului garantării
dreptului la moștenire consacrat de art. 46 din Constituție,
ci, dimpotrivă, îi dă expresie prin restabilirea calității de
moștenitori acceptanți pentru categoria de persoane avută
în vedere de art. 4 alin. (3) din Legea nr. 10/2001, care,
altminteri, ar fi fost exclusă de la moștenire. Faptul că
moștenitorii acceptanți ab initio urmează să vină în concurs
cu moștenitorii care beneficiază de prevederile art. 4
alin. (3) din Legea nr. 10/2001, suportând o diminuare
corespunzătoare a emolumentului moștenirii, nu semnifică o
încălcare a principiului constituțional al garantării dreptului
la moștenire pentru prima categorie de succesibili,
deoarece acest principiu privește dreptul la moștenire în
general, iar nu dreptul la o anumită moștenire, determinată
valoric. Principiul constituțional invocat consacră deci
intangibilitatea dreptului la moștenire și prohibește lipsirea
de plano de un atare drept, dar nu interzice diminuarea
emolumentului de care poate beneficia succesibilul prin
valorificarea dreptului său la moștenire.
Nici critica privind încălcarea prin textul de lege criticat
a art. 73 alin. (3) lit. m) raportat la art. 76 alin. (1) din
Constituție nu poate fi reținută, deoarece Legea
nr. 10/2001 a fost adoptată cu respectarea art. 74 alin. (1)
[devenit art. 76 alin. (1)] din Constituție, astfel cum rezultă
din Monitorul Oficial al României, Partea I, nr. 75 din
14 februarie 2001, în care acest act normativ a fost
publicat.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (3) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Alexandru Alfred Anastasiu, Irenne Csap și Alexandra Henriette Borundel în Dosarul nr. 11.330/2003 al Judecătoriei
Sectorului 5 București.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 274/1.IV.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului pentru informarea
și educarea comercianților
Având în vedere prevederile anexei nr. 3/12/23 din Legea bugetului de stat pe anul 2005 nr. 511/2004, ale art. 25
alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, precum și
prevederile art. 4 alin. (1) pct. 12 din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — (1) Se aprobă Procedura de
implementare a Programului pentru informarea și educarea
comercianților, prevăzută în anexa care face parte

integrantă din prezentul ordin.
(2) Prezentul ordin va fi publicat în Monitorul Oficial al
României, Partea I, și va intra în vigoare la data publicării.

Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
București, 16 martie 2005.
Nr. 47.
ANEXĂ

PROCEDURA DE IMPLEMENTARE
a Programului pentru informarea și educarea comercianților
1. Obiectivul Programului
1.1. Obiectivul Programului pentru informarea și
educarea comercianților, denumit în continuare Program, îl
constituie sprijinirea agenților economici, persoane fizice sau
juridice autorizate, care desfășoară activități de
comercializare a produselor și serviciilor de piață, prin
facilitarea accesului acestora la cursuri de pregătire și
specializare profesională, achiziționarea de aparate de
marcat electronice fiscale, susținerea utilizării mijloacelor
moderne de evidență a gestiunii și promovarea activității,
pentru creșterea gradului de instruire a comercianților,
alinierea activității de comerț la exigențele UE și asigurarea
unor servicii de calitate consumatorilor.
1.2. Programul urmărește:
a) îmbunătățirea performanțelor economice și tehnice ale
comercianților, creșterea gradului de pregătire a
personalului prin utilizarea serviciilor specializate de
instruire;
b) dezvoltarea aptitudinilor antreprenoriale bazate pe
cunoașterea și gestionarea optimă a resurselor, în vederea
adaptării rapide la rigorile determinate de globalizarea
piețelor și integrarea României în Uniunea Europeană;
c) promovarea investițiilor în comerț și servicii prin
creșterea potențialului de utilizare a mijloacelor moderne de
evidență a gestiunii;
d) îmbunătățirea accesului agenților economici, persoane
fizice sau juridice autorizate, la informații de piață și
facilitarea valorificării acestor informații.

2. Descrierea Programului
Programul urmărește sprijinirea agenților economici prin
acordarea de alocații financiare nerambursabile pentru:
a) participarea la cursuri de formare/calificare
profesională;
b) participarea la cursuri privind noțiuni fundamentale de
igienă;
c) participarea la cursuri de specializare/perfecționare
profesională;
d) achiziționarea de calculatoare;
e) realizarea unui site pe Internet;
f) achiziționarea de cititoare pentru cod cu bare;
g) achiziționarea de cântare electronice cu printer pentru
etichetare inclus;
h) achiziționarea de aparate de marcat electronice
fiscale;
i) elaborarea și producția de materiale tipărite.
3. Bugetul
3.1. Bugetul alocat Programului pentru anul bugetar
2005 este de 12 miliarde lei, defalcat astfel:
— 11,6 miliarde lei — pentru acordarea de alocații
financiare nerambursabile beneficiarilor eligibili, pentru
activitățile prevăzute la pct. 2;
— 0,4 miliarde lei — cheltuieli pentru implementarea,
administrarea, monitorizarea și evaluarea Programului
(cheltuieli materiale și servicii).
3.2. Alocațiile financiare nerambursabile se vor folosi
exclusiv pentru atingerea scopului pentru care au fost
aprobate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005
4. Implementarea Programului
În vederea administrării corespunzătoare a Programului,
în cadrul Agenției Naționale pentru Intreprinderi Mici și
Mijlocii și Cooperație (ANIMMC) se constituie Unitatea de
implementare a Programului (UIP). Structura organizatorică,
numărul și persoanele desemnate, atribuțiile și
responsabilitățile acestora vor fi stabilite prin ordin al
președintelui ANIMMC.
5. Beneficiarii eligibili
5.1. Pot beneficia de prevederile Programului, pentru
activitățile eligibile prevăzute la pct. 6.1, agenții economici,
persoane juridice (societăți comerciale/societăți cooperative)
și persoane fizice/asociații familiale autorizate să
desfășoare activități de comercializare a produselor și
serviciilor de piață, care au ca obiect principal de activitate
una dintre activitățile prevăzute în anexa nr. 3 la
Ordonanța Guvernului nr. 99/2000 privind comercializarea
produselor și serviciilor de piață, aprobată și modificată prin
Legea nr. 650/2002.
5.2. (1) Pot beneficia de alocații financiare nerambursabile
în cadrul Programului agenții economici prevăzuți la pct.
5.1, dacă îndeplinesc cumulativ la data solicitării
următoarele criterii de eligibilitate:
a) au ca obiect principal de activitate comerțul cu
amănuntul/cu ridicata/alimentație publică și/sau prestări de
servicii de piață și nu sunt în stare de dizolvare,
reorganizare judiciară, lichidare, insolvență, faliment sau
suspendare temporară a activității;
b) au capital social integral privat și cifra de afaceri
anuală până la echivalentul în lei a 8 milioane euro,
conform datelor din bilanțul contabil al ultimului an fiscal
încheiat, sau au un rezultat anual al bilanțului contabil care
nu depășește echivalentul în lei a 5 milioane euro;
c) au numărul mediu scriptic anual de personal de până
la 249 (inclusiv);
d) și-au îndeplinit obligațiile exigibile de plată a
impozitelor și taxelor către bugetul de stat și bugetele
locale;
e) au o durată de funcționare de cel puțin un an la
data depunerii solicitării acordului de principiu;
f) în ultimii 3 ani, persoanele eligibile nu au mai
beneficiat de finanțare de la bugetul de stat pentru
activitățile prevăzute în Program;
g) îndeplinesc criteriul de independență conform
prevederilor art. 3 din Legea nr. 346/2004.
(2) Societățile comerciale care în ultimii 3 ani au
beneficiat de ajutoare de stat în valoare totală de
4 miliarde de lei, cumulat, vor putea primi un alt ajutor de
stat numai după ce ANIMMC va notifica aceasta,
individual, Consiliului Concurenței și va primi acordul
acestuia.
6. Tipuri de ajutor financiar
6.1. Alocația financiară nerambursabilă se acordă pentru
următoarele categorii de activități eligibile:
a) participarea la cursuri de instruire pentru formare/
calificare profesională;
b) participarea la cursuri privind noțiuni fundamentale de
igienă pentru comercianți, necesare în activitățile de
comercializare a produselor alimentare;
c) participarea la cursuri de specializare/perfecționare
profesională a comercianților, pentru:
— dobândirea de competențe profesionale suplimentare;

5

— aprofundarea cunoștințelor de specialitate: metode
moderne de conducere a societăților comerciale și a
unităților cu amănuntul și/sau cu ridicata; tehnici moderne
de vânzare cu amănuntul și/sau cu ridicata a mărfurilor;
tehnici moderne de servire a clienților; managementul
unităților comerciale; managementul calității mărfurilor,
contabilitate și alte cursuri cu tematici adecvate;
— instruirea teoretico-practică pentru dobândirea de
cunoștințe și deprinderi privind utilizarea tehnicii de calcul
și informatizarea activităților specifice comerțului, serviciilor
și alimentației publice;
d) achiziționarea de calculatoare (tip PC, inclusiv
sisteme portabile, format din: unitate centrală, monitor,
imprimantă, eventual licența sistemului de operare) pentru
facilitarea accesului comercianților la informare;
e) realizarea unui site pe Internet pentru prezentarea
activității comerciantului și a produselor comercializate de
acesta;
f) achiziționarea de cititoare pentru cod cu bare;
g) achiziționarea de cântare electronice cu printer pentru
etichetare inclus;
h) achiziționarea de aparate de marcat electronice
fiscale;
i) elaborarea și producția de materiale tipărite de
promovare a activității comerciantului.
6.2. Valoarea maximă a finanțării pentru fiecare dintre
activitățile prevăzute la pct. 6.1, precum și cheltuielile
eligibile sunt prevăzute în anexa nr. 1 la prezenta
procedură.
6.3. Valoarea alocației financiare nerambursabile se
acordă beneficiarilor eligibili selectați și este egală cu
echivalentul a 60% din valoarea fiecărei cheltuieli eligibile
efectuate (exclusiv T.V.A.), dar nu mai mult de valoarea
maximă a finanțării pentru fiecare activitate, prevăzută în
anexa nr. 1 la prezenta procedură.
6.4. (1) Pot fi furnizori de formare profesională pentru
activitățile de formare/calificare prevăzute la pct. 6.1. lit. a)
numai persoanele autorizate în condițiile stabilite de
Ordonanța Guvernului nr. 129/2000 privind formarea
profesională a adulților, republicată, cu modificările
ulterioare, Hotărârea Guvernului nr. 522/2003 pentru
aprobarea Normelor metodologice de aplicare a Ordonanței
Guvernului nr. 129/2000 privind formarea profesională a
adulților și de Ordinul ministrului muncii, solidarității sociale
și familiei și al ministrului educației și cercetării
nr. 353/5.202/2003 pentru aprobarea Metodologiei de
autorizare a furnizorilor de formare profesională a adulților
și care sunt înscrise în registrul național al furnizorilor de
formare profesională al Consiliului Național de Formare
Profesională a Adulților.
(2) Activitățile prevăzute la pct. 6.1 lit. b) și c) pot fi
furnizate de agenți economici cu activitate principală de
instruire, autorizați în condițiile legii.
7. Procedura de solicitare a acordului de principiu
pentru finanțare
7.1. Beneficiarii eligibili trebuie să obțină un acord de
principiu pentru finanțarea în cadrul Programului, înainte de
desfășurarea activităților prevăzute în anexa nr. 1 la
prezenta procedură și de efectuarea plăților.
7.2. În vederea obținerii aprobării de principiu a
finanțării, comerciantul va completa și va transmite la
ANIMMC o cerere-tip de acord de principiu pentru
finanțare, conform anexei nr. 2 la prezenta procedură.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 274/1.IV.2005

7.3. Pentru beneficiarii eligibili, societăți comerciale/
societăți cooperative, Cererea-tip de acord de principiu
pentru finanțare va fi însoțită de următoarele documente
justificative:
a) certificat constatator și extrasul de registru, în
original, emise de oficiul registrului comerțului de pe lângă
tribunalul în a cărui rază teritorială își are sediul societatea
solicitantă, în care să se menționeze următoarele informații:
datele de identificare, codul unic de înregistrare,
reprezentanții legali ai societății, domeniul de activitate
principal, sediul principal, sedii secundare, structura
acționariatului, situația societății (dacă este în stare de
funcționare, dizolvare, reorganizare judiciară, lichidare,
insolvență, faliment sau suspendare temporară a activității);
b) copia certificatului de înregistrare;
c) adeverința, în original, privind cifra de afaceri în anul
fiscal anterior, emisă de unitățile teritoriale ale Ministerului
Finanțelor Publice;
d) declarația pe propria răspundere a reprezentantului
legal al societății solicitante privind numărul mediu anual de
salariați, pentru anul anterior și pe ultimele două luni ale
anului în curs, care nu trebuie să fie mai mic de un
angajat sau mai mare de 249, întocmită pe baza
Registrului general de evidență a salariaților, în
conformitate cu prevederile Legii nr. 346/2004;
e) declarația pe propria răspundere a reprezentantului
legal al societății solicitante privind îndeplinirea criteriului de
independență în conformitate cu prevederile Legii
nr. 346/2004;
f) certificate fiscale, în original, emise de unitățile
teritoriale ale Ministerului Finanțelor Publice/primării, privind
îndeplinirea obligațiilor exigibile de plată a impozitelor,
taxelor și datoriilor la bugetul de stat și bugetele locale;
g) copia buletinului/cărții de identitate al/a persoanei
autorizate să semneze Cererea-tip de acord de principiu
pentru finanțare;
h) împuternicirea pentru reprezentantul societății
solicitante, semnată și ștampilată de reprezentantul legal al
acesteia, care este autorizat să semneze Cererea-tip de
acord de principiu pentru finanțare, după caz;
i) lista tuturor documentelor care se depun în vederea
obținerii acordului de principiu pentru finanțare.
7.4. Pentru beneficiarii eligibili, persoane fizice sau
asociații familiale autorizate, Cererea-tip de acord de
principiu pentru finanțare va fi însoțită de următoarele
documente justificative:
a) copia certificatului de înregistrare;
b) copia autorizației pentru desfășurarea de către
persoane fizice a unor activități economice în mod
independent sau pentru înființarea și funcționarea de
asociații familiale, emisă de primarul localității în a cărei
rază teritorială își au domiciliul persoanele fizice, potrivit
legii;
c) copia buletinului/cărții de identitate al/a persoanei
autorizate/reprezentantului asociației familiale care
semnează Cererea-tip de acord de principiu pentru
finanțare;
d) certificatul de atestare fiscală, emis în condițiile legii,
cu privire la obligațiile de plată ale persoanei
fizice/asociației familiale autorizate, din care să rezulte:
plata contribuțiilor către sistemul asigurărilor sociale și de
șomaj, precum și impunerea venitului realizat în anul fiscal
anterior;

e) lista tuturor documentelor care se depun în vederea
obținerii acordului de principiu pentru finanțare.
7.5. (1) Cererea-tip de acord de principiu pentru
finanțare, completată, însoțită de documentele justificative
prevăzute la pct. 7.3 sau 7.4, va fi transmisă prin poștă
sau prin curier la Unitatea de implementare a Programului
(UIP) — Program pentru informarea și educarea
comercianților — din cadrul ANIMMC, str. Poterași nr. 11,
sectorul 4, București.
(2) Formularul Cererii-tip de acord de principiu pentru
finanțare poate fi obținut de la sediul ANIMMC, de pe
pagina de Internet la adresa www.animmc.ro sau din
Monitorul Oficial al României, Partea I.
(3) Cererea-tip de acord de principiu pentru finanțare se
completează în limba română, prin tehnoredactare sau prin
scriere cu majuscule, și poartă semnătura în original a
reprezentantului legal sau a împuternicitului comerciantului,
caz în care se anexează împuternicirea în original,
semnată și ștampilată de reprezentantul legal al
solicitantului.
8. Procedura de înregistrare, evaluare și selecție a
beneficiarilor
8.1. (1) Cererea-tip de acord de principiu pentru
finanțare, completată, însoțită de documentele justificative,
va fi înregistrată la UIP — ANIMMC, în Registrul special al
Programului, menționându-se data, ora și numărul de
înregistrare ale cererii.
(2) Înregistrarea cererilor de acord de principiu pentru
finanțare se va efectua conform următorului program: luni—
vineri — orele 8,30—16,30.
8.2. Solicitările vor fi analizate și selectate conform
principiului îprimul venit — primul servit“, în ordinea
înregistrărilor efectuate în Registrul special al Programului,
și vor fi aprobate în limita bugetului alocat Programului.
8.3. Data limită de depunere a Cererii-tip de acord de
principiu pentru finanțare este data de 30 septembrie
(inclusiv) a anului bugetar în curs, în condițiile neepuizării
bugetului alocat Programului pentru anul bugetar în curs
până la această dată.
8.4. (1) ANIMMC are obligația de a face publică data
epuizării bugetului alocat Programului pentru anul bugetar
în curs.
(2) Pentru valorificarea integrală a bugetului Programului
se creează o listă de așteptare în ordinea înregistrării
efectuate în Registrul special al Programului.
(3) Beneficiarii eligibili din lista de așteptare vor primi
notificări privind acordul de principiu pentru finanțare, în
situația disponibilizării de fonduri din bugetul Programului,
în următoarele cazuri:
a) dacă beneficiarii eligibili selectați (notificați) au
transmis cerere de renunțare;
b) dacă beneficiarii eligibili selectați (notificați) nu au
transmis Cererea-tip de eliberare a alocației financiare
nerambursabile în termen de 60 de zile, conform pct. 9.1.
8.5. ANIMMC va finaliza procesul de evaluare a
solicitării în termen de maximum 20 de zile lucrătoare de
la data înregistrării Cererii-tip de acord de principiu pentru
finanțare, însoțită de toate documentele justificative.
ANIMMC va întocmi în două exemplare originale
Notificarea privind acordul de principiu pentru finanțare,
conform anexei nr. 3 la prezenta procedură, pentru
realizarea finanțării în condițiile precizate în Cererea-tip de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005
acord de principiu pentru finanțare, și va transmite un
exemplar comercianților.
8.6. (1) Cererile-tip de acord de principiu pentru
finanțare se resping în următoarele situații:
a) nu sunt completate corect sau nu sunt însoțite de
toată documentația necesară;
b) agenții economici nu îndeplinesc condițiile de
eligibilitate prevăzute la pct. 5;
c) au fost depuse după data la care bugetul alocat
Programului a fost epuizat.
(2) Solicitanții vor primi scrisoare de înștiințare a
respingerii Cererii-tip de acord de principiu pentru finanțare,
în termen de maximum 20 de zile lucrătoare de la
depunerea acestei cereri.
(3) Agentul economic va putea depune o nouă Cereretip de acord de principiu pentru finanțare, care să cuprindă
documentația completă, evaluarea acesteia începând de la
data înregistrării în Registrul special al Programului.
9. Acordarea alocației financiare nerambursabile
9.1. (1) Acordarea alocației financiare nerambursabile se
face pe baza unei cereri-tip de eliberare a alocației
financiare nerambursabile (completată prin tehnoredactare
sau prin scriere cu majuscule), conform anexei nr. 4 la
prezenta procedură, pe care beneficiarii eligibili selectați
(notificați) trebuie să o transmită la ANIMMC prin poștă
sau curier, însoțită de următoarele documente:
a) formularul de decont prevăzut în anexa nr. 5 la
prezenta procedură, însoțit de documentele justificative, în
original și în copie, prevăzute în anexa nr. 1 la prezenta
procedură, în ordinea activităților;
b) angajamentul persoanei juridice/persoanei fizice
autorizate/asociației familiale solicitante de a raporta
efectele participării în Program pe o perioadă de trei ani
către Unitatea de implementare a Programului din cadrul
ANIMMC, conform anexei nr. 7 la prezenta procedură;
c) documente care dovedesc autorizarea furnizorilor de
formare profesională, conform prevederilor pct. 6.4 pentru
activitățile eligibile prevăzute la pct. 6.1 lit. a)—c);
(2) Pentru activitățile prevăzute la pct. 6.1 lit. d)—i)
Cererea-tip de eliberare a alocației financiare
nerambursabile se transmite în maximum 60 de zile
calendaristice de la data primirii notificării.
9.2. (1) Alocația financiară nerambursabilă va fi acordată
comercianților după efectuarea cursurilor și/sau a celorlalte
activități eligibile și a plății cheltuielilor aferente acestora.
(2) Furnizorii activităților vor fi persoane fizice/juridice
autorizate să desfășoare aceste activități și nu se acceptă
intermedieri.
9.3. Termenul limită pentru depunerea Cererii-tip de
eliberare a alocației financiare nerambursabile, completată,
este data de 15 noiembrie (inclusiv) a anului bugetar în
curs.
9.4. (1) Nu se acceptă deconturi de cheltuieli prin
efectuarea de plăți compensatorii între părțile contractante
în cadrul activităților și cheltuielilor eligibile.
(2) Beneficiarii eligibili pot schimba o singură dată
furnizorul activității și vor înștiința UIP înainte de data
efectuării activității eligibile, prin declarație pe propria
răspundere. În caz contrar nu se va elibera alocația
financiară nerambursabilă pentru activitatea la care s-a
schimbat furnizorul activității.
9.5. (1) Virarea efectivă a sumei care constituie alocația
financiară nerambursabilă se face de către ANIMMC pe

7

baza analizei setului de documente prevăzute la pct. 9.1,
pentru comercianții care îndeplinesc toate condițiile de
eligibilitate, în contul (5070) deschis la Trezoreria Statului
în a cărei rază teritorială își au sediul sau la care sunt
luați în evidență fiscală, după caz, în termen de 25 de
zile lucrătoare de la înregistrarea Cererii-tip de eliberare a
alocației financiare nerambursabile.
(2) Documentele originale vor fi restituite solicitanților fie
prin ridicarea lor de către comercianți de la sediul
ANIMMC, fie prin transmitere prin poștă, după verificarea
conformității copiilor și virarea efectivă a sumei
reprezentând alocația financiară nerambursabilă.
9.6. (1) ANIMMC are dreptul să verifice, atât la sediul
comercianților, cât și al furnizorilor, veridicitatea și
conformitatea declarațiilor, activităților și cheltuielilor făcute
în cadrul Programului.
(2) În cazul în care în urma controalelor efectuate de
reprezentanții ANIMMC sau la sesizarea organelor de
control abilitate ale statului se constată că beneficiarii au
făcut declarații incomplete și/sau neconforme cu realitatea
pentru a obține alocația financiară nerambursabilă sau au
schimbat destinația alocației financiare nerambursabile,
aceștia au obligația de a rambursa sumele primite,
actualizate la data constatării.
9.7. Beneficiarii alocațiilor financiare nerambursabile au
obligația de a raporta efectele participării la Program către
UIP din cadrul ANIMMC, pentru o perioadă de 3 ani
începând cu anul următor acordării alocației financiare
nerambursabile, prin completarea și transmiterea prin poștă,
fax sau e-mail a formularului prevăzut în anexa nr. 7 la
prezenta procedură. Perioada de transmitere a formularului
de raportare tehnică este 1—30 aprilie a anului următor
expirării exercițiului financiar de referință. În cazul
neîndeplinirii acestei prevederi, beneficiarul nu va mai
putea accesa nici unul dintre programele desfășurate de
către ANIMMC, pentru o perioadă de 5 ani.
10. Cererea-tip de renunțare totală/parțială a finanțării
10.1. (1) În cazul în care beneficiarii eligibili renunță la
finanțare pentru una sau mai multe activități pentru care
ANIMMC a transmis solicitanților Notificarea privind acordul
de principiu pentru finanțare, aceștia au obligația de a
transmite la ANIMMC, prin poștă sau curier, Cererea-tip de
renunțare totală/parțială a finanțării pentru care există acord
de principiu, conform anexei nr. 6 la prezenta procedură.
(2) Solicitanții vor beneficia de alocație financiară
nerambursabilă pentru activitățile și cheltuielile rămase
nemodificate, în urma Cererii-tip de renunțare totală/parțială
a finanțării pentru care există acordul de principiu,
formulată conform alin. (1).
(3) În cursul derulării Programului nu se admit
suplimentări de finanțare pentru activitățile notificate.
10.2. Cererea-tip de renunțare totală/parțială a finanțării
pentru care există acord de principiu se completează în
limba română și poartă semnătura în original a
reprezentantului legal sau a împuternicitului beneficiarului
eligibil împuternicit. Completarea acestei cereri se poate
face fie prin tehnoredactare, fie prin scriere cu majuscule.
11. Confidențialitate
Documentele justificative depuse de către solicitanți în
cadrul prezentului Program sunt confidențiale, membrii UIP
având obligația de a nu dezvălui informațiile menționate în
acestea către terțe persoane.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

***) Anexa nr. 1 este reprodusă în facsimil.

ANEXA Nr. 1***)
la procedură

8

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

11
ANEXA Nr. 2*)
la procedură

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

19
ANEXA Nr. 3*)
la procedură

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 274/1.IV.2005
ANEXA Nr. 4**)
la procedură

**) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

25

**) Anexa nr. 5 este reprodusă în facsimil.

la procedură

ANEXA Nr. 5**)

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 274/1.IV.2005
ANEXA Nr. 6*)
la procedură

*) Anexa nr. 6 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 274/1.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 274/1.IV.2005

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 274/1.IV.2005
ANEXA Nr. 7**)
la procedură

**) Anexa nr. 7 este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 274/1.IV.2005 conține 32 de pagini.

Prețul: 21.500 lei vechi/2,15 lei noi

&JUYDGY|015272]
ISSN 1453—4495

PDF compression, OCR, web-optimization with CVISION's PdfCompressor

