PARTEA

Anul 173 (XVII) — Nr. 249

I

Vineri, 25 martie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

168.

199.

HOTĂRÂRI

Pagina
HOTĂRÂRI ALE GUVERNULUI ROMÂNIEI
— Hotărâre privind organizarea și funcționarea
Ministerului Sănătății .................................................

1–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății privind înființarea
Comitetului pentru Situații de Urgență în cadrul
Ministerului Sănătății .................................................

7–8

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Ministerului Sănătății
În temeiul art. 108 din Constituția României, republicată, și al art. 40 alin. (1) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Ministerul Sănătății este organ de specialitate
al administrației publice centrale, cu personalitate juridică,
în subordinea Guvernului, cu sediul în municipiul București,
str. Cristian Popișteanu nr. 1—3, sectorul 1.
Art. 2. — Ministerul Sănătății exercită următoarele funcții
principale:
a) elaborarea politicii generale sanitare;
b) elaborarea și gestionarea programelor de sănătate;
c) asigurarea controlului calității serviciilor medicale prin
direcțiile de sănătate publică;
d) elaborarea reglementărilor specifice domeniului
sanitar;
e) asigurarea asistenței medicale de urgență;
f) dotarea cu aparatură în profil teritorial;
g) colectarea și difuzarea informației;

h) coordonarea negocierilor și promovarea contractuluicadru al acordării îngrijirilor medicale în sistemul asigurărilor
sociale de sănătate;
i) aprobarea tarifelor minime și a celor recomandabile ce
pot fi practicate în sistemul social de îngrijiri de sănătate;
j) sprijinirea cercetării medicale și a educației medicale;
k) finanțarea cheltuielilor neprevăzute, determinate de
situații precum dezastre naturale, epidemii etc.
Art. 3. — În activitatea sa Ministerul Sănătății vizează
realizarea următoarelor obiective generale:
a) îmbunătățirea permanentă a stării de sănătate a
populației;
b) prevenirea și combaterea practicilor care dăunează
sănătății;
c) educarea populației în scopul evitării îmbolnăvirilor;

2

MONITORUL OFICIAL AL ROMÂNIEI, PARTEA I, Nr. 249/25.III.2005

d) formarea și specializarea resurselor umane din
sectorul sanitar;
e) realizarea reformei în domeniul sanitar.
Art. 4. — (1) În îndeplinirea funcțiilor și a obiectivelor
sale generale Ministerul Sănătății are următoarele atribuții:
1. organizează, coordonează și controlează, după caz,
activități de: asistență de sănătate publică, promovare a
sănătății și medicinei preventive, asistență medicală de
urgență, curativă, de recuperare medicală, asistență
medicală la domiciliu, care se acordă prin unitățile sanitare
publice sau private, precum și asistență de medicină legală
și de medicină sportivă;
2. stabilește principalele obiective pe termen scurt,
mediu și lung în domeniul sănătății populației și al reformei
în sectorul sanitar;
3. asigură supravegherea și controlul aplicării legislației
de către instituțiile și organismele care au responsabilități
în domeniul sănătății publice și al asigurărilor sociale de
sănătate și de către unitățile sanitare din sectorul privat de
asistență medicală, colaborând în acest scop cu Casa
Națională de Asigurări de Sănătate, Colegiul Medicilor din
România, Colegiul Farmaciștilor din România, Colegiul
Medicilor Dentiști din România, Ordinul Asistenților Medicali
și Moașelor din România, autoritățile publice locale și cu
alte instituții abilitate;
4. asigură realizarea programelor naționale de sănătate
publică; aprobă și stabilește modul de finanțare a acestora;
5. aprobă, prin ordin al ministrului sănătății, normele
tehnice în domeniul asistenței de sănătate publică;
6. aprobă, prin ordin al ministrului sănătății, normele
tehnice de organizare și funcționare a unităților care
asigură asistență de sănătate publică;
7. elaborează norme privind organizarea și funcționarea
inspecției sanitare de stat și împuternicește personalul
sanitar care efectuează inspecția sanitară de stat;
8. coordonează activitatea de inspecție sanitară de stat
de la nivelul ministerelor cu rețea sanitară proprie;
9. organizează sistemul informațional din domeniul
asistenței de sănătate publică și modul de raportare a
datelor de către unitățile sanitare, pentru evaluarea stării de
sănătate a populației; analizează și evaluează periodic
indicatorii stării de sănătate a populației și criteriile de
performanță a unităților sanitare;
10. organizează sistemul informatic al activității de
ocrotire a sănătății populației;
11. prezintă rapoarte periodice pentru informarea
Guvernului privind starea de sănătate a populației;
12. fundamentează necesarul de resurse financiare
pentru asigurarea asistenței de sănătate a populației;
13. îndrumă și controlează modul de aplicare a
normelor de igienă și sanitar-antiepidemice în mediul de
viață al populației și la locul de muncă;
14. stabilește și urmărește, împreună cu organele
competente, folosirea energiei nucleare în scopuri medicale;
15. organizează, coordonează și controlează, după caz,
activitatea unităților de ocrotire și asistență medicală a
mamei și copilului, asistență medicală de urgență și
asistență medicală la locul de muncă;
16. colaborează cu Ministerul Muncii, Solidarității Sociale
și Familiei, cu Ministerul Administrației și Internelor și cu
consiliile județene sau locale, după caz, pentru
coordonarea metodologică a activității instituțiilor
specializate care asigură servicii de asistență medicosocială;
17. coordonează și controlează activitatea de asistență
medicală în stațiunile balneare, climatice și balneoclimatice;
eliberează autorizația de funcționare din punct de vedere

medico-balnear și al valorificării terapeutice a factorilor
sanogeni, naturali, pentru unitățile medico-balneare și de
recuperare;
18. avizează sau, după caz, elaborează și propune spre
aprobare Guvernului contractul-cadru privind condițiile
acordării asistenței medicale în cadrul sistemului asigurărilor
sociale de sănătate, elaborat de Casa Națională de
Asigurări de Sănătate cu consultarea asociațiilor
profesionale din domeniu și a ministerelor și instituțiilor
centrale cu rețea sanitară proprie;
19. elaborează anual, împreună cu Casa Națională de
Asigurări de Sănătate, cu consultarea Colegiului
Farmaciștilor din România, lista medicamentelor de care
beneficiază asigurații cu sau fără contribuție personală;
20. emite avize și autorizații sanitare de funcționare,
abilitări și acorduri scrise pentru importul deșeurilor și
reziduurilor de orice natură, precum și al altor mărfuri
periculoase pentru sănătatea populației și mediul
înconjurător, în conformitate cu prevederile legale în
vigoare;
21. aprobă tarife pentru actele pe care este abilitat să
le elibereze în conformitate cu prevederile legale în
vigoare;
22. emite reglementări privind regimul substanțelor
stupefiante și toxice, precum și autorizații pentru culturile
de mac;
23. emite autorizații de funcționare și norme tehnice
pentru organizarea și funcționarea unităților farmaceutice,
îndrumă și controlează activitatea în rețeaua farmaceutică;
24. stabilește și avizează prețurile medicamentelor din
țară și din import, cu excepția medicamentelor care se
eliberează fără prescripție medicală;
25. autorizează furnizorii de dispozitive medicale și
asigură certificarea și inspecția aparaturii și echipamentelor
medicale;
26. stabilește, creează și păstrează capacități și rezerve
de mobilizare în domeniul ocrotirii sănătății;
27. constituie, pentru situații speciale, cu implicații
asupra sănătății publice, rezerva de medicamente, seruri,
vaccinuri, dezinfectante, insecticide și alte materiale
specifice și aprobă, prin ordin al ministrului sănătății,
normele metodologice de constituire, păstrare și utilizare a
rezervei;
28. elaborează și organizează, împreună cu Academia
de Științe Medicale București, strategia de cercetare
științifică medicală și asigură resursele materiale și
financiare pentru buna funcționare a acestei activități;
29. elaborează sau, după caz, avizează proiecte de
acte normative din domeniul său de activitate, armonizate
cu reglementările Uniunii Europene; urmărește și răspunde
de aplicarea prevederilor specifice din Acordul european
instituind o asociere între România, pe de o parte, și
Comunitățile Europene și statele membre ale acestora, pe
de altă parte, semnat la Bruxelles la 1 februarie 1993 și
ratificat prin Legea nr. 20/1993, cu modificările ulterioare,
și din Strategia națională de pregătire pentru aderarea
României la Uniunea Europeană;
30. inițiază, negociază și încheie, din împuternicirea
Guvernului, documente de cooperare internațională în
domeniul ocrotirii sănătății și reprezintă statul român în
relațiile cu organismele internaționale din domeniul sănătății
publice;
31. sprijină informarea și documentarea personalului
sanitar în probleme de specialitate;
32. aprobă, prin ordin al
ministrului sănătății,
metodologia privind angajarea, transferarea și detașarea
medicilor, medicilor dentiști, farmaciștilor, biochimiștilor,

MONITORUL OFICIAL AL ROMÂNIEI, PARTEA I, Nr. 249/25.III.2005
biologilor și chimiștilor, precum și a altui personal cu studii
superioare din unitățile sanitare publice;
33. asigură, potrivit legii, numirea, transferarea,
detașarea, promovarea, eliberarea personalului propriu,
precum și evidența acestuia;
34. aprobă, prin ordin al ministrului sănătății, Nomenclatorul
de specialități medicale, medico-dentare și farmaceutice și
Normele cu privire la specialitățile medico-sanitare și
paramedicale, atestatele de pregătire complementară pentru
rețeaua de asistență medicală;
35. stabilește criterii pentru angajarea și promovarea
personalului de specialitate medico-sanitar din unitățile
sanitare;
36. organizează, în condițiile legii, concursuri și
examene pentru obținerea specialității și promovarea în
grade profesionale pentru medici, medici dentiști, farmaciști,
biologi, chimiști și biochimiști și pentru asistenții medicali
din rețeaua Ministerului Sănătății și a ministerelor cu rețea
sanitară proprie;
37. organizează concursuri pentru ocuparea posturilor
vacante de medici, medici dentiști, farmaciști, chimiști,
biologi și biochimiști din unitățile aflate în rețeaua
Ministerului Sănătății;
38. stabilește anual numărul optim pe țară de medici
rezidenți și specialiști;
39. elaborează strategiile și organizează activitatea
privind formarea, pregătirea și perfecționarea profesională a
personalului medico-sanitar, instruirea, evaluarea
profesională și certificarea programelor de educație
medicală continuă; elaborează criterii pentru desfășurarea
activității de învățământ integrat;
40. elaborează metodologia de colaborare între spitale
și instituții de învățământ superior medical;
41. aprobă cuantumul taxelor pentru organizarea și
realizarea activităților prevăzute la pct. 36 și 37, în
condițiile legii;
42. aprobă structura organizatorică, normele de
organizare și funcționare, precum și procedurile de
încadrare a personalului unităților publice din subordinea
sa, în condițiile legii;
43. avizează structura organizatorică a unităților sanitare
din subordinea ministerelor și instituțiilor cu rețea sanitară
proprie;
44. emite aviz de oportunitate pentru înființarea sau
desființarea unităților sanitare private, reorganizarea,
modificarea structurii, sediului, precum și a denumirii
acestora;
45. avizează funcționarea și supraveghează activitatea
tuturor formelor de prestare a serviciilor medicale private
pe întregul teritoriu al țării, conform dispozițiilor legale;
46. inițiază proiecte de hotărâri ale Guvernului pentru
înființarea sau desființarea spitalelor publice;
47. aprobă reorganizarea, schimbarea sediului și a
denumirii unităților sanitare publice;
48. elaborează norme pentru asigurarea condițiilor de
cazare, igienă, alimentație și de prevenire a infecțiilor
nosocomiale pentru unitățile sanitare;
49. elaborează și supune spre aprobare Guvernului
planul național de paturi din unitățile sanitare publice;
50. elaborează normativele de personal ale unităților
sanitare publice, care se aprobă prin ordin al ministrului
sănătății, în condițiile legii;
51. înființează sau desființează, în condițiile legii, filiale
ale institutelor din domeniul asistenței de sănătate publică,
de interes național sau local;

3

52. avizează și aprobă, după caz, proiectarea și
realizarea investițiilor în domeniul sanitar în unitățile din
subordinea sa;
53. avizează activitățile bazate pe libera inițiativă în
domeniul sanitar și farmaceutic și veghează asupra
climatului de concurență loială;
54. negociază, contractează în sistem direct și asigură
plata din bugetul de stat pentru efectuarea de studii,
activități și lucrări aferente programelor/subprogramelor de
sănătate de către instituțiile de cercetare-dezvoltare din
coordonarea sa;
55. îndeplinește activități de audit public intern, în
conformitate cu prevederile legale în vigoare;
56. coordonează aplicarea de către Casa Națională de
Asigurări de Sănătate a politicilor și programelor în
domeniul sanitar, elaborate de Ministerul Sănătății;
57. aplică măsuri corespunzătoare în unitățile sanitare,
în situațiile în care se constată nerespectarea prevederilor
legale;
58. elaborează norme metodologice pentru proiectarea
bugetului de venituri și cheltuieli de către unitățile sanitare
publice;
59. avizează bugetele de venituri și cheltuieli ale
unităților de interes național finanțate integral din venituri
proprii;
60. exercită drepturile și obligațiile statului, ca acționar
la societățile comerciale și companiile naționale din
portofoliul său, până la finalizarea procesului de privatizare;
61. asigură aplicarea strategiei Guvernului privind
realizarea procesului de restructurare și privatizare a
societăților comerciale și/sau a companiilor naționale din
portofoliul său;
62. realizează controlul postprivatizare al îndeplinirii
clauzelor din contractele de vânzare-cumpărare de acțiuni;
63. colaborează cu Autoritatea pentru Valorificarea
Activelor Statului la fundamentarea politicilor și la
elaborarea proiectelor de acte normative în domeniul
privatizării și restructurării;
64. elaborează și promovează, cu respectarea cadrului
specific, proceduri de vânzare de acțiuni, de vânzare de
active și alte proceduri ori instrucțiuni privind domeniul său
de activitate;
65. elaborează elementele contractului de mandat ce se
încheie cu agenții de privatizare în vederea vânzării
participațiilor statului la societățile comerciale și/sau la
companiile naționale din portofoliul său;
66. aprobă modelul contractului de administrare a
unităților sanitare, pe bază de indicatori de performanță;
67. îndeplinește orice alte atribuții care decurg din
dispozițiile legale aplicabile instituțiilor publice implicate în
procesul de privatizare sau în legătură cu exercitarea
calității de acționar al statului la societățile și/sau la
companiile naționale aflate în portofoliul său;
68. editează publicații de specialitate și de informare
profesională;
69. organizează, împreună cu Casa Națională de
Asigurări de Sănătate, licitații în vederea derulării
programelor naționale;
70. organizează licitații pentru achiziția de medicamente,
vaccinuri, materiale sanitare și reactivi, în numele și pentru
instituțiile sanitare din rețeaua proprie;
71. poate împuternici unitățile aflate în subordinea sa
pentru îndeplinirea unor activități, în vederea realizării
obiectivelor sale.
(2) Ministerul Sănătății îndeplinește orice alte atribuții
stabilite prin acte normative în domeniul său de activitate.

4

MONITORUL OFICIAL AL ROMÂNIEI, PARTEA I, Nr. 249/25.III.2005

Art. 5. — Pentru realizarea obiectivelor și pentru
îndeplinirea atribuțiilor sale generale și specifice privind
conceperea și punerea în aplicare de acțiuni intersectoriale
și de parteneriate public-privat și central-local, Ministerul
Sănătății va colabora cu autoritățile administrației publice
centrale și locale, cu instituții publice de specialitate, cu
structurile societății civile și ale mediului de afaceri, din
țară și din străinătate.
Art. 6. — În vederea exercitării atribuțiilor sale Ministerul
Sănătății este abilitat să solicite și să primească, în
condițiile legii, informații de la autoritățile administrației
publice, instituțiile publice și persoanele juridice de drept
privat cu activitate în domeniul său de competență.
Art. 7. — (1) Conducerea Ministerului Sănătății se
exercită de către ministrul sănătății.
(2) Ministrul sănătății conduce întreaga activitate a
Ministerului Sănătății și îl reprezintă în raporturile cu
celelalte ministere, cu alte autorități și organizații, precum
și cu persoane fizice sau juridice din țară ori din
străinătate.
(3) Ministrul sănătății este ordonator principal de credite.
(4) În exercitarea atribuțiilor sale ministrul sănătății emite
ordine și instrucțiuni.
(5) În îndeplinirea atribuțiilor sale ministrul sănătății este
ajutat de 4 secretari de stat, de un secretar general și de
un secretar general adjunct.
(6) În cazul în care ministrul sănătății nu își poate
exercita atribuțiile curente, acesta desemnează prin ordin
un secretar de stat care exercită aceste atribuții,
înștiințându-l pe primul-ministru.
Art. 8. — (1) Secretarii de stat se subordonează
ministrului sănătății și îndeplinesc atribuțiile și sarcinile
stabilite de acesta.
(2) Secretarii de stat coordonează domeniile de
specialitate din cadrul Ministerului Sănătății și exercită și
alte atribuții delegate prin ordin al ministrului sănătății.
Art. 9. — Secretarul general și secretarul general
adjunct sunt înalți funcționari publici, subordonați ministrului
sănătății, și îndeplinesc atribuțiile prevăzute prin lege și
sarcinile stabilite de acesta.
Art. 10. — (1) Pe lângă ministrul sănătății funcționează
ca organ consultativ Colegiul ministerului.
(2) Componența și Regulamentul de organizare și
funcționare ale Colegiului ministerului se aprobă prin ordin
al ministrului sănătății.
(3) Președintele Colegiului ministerului este ministrul
sănătății.
(4) Colegiul ministerului se întrunește, la cererea
ministrului sănătății, pentru dezbaterea unor probleme
privind activitatea Ministerului Sănătății.
Art. 11. — Structura organizatorică a Ministerului
Sănătății este prevăzută în anexa nr. 1

Art. 12. — (1) În cadrul structurii organizatorice
prevăzute în anexa nr. 1, prin ordin al ministrului sănătății
se pot organiza și alte servicii, birouri, compartimente sau
colective temporare, stabilindu-se numărul posturilor de
conducere, în condițiile legii.
(2) Numărul maxim de posturi este de 225, exclusiv
demnitarii și posturile aferente Cabinetului ministrului.
(3) Ministerul Sănătății funcționează pe baza
regulamentului de organizare și funcționare, care se aprobă
prin ordin al ministrului sănătății.
Art. 13. — (1) Unitățile aflate în subordinea, sub
autoritatea sau în coordonarea Ministerului Sănătății sunt
prevăzute în anexa nr. 2.
(2) Structura organizatorică a unităților subordonate
Ministerului Sănătății se aprobă prin ordin al ministrului
sănătății.
(3) Criteriile de constituire a structurilor organizatorice și
de elaborare a statelor de funcții pentru unitățile publice
subordonate, precum și atribuțiile și regulamentul de
organizare și funcționare ale acestora se aprobă de
ministrul sănătății.
Art. 14. — Pentru realizarea obiectivelor sale, Ministerul
Sănătății, prin ordin al ministrului sănătății, poate constitui,
pe perioade determinate, comisii de specialitate, consilii de
experți sau colective de lucru formate din specialiști, pentru
elaborarea unor proiecte specifice.
Art. 15. — (1) Ministerul Sănătății are în dotare, pentru
transportul persoanelor din aparatul propriu și pentru
activitățile specifice, un număr de autoturisme stabilit
conform legii, prevăzut în anexa nr. 3.
(2) Consumul lunar mediu de carburanți pentru aceste
autoturisme este cel prevăzut de normele legale în vigoare.
Art. 16. — (1) La nivelul județelor și al municipiului
București funcționează direcțiile de sănătate publică
județene, respectiv a municipiului București, servicii publice
deconcentrate, cu personalitate juridică, ale Ministerului
Sănătății, în subordinea cărora funcționează alte unități cu
sau fără personalitate juridică, conform prevederilor legale.
(2) Regulamentul de organizare și funcționare,
organigrama direcțiilor de sănătate publică și condițiile
specifice ocupării funcțiilor publice de conducere din
direcțiile de sănătate publică se aprobă prin ordin al
ministrului sănătății.
Art. 17. — Anexele nr. 1—3 fac parte integrantă din
prezenta hotărâre.
Art. 18. — Pe data intrării în vigoare a prezentei
hotărâri se abrogă Hotărârea Guvernului nr. 743/2003
privind organizarea și funcționarea Ministerului Sănătății,
publicată în Monitorul Oficial al României, Partea I, nr. 490
din 8 iulie 2003, cu modificările și completările ulterioare,
precum și orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 9 martie 2005.
Nr. 168.

5

MONITORUL OFICIAL AL ROMÂNIEI, PARTEA I, Nr. 249/25.III.2005

ANEXA Nr. 1

Numărul maxim de posturi: 225,
exclusiv demnitarii și posturile aferente
Cabinetului ministrului
STRUCTURA ORGANIZATORICĂ A MINISTERULUI SĂNĂTĂȚII

MINISTRU

Colegiul ministerului

Cabinet ministru

Serviciul achiziții publice

Direcția de audit și control

Serviciul privatizare

Direcția generală
farmaceutică și aparatură
medicală

Secretar de stat

Direcția generală buget
și credite externe

Direcția de resurse umane
și dezvoltare profesională

Secretar de stat

Secretar de stat

Secretar de stat
Președinte C.N.A.S.

Secretar general
Direcția
de sănătate
publică

Inspecția sanitară
de stat

Serviciul juridic

Casa Națională
de Asigurări
de Sănătate

Secretar general
adjunct
Direcția generală
de asistență
medicală, structuri
sanitare
și salarizare

Direcția generală
integrare
europeană
și relații externe

Serviciul
relații publice
și administrativ

ANEXA Nr. 2
LISTA

cuprinzând unitățile aflate în subordinea, sub autoritatea sau în coordonarea Ministerului Sănătății
A. Unități aflate în subordinea Ministerului Sănătății
I. Unități finanțate integral de la bugetul de stat:
1. direcțiile de sănătate publică județene, respectiv a
municipiului București, servicii publice deconcentrate*)
2. Institutul de Sănătate Publică București
3. Institutul de Sănătate Publică îProf. dr. Iuliu Moldovan“
Cluj-Napoca
4. Institutul de Sănătate Publică Iași
5. Institutul de Sănătate Publică îProf. dr. Leonida
Georgescu“ Timișoara
6. Centrul de Sănătate Publică Târgu Mureș
7. Centrul de Sănătate Publică Sibiu

8. Institutul Național de Medicină Sportivă București
9. Institutul Național de Hematologie Transfuzională
îProf. dr. C.T. Nicolau“ București
10. Centrul de Calcul și Statistică Sanitară București
11. Academia de Științe Medicale București
12. Agenția Națională de Transplant București
13. Oficiul Central de Stocare pentru Situații Speciale
București.
Numărul maxim de posturi la unitățile prevăzute la
pct. 1 este de 5.798**), din care:
— Sanatoriul de Boli Profesionale Avrig
29
— Spitalul Tichilești (leprozerie)
28

*) În subordinea direcțiilor de sănătate publică funcționează unități sanitare cu paturi, finanțate din contractele încheiate prin sistemul de
asigurări sociale de sănătate, cu un număr maxim de posturi de 144.978, precum și servicii de ambulanță, centre de diagnostic și tratament, centre
medicale și ambulatorii de specialitate ale spitalelor, cu un număr maxim de posturi de 24.712.
**) În anul 2005 numărul maxim de posturi este diminuat cu 133 de posturi, conform prevederilor Hotărârii Guvernului nr. 86/2005 privind
redistribuirea de posturi în vederea desfășurării activității de recalculare a pensiilor din sistemul public, provenite din fostul sistem al asigurărilor sociale
de stat, stabilite anterior datei de 1 aprilie 2001, precum și a activității privind asigurarea pentru accidente de muncă și boli profesionale.

6

MONITORUL OFICIAL AL ROMÂNIEI, PARTEA I, Nr. 249/25.III.2005

Numărul maxim de posturi la unitățile prevăzute la
pct. 2—12 este de 1.976*).
Numărul maxim de posturi la unitatea prevăzută la
pct. 13 este de 136.
II. Unități finanțate integral din venituri proprii din
contractele încheiate prin sistemul de asigurări sociale de
sănătate:
1. Institutul Oncologic îProf. dr. Alexandru Trestioreanu“
București
2. Institutul Oncologic îProf. dr. I. Chiricuță“ Cluj-Napoca
3. Institutul Național de Gerontologie și Geriatrie îAna
Aslan“ București
4. Institutul de Pneumoftiziologie îProf. dr. Marius Nasta“
București
5. Institutul pentru Ocrotirea Mamei și Copilului îProf. dr.
Alfred Rusescu“ București
6. Institutul Național de Recuperare, Medicină Fizică și
Balneoclimatologie București
7. Institutul de Endocrinologie îC.I. Parhon“ București
8. Institutul de Diabet, Nutriție și Boli Metabolice îProf.
dr. N. Paulescu“ București
9. Institutul de Boli Cerebrovasculare îProf. dr. Vlad
Voiculescu“ București
10. Institutul de Boli Cardiovasculare îProf. dr. C.C.
Iliescu“ București
11. Institutul Inimii îProf. dr. Nicolae Stăncioiu“ ClujNapoca
12. Institutul de Boli Infecțioase îProf. dr. Matei Balș“
București
13. Institutul de Fonoaudiologie și Chirurgie Funcțională
O.R.L. îProf. dr. Dorin Hociotă“ București
14. Institutul de Boli Cardiovasculare Timișoara
15. Institutul Clinic Fundeni București
16. Institutul Clinic de Urologie și Transplant Renal ClujNapoca
17. Institutul de Boli Cardiovasculare și Transplant
Târgu Mureș
18. Institutul de Gastroenterologie și Hepatologie Iași
19. Centrul de Cardiologie Iași
20. Centrul de Cardiologie Craiova
21. Centrul de Patologie Neuromusculară îDr. Radu
Horia“ Vâlcele
22. Centrul Medical Clinic de Evaluare și Recuperare
pentru Copii și Adolescenți îCristian Șerban“ Buziaș
23. Spitalul de Recuperare Neuropsihomotorie Dezna
24. Spitalul de Recuperare Borșa
25. Spitalul Clinic de Recuperare Medicală Băile Felix
26. Spitalul de Psihiatrie și pentru Măsuri de Siguranță
Ștei
27. Spitalul de Psihiatrie și pentru Măsuri de Siguranță
Săpoca
28. Spitalul de Psihiatrie Poiana Mare
29. Spitalul de Psihiatrie Zam
30. Spitalul de Psihiatrie și pentru Măsuri de Siguranță
Pădureni-Grajduri
31. Spitalul de Psihiatrie Gătaia
32. Spitalul de Psihiatrie și pentru Măsuri de Siguranță
Jebel

33. Spitalul Clinic de Psihiatrie îSocola“ Iași
34. Spitalul de Cardiologie Covasna
35. Spitalul Clinic de Recuperare, Medicină Fizică și
Balneologie Eforie-Nord
36. Sanatoriul Balnear și de Recuperare Techirghiol
37. Sanatoriul Balnear și de Recuperare Mangalia
38. Sanatoriul Balneoclimateric de Copii Bușteni
39. Sanatoriul de Nevroze Predeal
40. Sanatoriul Balnear Slănic Moldova
41. Centrul Național de Acupunctură și Homeopatie
București
42. Stația Centrală de Transport Sanitar și Ambulanță
Aeriană București.
Numărul maxim de posturi la unitățile prevăzute la
pct. 1—40 este de 15.145.
NOTĂ:

Numărul maxim de posturi la unitățile prevăzute la
pct. 41 și 42, precum și pentru ambulatoriile de specialitate
care funcționează în structura unităților sanitare cu paturi,
subordonate Ministerului Sănătății, este de 1.097.
Unitățile sanitare pot primi sume de la bugetul de stat
sau de la bugetele locale, în condițiile legii.
III. Unități finanțate din venituri proprii și subvenții de
la bugetul de stat:
1. Institutul Național de Medicină Legală îMina Minovici“
București
2. Institutul de Medicină Legală Iași
3. Institutul de Medicină Legală Cluj-Napoca
4. Institutul de Medicină Legală Timișoara
5. Institutul de Medicină Legală Craiova
6. Institutul de Medicină Legală Târgu Mureș.
Numărul maxim de posturi la unitățile prevăzute la
pct. 1—6 este de 380.
IV. Unități finanțate integral din venituri proprii:
1. Agenția Națională a Medicamentului București
2. Centrul Național de Perfecționare în Domeniul Sanitar
București.
Numărul maxim de posturi la unitățile prevăzute la
pct. 1 și 2 este de 740.
B.
1.
2.
3.

Unități aflate sub autoritatea Ministerului Sănătății:
Compania Națională îUnifarm“ — S.A. București
Societatea Comercială îAntibiotice“ — S.A. Iași
Societatea Comercială îSanevit“ — S.A. Arad.

C. Unități aflate în coordonarea Ministerului Sănătății:
1. Casa Națională de Asigurări de Sănătate București
2. Institutul Național de Cercetare-Dezvoltare în
Domeniul Patologiei și Științelor Biomedicale îVictor Babeș“
București
3. Institutul Național de Cercetare-Dezvoltare pentru
Microbiologie și Imunologie îCantacuzino“ București
4. Institutul Național de Cercetare-Dezvoltare în
Sănătate București
5. Oficiul Tehnic de Dispozitive Medicale București.

*) În anul 2005 numărul maxim de posturi este diminuat cu 133 de posturi, conform prevederilor Hotărârii Guvernului nr. 86/2005 privind
redistribuirea de posturi în vederea desfășurării activității de recalculare a pensiilor din sistemul public, provenite din fostul sistem al asigurărilor sociale
de stat, stabilite anterior datei de 1 aprilie 2001, precum și a activității privind asigurarea pentru accidente de muncă și boli profesionale.

7

MONITORUL OFICIAL AL ROMÂNIEI, PARTEA I, Nr. 249/25.III.2005

ANEXA Nr. 3
PARCUL AUTO

al Ministerului Sănătății pentru activități specifice
Nr.
crt.

1.
2.
3.
4.
5.

Numărul
de autoturisme

Activitatea specifică

Programul
Programul
Programul
Programul
Activitatea

comunitar de sănătate publică
de prevenire și control al bolilor netransmisibile
de sănătate a copilului și familiei
de strategii și politici de sănătate
de inspecție sanitară de stat

Consumul maxim
de
carburant pe lună
(litri)

1
1
1
1
1

300
300
300
300
300

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind înființarea Comitetului pentru Situații de Urgență în cadrul Ministerului Sănătății
Având în vedere prevederile art. 9 din Ordonanța de urgență a Guvernului nr. 21/2004 privind Sistemul de Management
al Situațiilor de Urgență, aprobată cu modificări prin Legea nr, 15/2005, și ale art. 2 din Regulamentul-cadru privind structura
organizatorică, atribuțiile, funcționarea și dotarea comitetelor și centrelor operative pentru situații de urgență, aprobat prin
Hotărârea Guvernului nr. 1.491/2004, precum și Referatul de aprobare nr. M.C. 3.230 din 15 martie 2005,
în temeiul Hotărârii Guvernului nr. 743/2003*) privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se constituie Comitetul pentru Situații de
Urgență în cadrul Ministerului Sănătății. Structura acestuia
este prevăzută în anexa nr. 1 care face parte integrantă
din prezentul ordin.
Art. 2. — Se constituie Grupul de consultanți ai
Comitetului pentru Situații de Urgență din cadrul Ministerului
Sănătății în structura prevăzută în anexa nr. 2 care face
parte integrantă din prezentul ordin.
Art. 3. — Se constituie la direcțiile de sănătate publică
teritoriale, spitale și serviciile județene de ambulanță
comitete pentru situații de urgență și centre operative cu
funcționare termporară.

Art. 4. — Personalul încadrat la comitetele pentru situații
de urgență din teritoriu și centrele operative temporare se
va instrui cu prioritate pentru obținerea Atestatului de
pregătire complementară de îmanagement medical al
dezastrelor“, pentru a se asigura pregătirea unitară în
principiile medicinei de dezastre.
Art. 5. — Direcțiile implicate din cadrul Ministerului
Sănătății și din unitățile teritoriale subordonate vor duce la
îndeplinire prevederile prezentului ordin.
Art. 6. — Pe data intrării în vigoare a prezentului ordin
se abrogă Ordinul ministrului sănătății nr. 878/2000.
Art. 7. — Prezentul ordin se publică în Monitorul Oficial
al României, Partea I.

Ministrul sănătății,
Mircea Cinteză

București, 15 martie 2005.
Nr. 199.

*) Hotărârea Guvernului nr. 743/2003, cu modificările și completările ulterioare, a fost abrogată prin Hotărârea Guvernului nr. 168/2005,
reprodusă la pag. 1—7, iar denumirile structurilor menționate în anexele nr. 1 și 2 la ordin au fost actualizate în mod corespunzător.

8

MONITORUL OFICIAL AL ROMÂNIEI, PARTEA I, Nr. 249/25.III.2005
ANEXA Nr. 1
STRUCTURA

Comitetului pentru Situații de Urgență din cadrul Ministerului Sănătății
Nr.
crt.

Funcția în cadrul Comitetului pentru Situații de Urgență
din cadrul Ministerului Sănătății

Funcția

1.
2.

Ministrul sănătății
Secretarul de stat asistență medicală

3.

Secretarul de stat pentru integrare europeană
al Ministerului Sănătății
Secretarul de stat pentru relația cu sindicatele
și cu Parlamentul al Ministerului Sănătății
Președintele Casei Naționale de Asigurări de Sănătate
Secretarul general al Ministerului Sănătății
Directorul general al Direcției generale de asistență medicală,
structuri sanitare și salarizare
Directorul Direcției de sănătate publică
Inspectorul sanitar de stat
Directorul general al Direcției generale farmaceutice
și aparatură medicală
Directorul general al Direcției generale integrare
europeană și relații externe
Directorul Direcției de resurse umane și dezvoltare profesională
Directorul general al Direcției generale buget și credite externe
Expertul NATO pentru medicină de dezastre

4.
5.
6.
7.
8.
9.
10.
11.
12.
13.
14.

președinte
vicepreședinte și reprezentantul Ministerului
Sănătății în Comitetul Național pentru Situații de
Urgență
membru
membru
membru
membru
membru
membru
membru
membru
membru
membru
membru
membru

ANEXA Nr. 2
STRUCTURA

Grupului de consultanți ai Comitetului pentru Situații de Urgență din cadrul Ministerului Sănătății
Nr.
crt.

1.
2.
3.
4.
5.
6.
7.
8.

Instituția și reprezentantul

Funcția

Reprezentantul Direcției asistență medicală
din cadrul Ministerului Apărării Naționale
Reprezentantul Inspectoratului General
pentru Situații de Urgență
Reprezentantul Direcției medicale din cadrul
Ministerului Administrației și Internelor
Reprezentantul Direcției medicale din cadrul Ministerului
Transporturilor, Construcțiilor și Turismului
Directorul general al Institutului Național de Cercetare-Dezvoltare
pentru Microbiologie și Imunologie îCantacuzino“ București
Directorul Institutului de Boli Infecțioase
îProf. dr. Matei Balș“ București
Directorul Institutului Național de Hematologie Transfuzională
îProf. dr. C.T. Nicolau“ București
Directorul Oficiului Central de Stocare pentru Situații Speciale București

consultant
consultant
consultant
consultant
consultant
consultant
consultant
consultant

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 249/25.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013483]
ISSN 1453—4495

