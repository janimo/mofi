PARTEA

Anul 173 (XVII) — Nr. 474

I

LEGI, DECRETE, HOTĂRÂRI ȘI ALTE ACTE

Vineri, 3 iunie 2005

SUMAR
Nr.

Pagina

Nr.
construcții aflate în administrarea Ministerului
Administrației și Internelor ........................................

DECIZII ALE CURȚII CONSTITUȚIONALE
Decizia nr. 185 din 29 martie 2005 referitoare la excepția
de neconstituționalitate a dispozițiilor art. 4 lit. b)
din Ordonanța de urgență a Guvernului
nr. 170/1999 privind acordarea, în mod gratuit, a
asistenței medicale, medicamentelor și protezelor
pentru unele categorii de persoane prevăzute în
legi speciale...............................................................

Pagina

480.

1–3

6

— Hotărâre privind transmiterea unor imobile,
proprietate publică a statului, din administrarea
Ministerului Mediului și Gospodăririi Apelor în
administrarea Ministerului Educației și Cercetării,
pentru Universitatea îAlexandru Ioan Cuza“ din
Iași..............................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
460.

478.

— Hotărâre privind conținutul, etapele, condițiile
de finanțare, publicare și distribuire a Buletinului
procedurilor de reorganizare judiciară și faliment.......

3–5

— Hotărâre privind trecerea din domeniul public al
statului în domeniul privat al statului a unor

DECIZII

ALE

CURȚII

243/402. — Ordin al ministrului agriculturii, pădurilor și
dezvoltării rurale și al ministrului sănătății privind
aprobarea normelor tehnice de producere,
prelucrare, procesare și comercializare a plantelor
medicinale și aromatice ............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 185
din 29 martie 2005

referitoare la excepția de neconstituționalitate a dispozițiilor art. 4 lit. b) din Ordonanța de urgență
a Guvernului nr. 170/1999 privind acordarea, în mod gratuit, a asistenței medicale,
medicamentelor și protezelor pentru unele categorii de persoane prevăzute în legi speciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 4 lit. b) din Ordonanța de
urgență a Guvernului nr. 170/1999 privind acordarea, în
mod gratuit, a asistenței medicale, medicamentelor și
protezelor pentru unele categorii de persoane prevăzute în
legi speciale, excepție ridicată, din oficiu, de Curtea de
Apel Alba Iulia — Secția comercială și de contencios
administrativ în Dosarul nr. 7.607/2004.
La apelul nominal, se prezintă consilier juridic Alexandra
Bejan pentru Casa Națională de Asigurări de Sănătate,
lipsind celelalte părți, față de care procedura de citare este
legal îndeplinită.

2

MONITORUL OFICIAL AL ROMÂNIEI, PARTEA I, Nr. 474/3.VI.2005

Cauza este în stare de judecată.
Reprezentanta Casei Naționale de Asigurări de Sănătate
solicită respingerea excepției ca neîntemeiată. În acest
sens, arată că prevederile legale criticate nu contravin
dispozițiilor art. 50 din Constituție, ci doar reglementează
explicit modul de acordare gratuită a medicamentelor
pentru persoanele cu handicap, precum și decontarea
acestora din Fondul național unic de asigurări sociale de
sănătate. De asemenea, menționează că acordarea de
medicamente gratuite în tratamentul ambulatoriu, cât și pe
timpul spitalizării, reglementată de textul legal criticat, este
una dintre măsurile de protecție specială a persoanelor cu
handicap, legiuitorul având libertatea, potrivit art. 34 din
Constituție, de a stabili condițiile acordării asistenței
medicale, inclusiv a medicamentelor, în funcție de resursele
financiare disponibile în sistemul de asigurări sociale de
sănătate. În sfârșit, amintește că nici textul constituțional
invocat și nici altă dispoziție din Legea fundamentală nu
prevede pentru nici o categorie de cetățeni dreptul la
asistență medicală și medicamente în mod gratuit.
Reprezentantul Ministerului Public pune concluzii de
respingere a excepției ca neîntemeiată, arătând că textul
de lege criticat, care stabilește condițiile în care se acordă
în mod gratuit medicamentele pentru veteranii de război,
văduvele lor și persoanele cu handicap, nu contravine
dispozițiilor art. 50 din Constituție. De asemenea,
menționează că dreptul la protecție socială nu este un
drept absolut.
C U R T E A,

având în vedere actele și lucrările dosarului, constată
următoarele:
Prin Încheierea din 10 ianuarie 2005, pronunțată în
Dosarul nr. 7.607/2004, Curtea de Apel Alba Iulia — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 4 lit. b) din Ordonanța de urgență a
Guvernului nr. 170/1999 privind acordarea, în mod gratuit,
a asistenței medicale, medicamentelor și protezelor pentru
unele categorii de persoane prevăzute în legi speciale,
excepție ridicată de instanță, din oficiu, cu prilejul
soluționării recursului formulat împotriva Sentinței
nr. 2.059/CA din 9 septembrie 2004, pronunțată de
Tribunalul Hunedoara în Dosarul nr. 6.375/2004.
În motivarea excepției de neconstituționalitate, instanța
susține că prevederile art. 4 lit. b) din Ordonanța de
urgență a Guvernului nr. 170/1999 contravin dispozițiilor
art. 50 din Constituție. Astfel, arată că textul de lege
criticat abrogă implicit art. 19 lit. k) din Ordonanța de
urgență a Guvernului nr. 102/1999 privind protecția specială
și încadrarea în muncă a persoanelor cu handicap, întrucât
limitează dreptul conferit prin această ultimă reglementare
la gratuitatea medicamentelor prescrise persoanelor cu
handicap. În acest sens, amintește faptul că art. 4 lit. b)
din Ordonanța de urgență a Guvernului nr. 170/1999
condiționează acordarea în mod gratuit a medicamentelor
de cuprinderea acestora în lista cu denumirile comune
internaționale ale medicamentelor, precum și de veniturile
persoanelor beneficiare. Consecința este, în opinia
instanței, că aceste persoane nu își mai pot exercita
dreptul la medicamente gratuite.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
nu este întemeiată. În acest sens, arată că textul de lege
criticat trebuie coroborat cu dispozițiile art. 6 allin. (1) din
aceeași ordonanță, potrivit cărora sumele necesare pentru
acoperirea cheltuielilor prevăzute de art. 4 lit. b) se suportă
din Fondul național unic de asigurări sociale de sănătate,

gestionat de Casa Națională de Asigurări de Sănătate prin
casele de asigurări de sănătate, în limita prevederilor
bugetare cu această destinație și în condițiile prevăzute de
legislația care reglementează organizarea și funcționarea
sistemului de asigurări sociale de sănătate. În speță, statul
asigură protecția persoanelor cu handicap, în condițiile și
cu limitele prevăzute de lege, cu suportarea acestor
cheltuieli din Fondul național unic de asigurări sociale de
sănătate, îndeplinindu-și astfel obligația stabilită de art. 50
din Constituție.
Guvernul apreciază, de asemenea, că excepția este
neîntemeiată, îfiind infirmată chiar de textul legal criticat,
întrucât conține dispoziții care asigură concretizarea
prevederilor, cu caracter principial, din cuprinsul art. 50 din
Constituție [...]“. De asemenea, arată că acordarea de
medicamente gratuite, în tratament ambulatoriu, cât și în
timpul spitalizării, reglementată de textul de lege criticat,
este una dintre măsurile de protecție specială a
persoanelor cu handicap, legiuitorul fiind în drept, potrivit
art. 34 din Constituție, să stabilească, în funcție de
resursele financiare existente în diferite etape, condițiile
acordării asistenței medicale, inclusiv a medicamentelor. În
sfârșit, menționează că nici o prevedere constituțională nu
consacră dreptul de a beneficia în mod gratuit de
medicamente.
Avocatul Poporului consideră că prevederile art. 4 lit. b)
din Ordonanța de urgență a Guvernului nr. 170/1999 sunt
constituționale și că duc la îndeplinire dispozițiile
constituționale referitoare la necesitatea asigurării de către
stat a unei politici naționale de egalitate a șanselor, de
prevenire și de tratament a persoanei cu handicap, în
vederea participării efective a acestei categorii de persoane
în viața comunității.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
susținerile părții prezente, concluziile procurorului,
dispozițiile legale criticate raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 4 lit. b) din
Ordonanța de urgență a Guvernului nr. 170/1999 privind
acordarea, în mod gratuit, a asistenței medicale,
medicamentelor și protezelor pentru unele categorii de
persoane prevăzute în legi speciale, publicată în Monitorul
Oficial al României, Partea I, nr. 541 din 5 noiembrie
1999, aprobată cu modificări și completări prin Legea
nr. 783/2001, publicată în Monitorul Oficial al României,
Partea I, nr. 39 din 21 ianuarie 2002. Textul de lege
criticat a fost modificat și prin art. I pct. 4 din Ordonanța
Guvernului nr. 30/2004 pentru modificarea Ordonanței de
urgență a Guvernului nr. 170/1999, publicată în Monitorul
Oficial al României, Partea I, nr. 94 din 31 ianuarie 2004,
având în prezent următoarea redactare: îPersoanele
prevăzute la art. 2 lit. b) și e) beneficiază și de următoarele
drepturi: [...]
b) medicamente gratuite atât în tratament ambulatoriu,
prevăzute în «Lista cuprinzând denumirile comune
internaționale ale medicamentelor din Nomenclatorul de
produse medicamentoase de uz uman de care beneficiază
asigurații pe bază de prescripție medicală, cu sau fără
contribuție personală», cât și pe timpul spitalizării, în condițiile
Contractului-cadru privind condițiile acordării asistenței
medicale în cadrul sistemului de asigurări sociale de sănătate,

MONITORUL OFICIAL AL ROMÂNIEI, PARTEA I, Nr. 474/3.VI.2005
dacă nu realizează alte venituri decât cele provenite din
drepturile bănești acordate de legile speciale prin care li se
stabilește această calitate, precum și cele provenite din pensii;“.
În susținerea neconstituționalității acestui text de lege,
Curtea de Apel Alba Iulia — Secția comercială și de
contencios administrativ invocă dispozițiile art. 50 din
Constituție, potrivit cărora îPersoanele cu handicap se bucură
de protecție specială. Statul asigură realizarea unei politici
naționale de egalitate a șanselor, de prevenire și de tratament
ale handicapului, în vederea participării efective a persoanelor
cu handicap în viața comunității, respectând drepturile și
îndatoririle ce revin părinților și tutorilor“.
Examinând excepția de neconstituționalitate, Curtea
constată că textul de lege criticat reflectă preocuparea
legiuitorului pentru asigurarea protecției speciale a
persoanelor cu handicap, obligație prevăzută de art. 50 din
Constituție. Astfel, prevederile art. 4 lit. b) din Ordonanța
de urgență a Guvernului nr. 170/1999 stabilesc dreptul
persoanelor cu handicap de a beneficia, alături de alte
categorii de persoane prevăzute în legi speciale, de
medicamente gratuite atât în tratament ambulatoriu, cât și
pe timpul spitalizării.
Curtea reține însă că acest drept nu poate fi absolut și
acordat fără nici o condiție, respectiv să vizeze orice fel de
medicamente. De aceea, textul de lege criticat precizează
că medicamentele ce se acordă gratuit trebuie să fie
prevăzute în îLista cuprinzând denumirile comune
internaționale ale medicamentelor din Nomenclatorul de

3

produse medicamentoase de uz uman de care beneficiază
asigurații pe bază de prescripție medicală, cu sau fără
contribuție personală“, precum și faptul că aceste
medicamente se acordă în condițiile Contractului-cadru
privind condițiile acordării asistenței medicale în cadrul
sistemului de asigurări sociale de sănătate. De asemenea,
textul impune și condiția ca beneficiarii să nu realizeze
îalte venituri decât cele provenite din drepturile bănești
acordate de legile speciale prin care li se stabilește această
calitate, precum și cele provenite din pensii“. Această din
urmă condiție asigură ca protecția statului să fie acordată
doar acelor persoane care într-adevăr au nevoie de
această protecție.
În sfârșit, Curtea observă că nici textul constituțional
invocat și nici altă dispoziție din Legea fundamentală nu
consacră, pentru vreo categorie de cetățeni, dreptul la
asistență medicală, medicamente și proteze gratuite.
Eventualele neconcordanțe, semnalate de Curtea de Apel
Alba Iulia — Secția comercială și de contencios
administrativ, între dispozițiile legale criticate și prevederile
altor acte normative nu constituie probleme de
constituționalitate, ci probleme de aplicare a legii ce revin
competenței instanței de judecată.
În consecință, având în vedere toate aceste aspecte,
Curtea constată că excepția de neconstituționalitate a
dispozițiilor art. 4 lit. b) din Ordonanța de urgență a
Guvernului nr. 170/1999 este neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 lit. b) din Ordonanța de urgență a Guvernului
nr. 170/1999 privind acordarea, în mod gratuit, a asistenței medicale, medicamentelor și protezelor pentru unele categorii
de persoane prevăzute în legi speciale, excepție ridicată, din oficiu, de Curtea de Apel Alba Iulia — Secția comercială și
de contencios administrativ în Dosarul nr. 7.607/2004.
Definitivă și general obligatorie.
Pronunțată în ședința publică din data de 29 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind conținutul, etapele, condițiile de finanțare, publicare și distribuire
a Buletinului procedurilor de reorganizare judiciară și faliment
În temeiul art. 108 din Constituția României, republicată, și al art. II alin. (2) din Legea nr. 149/2004 pentru
modificarea și completarea Legii nr. 64/1995 privind procedura reorganizării judiciare și a falimentului, precum și a altor
acte normative cu incidență asupra acestei proceduri, cu modificările ulterioare,
Guvernul României adoptă prezenta hotărâre.
CAPITOLUL I
Conținutul Buletinului procedurilor
de reorganizare judiciară și faliment
Art. 1. — (1) Buletinul procedurilor de reorganizare
judiciară și faliment, denumit în continuare Buletin, se
înființează în conformitate cu prevederile art. II alin. (1) din

Legea nr. 149/2004 pentru modificarea și completarea Legii
nr. 64/1995 privind procedura reorganizării judiciare și a
falimentului, precum și a altor acte normative cu incidență
asupra acestei
proceduri, cu modificările ulterioare, în
scopul publicării următoarelor tipuri de acte:
a) citații;
b) convocări;

4

MONITORUL OFICIAL AL ROMÂNIEI, PARTEA I, Nr. 474/3.VI.2005

c) notificări;
d) comunicări ale hotărârilor pronunțate de instanțele
judecătorești care aplică procedura de reorganizare judiciară
și faliment și ale altor documente prevăzute de lege.
(2) Buletinul este structurat pe județe, firme, organe
care aplică procedura reorganizării judiciare și a
falimentului și categoriile de acte prevăzute la alin. (1).
(3) În cadrul structurii Buletinului, cu privire la firmă se
menționează denumirea acesteia, codul unic de înregistrare
și numărul de ordine în registrul comerțului, iar cu privire
la organele care aplică procedura reorganizării judiciare și
a falimentului se menționează instanța judecătorească,
judecătorul-sindic, administratorul și lichidatorul, după caz.
(4) Pentru toate actele prevăzute la alin. (1) publicitatea
prin Buletin se efectuează numai după deschiderea
procedurii prevăzute de Legea nr. 64/1995 privind
procedura reorganizării judiciare și a falimentului,
republicată, cu modificările ulterioare.
(5) În Buletin se publică și documentele care însoțesc
actele de procedură prevăzute la alin. (1).
(6) Formatul și conținutul-cadru ale actelor care se
publică în Buletin și ale dovezii privind îndeplinirea
procedurii de citare, convocare, notificare, comunicare se
stabilesc prin ordin al ministrului justiției.
Art. 2. — Citația cuprinde următoarele mențiuni:
a) numărul dosarului și data emiterii citației;
b) anul, luna, ziua și ora de înfățișare;
c) instanța și sediul acesteia;
d) denumirea, sediul, codul unic de înregistrare și
numărul de ordine în registrul comerțului al debitorului;
e) numele și prenumele/denumirea, domiciliul/sediul,
codul de identificare fiscală și calitatea celui citat;
f) obiectul cauzei;
g) mențiuni privind: comunicarea cererii și/sau a
documentelor care o însoțesc; obligativitatea depunerii taxei
judiciare de timbru și a timbrului judiciar, sub sancțiunea
anulării cererii; obligativitatea depunerii întâmpinării cu cel
puțin 5 zile înainte de termenul de judecată, sub
sancțiunea decăderii din dreptul de a mai propune probe
și de a invoca excepții, în afara celor de ordine publică;
h) alte mențiuni, după caz;
i) parafa președintelui instanței judecătorești și
semnătura grefierului.
Art. 3. — Convocarea cuprinde următoarele mențiuni:
a) numărul dosarului, numărul și data emiterii convocării;
b) instanța judecătorească și sediul acesteia;
c) numele și prenumele/denumirea, domiciliul/sediul,
codul de identificare fiscală al persoanei care convoacă
adunarea, temeiul juridic și tipul adunării;
d) denumirea, sediul, codul unic de înregistrare și
numărul de ordine în registrul comerțului al debitorului;
e) după caz, numele și prenumele/denumirea,
domiciliul/sediul, codul de identificare fiscală al destinatarilor
convocării;
f) data, locul și ora ținerii adunării;
g) ordinea de zi a adunării;
h) locul și perioada în care pot fi analizate documentele
supuse dezbaterii;
i) posibilitatea reprezentării participanților în adunare,
potrivit legii;
j) posibilitatea formulării de obiecțiuni și contestații, în
termenele și în cazurile prevăzute de lege;
k) posibilitatea votării prin corespondență, după caz, în
condițiile legii;
l) alte mențiuni, după caz;
m) semnătura persoanei fizice sau a reprezentantului
persoanei juridice care convoacă adunarea și ștampila
debitorului.
Art. 4. — Notificarea cuprinde următoarele mențiuni:
a) numărul dosarului, numărul și data emiterii notificării;
b) instanța judecătorească și sediul acesteia;

c) numele și prenumele/denumirea, domiciliul/sediul,
codul de identificare fiscală al persoanei care întocmește
notificarea;
d) denumirea, sediul, codul unic de înregistrare și
numărul de ordine în registrul comerțului al debitorului;
e) numele și prenumele/denumirea, domiciliul/sediul,
codul de identificare fiscală al destinatarului notificării;
f) mențiuni specifice în funcție de actul de procedură
care este notificat, destinatarul notificării și de etapa în
care se află procedura de reorganizare judiciară și faliment;
g) alte mențiuni, după caz;
h) semnătura și parafa/ștampila persoanei fizice sau a
persoanei juridice care întocmește și transmite notificarea.
Art. 5. — Comunicarea hotărârilor pronunțate de
instanțele judecătorești care aplică procedura de
reorganizare judiciară și faliment și a altor documente
prevăzute de lege cuprinde următoarele mențiuni:
a) numărul dosarului și data emiterii comunicării;
b) instanța și sediul acesteia;
c) după caz, numele și prenumele/denumirea,
domiciliul/sediul, codul de identificare fiscală al persoanei
care efectuează comunicarea;
d) denumirea, sediul, codul unic de înregistrare și
numărul de ordine în registrul comerțului al debitorului;
e) numele/denumirea, domiciliul/sediul, codul de
identificare fiscală al destinatarului comunicării;
f) obiectul comunicării;
g) alte mențiuni, după caz;
h) parafa președintelui instanței judecătorești și
semnătura grefierului.
Art. 6. — (1) Instanțele judecătorești, judecătorii-sindici,
administratorii și lichidatorii desemnați, potrivit legii, transmit
la oficiul registrului comerțului de pe lângă tribunalul unde
este înregistrat debitorul un exemplar de pe actele de
procedură și hotărârile judecătorești, în vederea publicării
acestora în Buletin.
(2) În situația în care citațiile, actele de procedură ce
fac obiectul notificării, hotărârile judecătorești sau alte
documente ce urmează a fi comunicate au mai mulți
destinatari, se va transmite și o anexă în care vor fi
menționate denumirea/numele și prenumele, sediul/domiciliul
și codul de identificare fiscală ale tuturor destinatarilor.
(3) Dovada îndeplinirii procedurii de citare, convocare,
notificare și comunicare a actelor de procedură și a
documentelor care le însoțesc, inclusiv a hotărârilor
judecătorești, prin publicarea acestora în Buletin, se
eliberează de oficiile registrului comerțului de pe lângă
tribunale.
(4) Dovada prevăzută la alin. (3) se întocmește în două
exemplare, dintre care un exemplar se transmite, după
caz, la instanța judecătorească sau la filiala Uniunii
Naționale a Practicienilor în Reorganizare și Lichidare, iar
al doilea exemplar, pe care este menționată confirmarea
de primire, se arhivează împreună cu actul în cauză.
CAPITOLUL II
Etapele premergătoare înființării Buletinului procedurilor
de reorganizare judiciară și faliment
Art. 7. — (1) În vederea înființării Buletinului, Oficiul
Național al Registrului Comerțului, sub coordonarea
Ministerului Justiției, colaborează cu instanțele judecătorești,
judecătorii-sindici, Uniunea Națională a Practicienilor în
Reorganizare Judiciară și Faliment.
(2) Procedura de comunicare a actelor de procedură și
a hotărârilor judecătorești care se publică în Buletin se
stabilește în urma consultării organelor care aplică
procedura prevăzută la alin. (1).
Art. 8. — (1) Periodicitatea publicației se stabilește de
Oficiul Național al Registrului Comerțului, cu consultarea
organelor care aplică procedura de reorganizare judiciară și
faliment și cu respectarea dispozițiilor legale privind citarea,
convocarea, notificarea actelor de procedură și
comunicarea hotărârilor judecătorești.

MONITORUL OFICIAL AL ROMÂNIEI, PARTEA I, Nr. 474/3.VI.2005
(2) Prin Regulamentul de organizare și funcționare a
Oficiului Național al Registrului Comerțului, aprobat prin
ordin al ministrului justiției, se stabilesc atribuțiile specifice
care decurg din aplicarea prevederilor art. II din Legea
nr. 149/2004, cu modificările ulterioare.
(3) Lucrările de procesare a documentelor și de editare
a Buletinului se efectuează de Oficiul Național al
Registrului Comerțului, care își modifică în mod
corespunzător structura organizatorică.
Art. 9. — Oficiul Național al Registrului Comerțului, pe
baza rezultatelor analizei efectuate potrivit dispozițiilor
art. 8, stabilește dotările tehnice necesare, resursele de
personal și propune aprobarea acestora de către ministrul
justiției.
Art. 10. — Proiectarea sistemului informatic unitar
necesar editării Buletinului, implementarea experimentală a
acestuia la nivelul unuia sau mai multor județe, precum și
formarea profesională a personalului implicat în editarea
Buletinului se realizează de Oficiul Național al Registrului
Comerțului în colaborare cu organele care aplică procedura
reorganizării judiciare și a falimentului.
Art. 11. — Formatul Buletinului și promovarea acestuia
prin mijloace media se realizează de Oficiul Național al
Registrului Comerțului și se aprobă prin ordin al ministrului
justiției.
Art. 12. — (1) Buletinul se editează și se difuzează în
format electronic de către Oficiul Național al Registrului
Comerțului.
(2) Oficiul Național al Registrului Comerțului și oficiile
registrului comerțului de pe lângă tribunale asigură tipărirea
și difuzarea Buletinului pe suport hârtie, la cererea expresă
a persoanelor interesate.
(3) Comercializarea Buletinului editat în format electronic
se face prin sistemul abonamentelor, iar pe suport hârtie
se face fie individual, fie prin sistemul abonamentelor.
(4) Persoanele interesate pot solicita la Oficiul Național
al Registrului Comerțului și la oficiile registrului comerțului
de pe lângă tribunale eliberarea de copii de pe Buletin, cu
achitarea tarifelor legale stabilite prin ordin al ministrului
justiției.
(5) Oficiul Național al Registrului Comerțului publică
săptămânal pe Internet lista persoanelor supuse procedurii
reorganizării judiciare și a falimentului.
Art. 13. — (1) Buletinul este numerotat începând cu
numărul 1, pentru fiecare an, și se arhivează de Oficiul
Național al Registrului Comerțului și de oficiile registrului
comerțului de pe lângă tribunale pe ani, luni și numere.
(2) Documentele transmise de instanțele judecătorești,
judecătorii-sindici, administratorii și lichidatorii desemnați,
potrivit legii, pentru a fi publicate în Buletin și dovezile
privind îndeplinirea procedurilor de citare, convocare,
notificare și comunicare se arhivează de oficiile registrului
comerțului de pe lângă tribunale, pentru fiecare debitor, cu
respectarea dispozițiilor legale în materie.

CAPITOLUL III
Modalități de finanțare a publicării Buletinului
procedurilor de reorganizare judiciară și faliment
Art. 14. — (1) Publicarea documentelor în Buletin se
efectuează contra cost, pe bază de tarife aprobate prin
ordin al ministrului justiției, actualizate anual în funcție de
rata inflației.
(2) Se exceptează de la plata tarifelor prevăzute la
alin. (1) publicarea în Buletin a actelor de procedură, a
hotărârilor judecătorești, precum și a altor documente
pentru care legea prevede în mod expres transmiterea și
îndeplinirea acestora de către instanțele judecătorești
participante la procedura de reorganizare judiciară și
faliment.
Art. 15. — Oficiile registrului comerțului de pe lângă
tribunale eliberează copii certificate de pe documentele
publicate în Buletin, la cerere, contra cost, pe bază de
tarife stabilite prin ordin al ministrului justiției.
Art. 16. — Excedentul bugetar al Oficiului Național al
Registrului Comerțului pe anul 2004 va fi folosit în
proporție de 78% pentru finanțarea cheltuielilor de înființare,
editare și difuzare a Buletinului.
Art. 17. — Pentru susținerea cheltuielilor de editare și
difuzare a Buletinului se constituie un fond la dispoziția
Oficiului Național al Registrului Comerțului, prin aplicarea
unei cote de 5% la taxele percepute de oficiile registrului
comerțului de pe lângă tribunale pentru operațiunile de
înregistrare, începând cu data publicării primului număr al
Buletinului.
CAPITOLUL IV
Dispoziții finale
Art. 18. — Instanțele judecătorești, judecătorii-sindici,
administratorii și lichidatorii desemnați potrivit legii au
obligația de a întreprinde, în conformitate cu prevederile
legale în materie, măsurile ce se impun în vederea
transmiterii actelor de procedură, a documentelor care le
însoțesc și a informațiilor cuprinse în acestea către oficiile
registrului comerțului de pe lângă tribunale prin mijloace
electronice, în vederea publicării acestora în Buletin.
Art. 19. — (1) De la data publicării Buletinului, citarea,
convocarea, notificarea și comunicarea actelor de
procedură efectuate individual față de participanții la
procedură se realizează prin publicarea acestora în Buletin.
Vor fi, de asemenea, publicate în Buletin actele pentru
care Legea nr. 64/1995, republicată, cu modificările
ulterioare, prevede în mod expres publicarea în Monitorul
Oficial al României, Partea a IV-a.
(2) În cazul soluționării de către judecătorul-sindic și
instanțele judecătorești a acțiunilor privind situația juridică a
unor acte ale debitorului, introduse de administrator sau,
după caz, de lichidator, publicitatea actelor de procedură
poate fi efectuată prin Buletin sau conform dreptului
comun.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu
București, 19 mai 2005.
Nr. 460.

5

6

MONITORUL OFICIAL AL ROMÂNIEI, PARTEA I, Nr. 474/3.VI.2005
GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al statului a unor construcții
aflate în administrarea Ministerului Administrației și Internelor
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al statului a unor construcții
aflate în administrarea Ministerului Administrației și
Internelor, situate în municipiul București și în județul Ilfov,
identificate potrivit anexei care face parte integrantă din
prezenta hotărâre.

Art. 2. — Trecerea în domeniul privat al statului a
construcțiilor prevăzute la art. 1 se face în vederea
scoaterii din funcțiune și demolării acestora.
Art. 3. — După scoaterea din funcțiune și demolarea
construcțiilor prevăzute la art. 1, Ministerul Administrației și
Internelor își va actualiza în mod corespunzător datele din
evidența cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 26 mai 2005.
Nr. 478.
ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor, care trec din domeniul public
al statului în domeniul privat al statului în vederea demolării
Locul
unde sunt situate
imobilele

Persoana juridică
care administrează
imobilul

Caracteristicile
bunurilor care trec
în domeniul privat al statului

Numărul de inventar
atribuit de Ministerul
Finanțelor Publice

Satul Săftica,
comuna Balotești,
șos. București—Ploiești
Km 23+700,
județul Ilfov

Ministerul Administrației
și Internelor, Clubul Sportiv
Dinamo București

Baracă metalică (parter) — pavilion nr. 07:
— suprafața construită = 175 m2
— valoarea contabilă = 329.528.447 lei
Seră (parter) — pavilion nr. 09:
— suprafața construită = 182 m2
— valoarea contabilă: 70.165.388 lei

105.945 (parțial)

Municipiul București,
șos. Ștefan cel Mare
nr. 7—9, sectorul 2

Ministerul Administrației
și Internelor, Clubul Sportiv
Dinamo București

Baracă metalică (parter) — pavilion nr. 10:
— suprafața construită = 108 m2
— valoarea contabilă = 300.357.200 lei
Baracă metalică (parter) — pavilion nr. 12:
— suprafața construită = 10 m2
— valoarea contabilă = 49.056.800 lei
Adăpost grup electrogen (parter) — pavilion nr. 21:
— suprafața construită = 40 m2
— valoarea contabilă — 231.115.200 lei
Baracă metalică (parter) — pavilion nr. 25:
— suprafața construită = 112 m2
— valoarea contabilă: 1.053.760.000 lei
Seră (parter) — pavilion nr. 32:
— suprafața construită = 780 m2
— valoarea contabilă: 3.998.514.272 lei

35.328 (parțial)

Localitatea Snagov,
str. Sarmisegetuza
nr. 29, județul Ilfov

Ministerul Administrației
și Internelor, Clubul Sportiv
Dinamo București

Magazie (parter) — pavilion nr. 09:
— suprafața construită = 24 m2
— valoarea contabilă: 39.359.360 lei
Castel de apă — pavilion nr. 14:
— suprafața construită = 9 m2
— valoarea contabilă: 328.588.000 lei

102.678 (parțial)

MONITORUL OFICIAL AL ROMÂNIEI, PARTEA I, Nr. 474/3.VI.2005

7

GUVERNUL ROMÂNIEI

HOTĂRÂRE
privind transmiterea unor imobile, proprietate publică a statului, din administrarea
Ministerului Mediului și Gospodăririi Apelor în administrarea Ministerului Educației și Cercetării,
pentru Universitatea îAlexandru Ioan Cuza“ din Iași
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil —
construcție și teren, proprietate publică a statului, situat în
localitatea Rarău, județul Suceava, având datele de
identificare prevăzute în anexa care face parte integrantă
din prezenta hotărâre, din administrarea Ministerului
Mediului și Gospodăririi Apelor — Administrația Națională
de Meteorologie, Stația Meteorologică Rarău în
administrarea Ministerului Educației și Cercetării, pentru
Universitatea îAlexandru Ioan Cuza“ din Iași.
Art. 2. — Se aprobă transmiterea unui imobil —
construcție și teren, proprietate publică a statului, situat în
localitatea Tulnici, județul Vrancea, având datele de
identificare prevăzute în anexa care face parte integrantă
din prezenta hotărâre, din administrarea Ministerului
Mediului și Gospodăririi Apelor — Administrația Națională

îApele Române“ — Direcția Apelor Siret, Stația
Meteorologică Tulnici în administrarea Ministerului Educației
și Cercetării, pentru Universitatea îAlexandru Ioan Cuza“
din Iași.
Art. 3. — Predarea-preluarea imobilelor prevăzute la
art. 1 și 2 se face pe bază de protocol încheiat între
părțile interesate, la valoarea de inventar prevăzută în
evidențele contabile, în termen de 30 de zile de la data
intrării în vigoare a prezentei hotărâri.
Art. 4. — Universitatea îAlexandru Ioan Cuza“ din Iași
va continua programul de măsurători meteorologice la
stațiile meteorologice Rarău și Tulnici și va transmite cu
titlu gratuit datele către Administrația Națională de
Meteorologie.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul mediului și gospodăririi apelor,
Sulfina Barbu
Ministrul finanțelor publice,
Ionel Popescu
București, 26 mai 2005.
Nr. 480.
ANEXĂ
DATELE DE IDENTIFICARE

a imobilelor — construcții și terenuri aferente, proprietate publică a statului, care se transmit din administrarea
Ministerului Mediului și Gospodăririi Apelor — Administrația Națională de Meteorologie în administrarea Ministerului
Educației și Cercetării, pentru Universitatea îAlexandru Ioan Cuza“ din Iași

Locul unde sunt situate
imobilele

Localitatea Rarău,
județul Suceava

Persoana
juridică
de la care
se transmit imobilele

Persoana
juridică
la care
se transmit imobilele

Ministerul Mediului
și Gospodăririi Apelor,
Administrația
Națională
de Meteorologie —
Stația Meteorologică
Rarău

Ministerul Educației
și Cercetării,
pentru Universitatea
îAlexandru Ioan Cuza“
din Iași

Localitatea Tulnici, Ministerul Mediului
județul Vrancea
și Gospodăririi Apelor,
Administrația Națională
îApele Române“ —
Direcția Apelor
Siret — Stația
Meteorologică Tulnici

Ministerul Educației
și Cercetării, pentru
Universitatea
îAlexandru Ioan Cuza“
din Iași

Poziția din inventarul
bunurilor aparținând
domeniului public
al statului,
conform Hotărârii
Guvernului nr. 45/2003

nr. M.F. 63.078

nr.
nr.
nr.
nr.

M.F.
M.F.
M.F.
M.F.

63.079
63.080
63.082
63.085

nr. M.F. 65.171

Caracteristicile tehnice ale imobilelor care se transmit

Stația Meteorologică Rarău, județul Suceava,
compusă din:
— clădire P+2;
— suprafața construită = 219,06 m2;
— suprafața desfășurată = 417,81 m2;
— anexă tehnică;
— platformă meteo;
— racord electric;
— construcție alimentare cu apă;
— terenul aferent = 1.902 m2
Stația Meteorologică Tulnici, județul Vrancea,
compusă din:
— clădire P+1 + platformă meteo și anexe;
— suprafața construită = 120 m2;
— suprafața desfășurată = 174,10 m2;
— terenul aferent = 3.772 m2, din care:
— suprafață platformă = 676 m2

8

MONITORUL OFICIAL AL ROMÂNIEI, PARTEA I, Nr. 474/3.VI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE
Nr. 243 din 22 aprilie 2005

MINISTERUL SĂNĂTĂȚII
Nr. 402 din 19 aprilie 2005

ORDIN
privind aprobarea normelor tehnice de producere, prelucrare, procesare și comercializare
a plantelor medicinale și aromatice
Văzând Referatul de aprobare al Direcției generale de reglementare și implementare nr. 86.219 din 22 aprilie 2005,
având în vedere prevederile art. 3 din Legea plantelor medicinale și aromatice nr. 491/2003,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, și al Hotărârii Guvernului nr. 168/2005 privind organizarea și funcționarea Ministerului Sănătății,
ministrul agriculturii, pădurilor și dezvoltării rurale și ministrul sănătății emit următorul ordin:
Art. 1. — Se aprobă normele tehnice de producere,
prelucrare, procesare și comercializare a plantelor
medicinale și aromatice.
Art. 2. — Având în vedere necesitatea utilizării unei
terminologii clare în domeniul plantelor medicinale și
aromatice, următoarele categorii de produse enumerate în
Legea nr. 491/2003 se definesc astfel:
1. produsele desemnate în art. 1 alin. (2) lit. a), b) și c)
vor fi denumite în normele tehnice îproduse vegetale“;
2. produsele desemnate în art. 1 alin. (2) lit. a) se vor
grupa în normele tehnice sub denumirea îmaterii prime
vegetale“;
3. produsele desemnate în art. 1 alin. (2) lit. b) sub
denumirile îceaiuri“ și îcondimente naturale“ se regrupează
în normele tehnice sub denumirea îmaterii prime vegetale
prelucrate primar“;
4. produsele desemnate la art. 1 alin. (2) lit. b) sub
denumirea îmaterii prime pentru procesare“ se vor numi în
normele tehnice îmaterii prime vegetale prelucrate“;
5. produsele desemnate la art. 1 alin. (2) lit. c) sub
denumirea îmaterii prime obținute prin prelucrare“ se vor

numi în normele tehnice îmaterii prime vegetale pentru
procesare“.
Art. 3. — Normele tehnice de producere, prelucrare,
procesare și comercializare a produselor definite mai sus
sunt diferite în funcție de modul de utilizare a produselor,
astfel:
a) norme privind producerea, prelucrarea, procesarea și
comercializarea plantelor medicinale și aromatice utilizate ca
atare, parțial procesate sau procesate sub formă de
suplimente alimentare predozate;
b) norme privind producerea, prelucrarea, procesarea și
comercializarea plantelor medicinale și aromatice utilizate ca
produse fitofarmaceutice;
c) norme privind producerea, prelucrarea, procesarea și
comercializarea plantelor medicinale și aromatice utilizate ca
medicamente.
Art. 4. — Normele tehnice de producere, prelucrare,
procesare și comercializare a produselor prevăzute la art. 3
se aprobă prin ordine comune ale ministrului agriculturii,
pădurilor și dezvoltării rurale și ministrului sănătății.
Art. 5. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur

Ministrul sănătății,
Mircea Cinteză

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 474/3.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017276]
ISSN 1453—4495

