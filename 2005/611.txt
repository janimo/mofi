PARTEA

Anul 173 (XVII) — Nr. 611

I

LEGI, DECRETE, HOTĂRÂRI ȘI ALTE ACTE

Joi, 14 iulie 2005

SUMAR

Pagina

Nr.

Pagina

DECIZII ALE CURȚII CONSTITUȚIONALE

HOTĂRÂRI ALE GUVERNULUI ROMÂNIEI
633.

Decizia nr. 211 din 14 aprilie 2005 referitoare la excepția

— Hotărâre privind redobândirea cetățeniei
române de către unele persoane ............................

de neconstituționalitate a dispozițiilor art. 50

DECIZII ALE PRIMULUI-MINISTRU
386.

alin. (5) din Legea nr. 64/1995 privind procedura
reorganizării judiciare și a falimentului ....................

DECIZII

ALE

4–7

1–3

CURȚII

— Decizie privind numirea domnului Cazacu Matei
în funcția de vicepreședinte al Institutului Național
pentru Memoria Exilului Românesc .........................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 211
din 14 aprilie 2005

referitoare la excepția de neconstituționalitate a dispozițiilor art. 50 alin. (5)
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor articolului unic din Legea nr. 82/2003 prin
care a fost aprobată introducerea art. 40 1 alin. (5) în
conținutul Legii nr. 64/1995 privind procedura reorganizării
judiciare și a falimentului, excepție ridicată de Societatea
Comercială îTehnoimportexport“ — S.A. în Dosarul
nr. 497/2003 al Tribunalului București — Secția a VII-a
comercială.

La apelul nominal lipsește autorul excepției, față de care
procedura de citare este legal îndeplinită. Răspunde partea
Autoritatea pentru Valorificarea Activelor Statului prin
consilier juridic Adina Iosifescu, cu delegație la dosar,
lipsind celelalte părți, față de care procedura de citare este
legal îndeplinită.
Magistratul-asistent informează completul de judecată că,
la dosarul cauzei, partea Spitalul Universitar de Urgență
Elias a depus întâmpinare prin care solicită respingerea
excepției de neconstituționalitate.
Președintele constată cauza în stare de judecată și
acordă cuvântul pe fond.
Reprezentantul Autorității pentru Valorificarea Activelor
Statului solicită respingerea excepției de neconstituționalitate, arătând că ridicarea dreptului de administrare a
bunurilor aflate în patrimoniul societății comerciale nu duce
la încălcarea dreptului acesteia de proprietate, ci are drept
efect doar indisponibilizarea respectivelor bunuri, constituind

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 611/14.VII.2005

totodată o măsură excepțională care se ia în vederea
protejării patrimoniului debitorului.
Reprezentantul Ministerului Public arată că textele de
lege criticate au mai făcut obiectul controlului de
constituționalitate, fiind raportate la aceleași dispoziții ale
Legii fundamentale, cu o motivare similară, așa încât se
impune păstrarea jurisprudenței anterioare a Curții
Constituționale și respingerea excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 31 mai 2004, pronunțată în Dosarul
nr. 497/2003, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor articolului unic din
Legea nr. 82/2003 privind aprobarea Ordonanței
Guvernului nr. 38/2002 pentru modificarea și completarea
Legii nr. 64/1995 privind procedura reorganizării judiciare
și a falimentului, cu referire la art. 401 din lege, excepție
ridicată de Societatea Comercială îTehnoimportexport“ —
S.A. într-o cauză ce are ca obiect cererea de deschidere a
procedurii reorganizării judiciare și a falimentului.
În motivarea excepției de neconstituționalitate, autorul
arată că textul de lege criticat încalcă prevederile art. 44
alin. (1) și (2), art. 135 alin. (2) lit. a) și art. 136 alin. (5)
din Constituție. În acest sens arată că orice creditor are
posibilitatea să înfrângă voința proprietarului debitor de a
dispune de patrimoniul său.
Interesul creditorilor de a introduce o cerere prin care
să se ridice debitorului dreptul de administrare este
evident, deoarece, în urma admiterii unei astfel de cereri,
cel care va conduce activitatea debitorului este un
administrator numit de către judecătorul-sindic sau de către
creditori, care, în condițiile art. 14 din Legea nr. 64/1995,
este practic subordonat creditorilor, fiind obligat să ducă la
îndeplinire măsurile propuse de către aceștia.
Cu privire la încălcarea, prin textul de lege criticat, a
prevederilor art. 135 alin. (2) lit. a) din Constituție, autorul
excepției arată că statul este cel care ar trebui să asigure
libertatea comerțului și nu să o limiteze prin aceea că
orice creditor are posibilitatea de a solicita ridicarea
dreptului de administrare exercitat de debitor.
Tribunalul București — Secția a VII-a comercială
apreciază că excepția de neconstituționalitate a textului de
lege criticat este neîntemeiată, întrucât ridicarea dreptului
debitorului de a-și conduce activitatea trebuie privită în
contextul rațiunii întregii proceduri a reorganizării judiciare
și a falimentului, care se aplică tocmai datorită
managementului defectuos al debitorului ce a generat
starea sa de insolvență. îMai mult, nu este afectat în
esență dreptul de proprietate al comerciantului, așa cum
susține debitoarea, deoarece se realizează doar o
indisponibilizare a bunurilor, iar inviolabilitatea proprietății
trebuie înțeleasă în condițiile legii, astfel cum s-a pronunțat
Curtea Constituțională prin Decizia nr. 224 din 3 iulie 2001“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, arătând totodată că aceasta are ca
obiect dispozițiile art. 401 din Legea nr. 64/1995, care a

fost renumerotat în urma republicării actului normativ
menționat, devenind art. 50.
Cu privire la neconstituționalitatea dispozițiilor art. 50, în
raport cu art. 44 și art. 136 alin. (5) din Constituție, arată
că aceasta nu poate fi reținută, pentru următoarele motive:
judecătorul poate dispune măsura ridicării dreptului
debitorului de a-și administra patrimoniul într-o situație
excepțională, generată de culpa debitorului, care se află în
stare de insolvență; creditorii nu-și pot valorifica drepturile
de creanță și, mai mult, pot asista la diminuarea activului
patrimonial al debitorului datorată deficiențelor în
conducerea activității acestuia; în aceste condiții s-a
acordat creditorilor posibilitatea de a solicita ridicarea
dreptului debitorului de administrare a patrimoniului său, cu
scopul de a se mări șansele de redresare economică a
activității acestuia și de a permite plata sumelor datorate
creditorilor; textul de lege criticat dă expresie principiului
constituțional al garantării dreptului de proprietate al
creditorilor.
Textul de lege criticat nu contravine art. 135 alin. (2)
lit. a) din Constituție, deoarece îlibertatea comerțului nu
poate fi înțeleasă decât în contextul exercitării activităților
economice cu bună-credință. Aceasta presupune respectarea
angajamentelor contractuale, astfel cum au fost convenite
de părți, mai ales executarea obligațiilor de plată la
termenele stabilite“.
În sensul celor menționate mai sus, Curtea
Constituțională s-a pronunțat prin Decizia nr. 279 din
29 iunie 2004 și Decizia nr. 318 din 14 septembrie 2004.
Avocatul Poporului apreciază că excepția de
neconstituționalitate este neîntemeiată, precizând totodată
că, ulterior sesizării Curții Constituționale, Legea
nr. 64/1995 a fost republicată, iar art. 40 1 a fost
renumerotat, devenind art. 50.
Cu privire la critica de neconstituționalitate a prevederilor
art. 50 din Legea nr. 64/1995, republicată, în raport de
dispozițiile art. 135 alin. (2) din Constituție, apreciază că
aceasta nu poate fi reținută, deoarece îmăsura ridicării
dreptului debitorului de a-și conduce activitatea, de a-și
administra bunurile și de a dispune de acestea, în cazul
deschiderii procedurii reorganizării judiciare și a falimentului,
se înscrie în reglementările menite să asigure îndeplinirea
obligației statului de a ocroti libertatea comerțului,
concurența loială și a crea condițiile necesare pentru
valorificarea tuturor factorilor de producție“.
Nu poate fi primită nici îcritica de neconstituționalitate a
prevederilor art. 50 din Legea nr. 64/1995, republicată, față
de dispozițiile art. 44 alin. (1) și (2) și art. 136 alin. (5) din
Constituție, întrucât prin ridicarea dreptului de administrare
al debitorului operează numai o indisponibilizare a bunurilor
acestuia, care nu-i afectează în esență dreptul de
proprietate. În plus, textul de lege criticat este în acord cu
art. 44 alin. (1) din Constituție, potrivit căruia conținutul și
limitele dreptului de proprietate sunt stabilite de lege“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului părții
prezente, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 611/14.VII.2005
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie, în
opinia autorului excepției, dispozițiile articolului unic din
Legea nr. 82/2003 prin care a fost aprobată introducerea
art. 40 1 alin. (5) în conținutul Legii nr. 64/1995
privind procedura reorganizării judiciare și a falimentului.
În realitate, obiectul excepției îl constituie dispozițiile
art. 401 alin. (5) din Legea nr. 64/1995 privind procedura
reorganizării judiciare și a falimentului, care, în urma
republicării acestui act normativ, a fost renumerotat,
devenind art. 50 alin. (5), având următorul conținut:
— Art. 50 alin. (5): îCreditorii, comitetul creditorilor ori
reprezentantul membrilor sau, după caz, al asociaților/
acționarilor pot oricând adresa judecătorului-sindic o cerere de
a se ridica debitorului dreptul de administrare, având ca
justificare pierderile continue din averea debitorului sau lipsa
probabilității de realizare a unui plan rațional de activitate.“
Aceste dispoziții sunt considerate de autorul excepției ca
fiind neconstituționale în raport cu prevederile art. 44
alin. (1) și (2), art. 135 alin. (2) lit. a) și art. 136 alin. (5)
din Constituție, care au următorul conținut:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție.“;
— Art. 136 alin. (5): îProprietatea privată este inviolabilă,
în condițiile legii organice.“
Examinând excepția, Curtea Constituțională constată că
asupra constituționalității dispozițiilor art. 401 din Legea
nr. 64/1995 privind procedura reorganizării judiciare și a
falimentului, care, în urma republicării acestui act normativ,
a fost renumerotat, devenind art. 50, s-a pronunțat prin
Decizia nr. 279 din 29 iunie 2004, publicată în Monitorul

3

Oficial al României, Partea I, nr. 858 din 20 septembrie
2004, și prin Decizia nr. 318 din 14 septembrie 2004,
publicată în Monitorul Oficial al României, Partea I, nr. 992
din 28 octombrie 2004, respingând de fiecare dată excepția
de neconstituționalitate.
Pentru a pronunța această soluție, Curtea a reținut
următoarele:
Legea nr. 64/1995, republicată, cu modificările și
completările ulterioare, reglementează o procedură specială
privind reorganizarea judiciară și falimentul. Această
procedură se declanșează în cazurile prevăzute de lege
față de debitorii aflați în insolvență, adică în incapacitate
vădită de plată a datoriilor exigibile, determinată de modul
în care debitorul și-a condus afacerile. De aceea, textul
criticat prevede măsura ridicării dreptului debitorului de a-și
mai conduce activitatea, de a-și administra bunurile și de a
dispune de acestea, tocmai pentru a se asigura
posibilitatea realizării drepturilor de creanță ale creditorilor.
Curtea constată că măsura ridicării dreptului debitorului
de a-și mai conduce activitatea, de a-și administra bunurile
și de a dispune de acestea nu are semnificația unui
transfer de proprietate, operându-se numai o
indisponibilizare a bunurilor, care nu afectează în esență
dreptul de proprietate al debitorului. Prin urmare, textele
legale criticate nu contravin dispozițiilor art. 44 alin. (1) și
(2) și art. 136 alin. (5) din Constituție, care, de altfel,
prevăd inviolabilitatea proprietății private îîn condițiile legii
organice“. De asemenea, este de reținut că, potrivit
dispozițiilor art. 44 alin. (1) teza a doua, conținutul și
limitele dreptului de proprietate sunt stabilite de lege.
Curtea reține că posibilitatea ridicării dreptului debitorului
de a-și conduce activitatea se înscrie în reglementările
menite să asigure îndeplinirea obligației statului de a ocroti
libertatea comerțului, concurența loială și condițiile necesare
pentru valorificarea tuturor factorilor de producție,
neaducându-se astfel atingere textului constituțional al
art. 135 alin. (2) lit. a).
Întrucât nu au intervenit elemente noi care să determine
schimbarea jurisprudenței Curții Constituționale, soluțiile și
considerentele cuprinse în deciziile menționate își mențin
valabilitatea și în cauza de față, așa încât excepția de
neconstituționalitate a dispozițiilor art. 50 alin. (5) din Legea
nr. 64/1995 privind procedura reorganizării judiciare și a
falimentului va fi respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 50 alin. (5) din Legea nr. 64/1995 privind procedura
reorganizării judiciare și a falimentului, excepție ridicată de Societatea Comercială îTehnoimportexport“ — S.A. în Dosarul
nr. 497/2003 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 611/14.VII.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind redobândirea cetățeniei române
de către unele persoane
În temeiul art. 108 din Constituția României, republicată, și al art. 10 și
11 din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei, cu menținerea domiciliului
în străinătate.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul afacerilor externe,
Mihai Răzvan Ungureanu
Ministrul administrației și internelor,
Vasile Blaga
București, 29 iunie 2005.
Nr. 633.
ANEXĂ*)
LISTA

persoanelor care solicită redobândirea cetățeniei române cu menținerea domiciliului în străinătate

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 611/14.VII.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 611/14.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 611/14.VII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 611/14.VII.2005

DECIZII

ALE

P R I M U L U I-M I N I S T R U

GUVERNUL ROMÂNIEI
PRIMUL-MINISTRU

DECIZIE
privind numirea domnului Cazacu Matei în funcția de vicepreședinte al Institutului Național
pentru Memoria Exilului Românesc
Având în vedere propunerea formulată de președintele Institutului Național pentru Memoria Exilului Românesc,
înregistrată la Secretariatul General al Guvernului sub nr. 20/6.860/M.A.V. din data de 23 iunie 2005,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, precum și al art. 5 alin. (1) din Hotărârea Guvernului nr. 656/2003 privind
înființarea Institutului Național pentru Memoria Exilului Românesc, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Cazacu Matei se numește în
funcția de vicepreședinte al Institutului Național pentru

Memoria Exilului Românesc, organ de specialitate al
administrației publice centrale, aflat în subordinea
Guvernului și în coordonarea ministrului culturii și cultelor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 5 iulie 2005.
Nr. 386.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 611/14.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044494]
ISSN 1453—4495

PDF compression, OCR, web-optimization with CVISION's PdfCompressor

