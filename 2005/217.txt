PARTEA

Anul 173 (XVII) — Nr. 217

I

LEGI, DECRETE, HOTĂRÂRI ȘI ALTE ACTE

Marți, 15 martie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 72 din 8 februarie 2005 referitoare la
excepția de neconstituționalitate a dispozițiilor
art. IX pct. 5 din Legea nr. 281/2003 privind
modificarea și completarea Codului de procedură
penală și a unor legi speciale .................................
Decizia nr. 123 din 1 martie 2005 referitoare la excepția
de neconstituționalitate a prevederilor Legii
nr. 69/1993 privind instituirea taxei pentru folosirea
terenurilor proprietate de stat în alte scopuri decât
pentru agricultură sau silvicultură ............................
139.

HOTĂRÂRI ALE GUVERNULUI ROMÂNIEI
— Hotărâre pentru aprobarea Protocolului de
colaborare în domeniul arhivistic dintre Arhivele
Naționale din România și Arhiva Federală a
Republicii Federale Germania, semnat la Berlin la
14 octombrie 2004 ....................................................

DECIZII

ALE

Nr.

Pagina

Protocol de colaborare în domeniul arhivistic între
Arhivele Naționale din România și Arhiva Federală
a Republicii Federale Germania ..............................
153.
1–3
159.
3–4

5

— Hotărâre pentru aprobarea bugetelor de venituri
și cheltuieli pe anul 2005 ale regiilor autonome de
interes național din subordinea Băncii Naționale a
României ....................................................................

6

— Hotărâre privind suplimentarea bugetului
Parchetului Național Anticorupție din Fondul de
rezervă bugetară la dispoziția Guvernului pe anul
2005 ...........................................................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
108.
5

CURȚII

— Ordin al ministrului mediului și gospodăririi
apelor privind metodele de prelevare a probelor și
de determinare a cantităților de azbest în mediu

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 72
din 8 februarie 2005

referitoare la excepția de neconstituționalitate a dispozițiilor art. IX pct. 5 din Legea nr. 281/2003
privind modificarea și completarea Codului de procedură penală și a unor legi speciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. IX pct. 5 din Legea nr. 281/2003 privind
modificarea și completarea Codului de procedură penală și
a unor legi speciale, ridicată de Anton Rohian în Dosarul
nr. 4.280/2004 al Judecătoriei Baia Mare.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat nu încalcă
prevederile constituționale invocate de autorul excepției.

2

MONITORUL OFICIAL AL ROMÂNIEI, PARTEA I, Nr. 217/15.III.2005
C U R T E A,

având în vedere actele și lucrările dosarului, reține
următoarele:
Prin Încheierea din 7 septembrie 2004, pronunțată în
Dosarul nr. 4.280/2004, Judecătoria Baia Mare a sesizat
Curtea Constituțională cu excepția de neconstituționalitate
a dispozițiilor art. IX pct. 5 din Legea nr. 281/2003 privind
modificarea și completarea Codului de procedură penală
și a unor legi speciale, ridicată de Anton Rohian în dosarul
menționat.
În motivarea excepției de neconstituționalitate se
susține că, deși dispozițiile criticate îau intrat în vigoare
începând cu data de 1.01.2004, acestea însă
reglementează situații din trecut, respectiv cu privire la
persoanele față de care s-a dispus neînceperea urmăririi
penale, clasarea, scoaterea de sub urmărire penală sau
încetarea urmăririi penale, anterior datei de 1.01.2004“, și,
ca urmare, îîncalcă principiul neretroactivității legii penale
[...], creând o situație mai puțin favorabilă celor acuzați de
săvârșirea unor infracțiuni și care riscă să fie judecați după
ce au fost cercetați de organele de urmărire penală și s-a
stabilit inițial nevinovăția acestora“.
Judecătoria Baia Mare apreciază că excepția de
neconstituționalitate este neîntemeiată. Se arată că
îdispozițiile Legii nr. 281/2003 nu încalcă nici una din
prevederile Convenției Europene a Drepturilor Omului“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că prevederile art. IX pct. 5 din
Legea nr. 281/2003 nu retroactivează, întrucât acestea au
început să se aplice de la data de 1 ianuarie 2004, dată
ulterioară intrării în vigoare a legii, astfel încât excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată, întrucât termenul
instituit prin textul de lege criticat înu este de natură să
contravină principiului neretroactivității legii, finalitatea sa
fiind, dimpotrivă, de a preveni eventualele abuzuri și de a
limita efectele perturbatoare asupra stabilității și securității
raporturilor juridice“. Se mai arată că dispozițiile art. IX
pct. 5 din Legea nr. 281/2003 îse aplică de la data intrării
lor în vigoare și nu produc efecte retroactive“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. IX pct. 5 din Legea nr. 281/2003 privind

modificarea și completarea Codului de procedură penală și
a unor legi speciale, potrivit cărora îÎn cazul rezoluțiilor de
neîncepere a urmăririi penale, al ordonanțelor ori, după caz, al
rezoluțiilor de clasare, de scoatere de sub urmărire penală sau
de încetare a urmăririi penale, date de procuror până la
intrarea în vigoare a prezentei legi, termenul de introducere a
plângerii prevăzute în art. 2781 din Codul de procedură penală
este de un an și curge de la intrarea în vigoare a prezentei legi,
dacă nu s-a împlinit termenul de prescripție a răspunderii
penale“.
Autorul excepției consideră că aceste dispoziții legale
sunt contrare prevederilor constituționale ale art. 15
alin. (2), potrivit cărora îLegea dispune numai pentru viitor,
cu excepția legii penale sau contravenționale mai favorabile“.
Analizând criticile formulate, Curtea constată că acestea
nu pot fi reținute, întrucât textul de lege dedus controlului
nu conține, în sine, nici o prevedere cu caracter retroactiv,
acesta urmând a-și găsi aplicarea exclusiv de la data
intrării în vigoare a Legii nr. 281/2003.
De altfel, deși autorul excepției critică art. IX pct. 5 din
Legea nr. 281/2003 în raport cu art. 15 alin. (2) din
Constituție, ceea ce îl nemulțumește (astfel cum rezultă din
motivarea sa) este faptul că, începând cu data intrării în
vigoare a dispozițiilor art. 278 1 din Codul de procedură
penală, există posibilitatea atacării cu plângere la instanțele
judecătorești a soluționării de neîncepere a urmăririi penale
date de procuror, autorul fiind beneficiar al unei astfel de
soluții și, deci, neinteresat să fie supusă vreunei căi de
atac. Or, aceasta nu este o problemă de constituționalitate,
ci de legiferare, art. 2781 din Codul de procedură penală,
introdus prin Legea nr. 281/2003, fiind expresia voinței
legiuitorului de a reglementa prin norme de procedură
penală dreptul persoanei de a se adresa instanței de
judecată competente, atunci când este nemulțumită de
soluția dată plângerii sale contra actelor procurorului.
Această reglementare este în concordanță cu principiile ce
consacră liberul acces la justiție și dreptul la un proces
echitabil, cuprinse în art. 21 din Constituție, respectiv în
art. 6 din Convenția pentru apărarea drepturilor omului și a
libertăților fundamentale, fiind realizată de legiuitor în
temeiul competenței sale conferite de art. 126 alin. (2) din
Constituție.
Prevederile art. IX pct. 5 din Legea nr. 281/2003,
criticate în prezenta cauză, reglementează aspecte privind
aplicarea art. 278 1 din Codul de procedură penală în
perioada următoare intrării sale în vigoare, în concordanță
cu art. 15 alin. (2) din Legea fundamentală, precum și cu
dispozițiile art. 10—16 din Codul penal, referitoare la
aplicarea legii penale în timp. Astfel, potrivit art. 11 din
Codul penal, privind neretroactivitatea legii penale, îlegea
penală nu se aplică faptelor care, la data când au fost
săvârșite, nu erau prevăzute ca infracțiuni“. Or, stabilirea prin
art. IX pct. 5 din Legea nr. 281/2003 a termenului pentru
introducerea plângerii împotriva rezoluțiilor de neîncepere a
urmăririi penale, a ordonanțelor ori, după caz, a rezoluțiilor
de clasare, de scoatere de sub urmărire penală sau de
încetare a urmăririi penale date de procuror până la
intrarea în vigoare a Legii nr. 281/2003 este determinată
de succesiunea obiectivă a legilor penale în timp, respectiv
de introducerea prin acest act normativ a prevederilor
art. 2781 din Codul de procedură penală. Aceste dispoziții
legale nu au semnificația incriminării unor fapte care, la
data săvârșirii lor, nu erau prevăzute ca infracțiuni.

MONITORUL OFICIAL AL ROMÂNIEI, PARTEA I, Nr. 217/15.III.2005

3

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. IX pct. 5 din Legea nr. 281/2003 privind modificarea
și completarea Codului de procedură penală și a unor legi speciale, ridicată de Anton Rohian în Dosarul nr. 4.280/2004
al Judecătoriei Baia Mare.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 123
din 1 martie 2005

referitoare la excepția de neconstituționalitate a prevederilor Legii nr. 69/1993
privind instituirea taxei pentru folosirea terenurilor proprietate de stat
în alte scopuri decât pentru agricultură sau silvicultură
Ioan Vida
— președinte
— judecător
Nicolae Cochinescu
— judecător
Aspazia Cojocaru
Constantin Doldur
— judecător
Kozsokár Gábor
— judecător
— judecător
Acsinte Gaspar
Petre Ninosu
— judecător
Șerban Viorel Stănoiu
— judecător
Ion Predescu
— judecător
— procuror
Florentina Baltă
— magistrat-asistent
Valentina Bărbățeanu
Pe rol se află soluționarea excepției de neconstituționalitate
a prevederilor art. 1 și următoarele din Legea nr. 69/1993
privind instituirea taxei pentru folosirea terenurilor
proprietate de stat în alte scopuri decât pentru agricultură
sau silvicultură, excepție ridicată de Direcția de
Telecomunicații Vrancea în Dosarul nr. 667/2004 al Curții
de Apel Galați — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public. Acesta
precizează că legea criticată este în prezent abrogată, iar
prin aplicarea prevederilor art. 29 alin. (1) și (6) din Legea
nr. 47/1992 privind organizarea și funcționarea Curții
Constituționale excepția de neconstituționalitate se impune
a fi respinsă ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2004, pronunțată în
Dosarul nr. 667/2004, Curtea de Apel Galați — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 1 și următoarele din Legea nr. 69/1993

privind instituirea taxei pentru folosirea terenurilor
proprietate de stat în alte scopuri decât pentru agricultură
sau silvicultură.
Excepția de neconstituționalitate a fost ridicată de
Direcția de Telecomunicații Vrancea într-o cauză civilă
având ca obiect soluționarea recursului formulat împotriva
sentinței prin care Tribunalul Vrancea a anulat o hotărâre a
Consiliului Local al Municipiului Focșani.
În motivarea excepției de neconstituționalitate autorul
acesteia susține că sintagma îproprietate de stat“, folosită
în art. 1 și următoarele din legea criticată, desemnează un
alt tip de proprietate decât cea publică și cea privată,
reglementate de art. 136 alin. (1) din Constituție.
Curtea de Apel Galați — Secția comercială și de
contencios administrativ apreciază că excepția de
neconstituționalitate este neîntemeiată, întrucât dispozițiile
Legii nr. 69/1993 care se referă la proprietatea de stat nu
contravin prevederilor constituționale invocate de autorul
excepției.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
nu este întemeiată, întrucât dispozițiile de lege criticate nu
reglementează un alt tip de proprietate, neprevăzut în
Legea fundamentală. În susținerea acestei afirmații
precizează că din economia dispozițiilor constituționale și
ale celorlalte acte normative care cuprind norme în această
materie rezultă că titulari ai dreptului de proprietate publică
sunt fie statul român, asupra bunurilor din domeniul public
de interes național, fie unitățile administrativ-teritoriale,
asupra bunurilor din domeniul public de interes local. Arată,
în continuare, că dreptul de proprietate publică este
inalienabil, imprescriptibil și insesizabil, fiindu-i aplicabil un

4

MONITORUL OFICIAL AL ROMÂNIEI, PARTEA I, Nr. 217/15.III.2005

regim juridic special, derogator. De asemenea, mai
precizează că statul este și titular al dreptului de
proprietate privată, bunurile din domeniul privat al acestuia
fiind supuse regimului juridic de drept comun, dacă legea
nu dispune altfel. Conchide că statul poate fi titular al
dreptului de proprietate publică sau privată, iar domeniul
statului, alcătuit din totalitatea bunurilor aflate în
proprietatea sa, se împarte în domeniul public, cuprinzând
bunurile proprietate publică a statului, și domeniul privat,
cuprinzând bunurile proprietate privată a statului.
Avocatul Poporului apreciază că excepția de
neconstituționalitate este inadmisibilă, întrucât dispozițiile
legii criticate au fost expres abrogate prin art. 80 lit. a) din
Ordonanța Guvernului nr. 36/2002 privind impozitele și
taxele locale, care, la rândul ei, a fost abrogată expres
prin art. 298 alin. (1) pct. 27 din Codul fiscal. În aceste
condiții, consideră că sunt incidente prevederile art. 29
alin. (1) din Legea nr. 47/1992, conform cărora Curtea
Constituțională se pronunță numai asupra excepțiilor de
neconstituționalitate având ca obiect dispoziții legale în
vigoare.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
conform încheierii de sesizare, prevederile art. 1 și
următoarele din Legea nr. 69/1993 privind instituirea taxei
pentru folosirea terenurilor proprietate de stat în alte
scopuri decât pentru agricultură sau silvicultură, publicată
în Monitorul Oficial al României, Partea I, nr. 250 din
21 octombrie 1993.
În opinia autorului excepției de neconstituționalitate,
legea criticată contravine dispozițiilor art. 136 alin. (1) și (2)
din Constituție, care au următorul cuprins:

— Art. 136 alin. (1) și (2): î(1) Proprietatea este publică
sau privată.
(2) Proprietatea publică este garantată și ocrotită prin lege
și aparține statului sau unităților administrativ-teritoriale.“
Autorul excepției critică dispozițiile Legii nr. 69/1993 pe
motiv că ar face referire la un nou tip de proprietate, cea
de stat, situându-se astfel în contradicție cu prevederile
constituționale care nominalizează doar două tipuri de
proprietate, și anume proprietatea publică și proprietatea
privată. Din examinarea excepției de neconstituționalitate
se constată că, la data sesizării Curții Constituționale,
legea criticată era abrogată prin dispozițiile art. 80 lit. a)
din Ordonanța Guvernului nr. 36/2002 privind impozitele și
taxele locale, republicată în Monitorul Oficial al României,
Partea I, nr. 670 din 10 septembrie 2002. Acest din urmă
act normativ a preluat esența reglementării abrogate,
prevăzând la art. 17 că îPentru terenurile proprietate publică
și privată a statului sau a unităților administrativ-teritoriale,
aflate în administrarea sau în folosința regiilor autonome, a
societăților comerciale și a altor persoane juridice, utilizate în
alte scopuri decât pentru agricultură sau silvicultură, acestea
datorează taxa pe teren, care se stabilește în aceleași condiții
ca și impozitul pe teren prevăzut la art. 12“. Se observă că
referirea la terenurile îproprietate de stat“, criticată de
autorul excepției, nu se mai regăsește în textul de lege ce
reglementează aceeași problematică, fiind înlocuit cu
expresia îterenuri proprietate publică și privată a statului
sau a unităților administrativ-teritoriale“, care este în
perfectă concordanță cu prevederile art. 136 alin. (1) și (2)
din Constituție. Acest aspect însă, nu prezintă importanță
în soluționarea excepției, ținând doar de istoricul
reglementării, întrucât Ordonanța Guvernului nr. 36/2002 a
fost și ea abrogată expres, tot anterior sesizării Curții
Constituționale, prin art. 298 alin. (1) pct. 27 din Legea
nr. 571/2003 privind Codul fiscal, publicată în Monitorul
Oficial al României, Partea I, nr. 927 din 23 decembrie
2003, dispozițiile acesteia nemaifiind preluate în actul
abrogator. În consecință, excepția de neconstituționalitate a
prevederilor Legii nr. 69/1993 este inadmisibilă, întrucât,
conform art. 29 alin. (1) din Legea nr. 47/1992, îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare (...)“.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor Legii nr. 69/1993 privind instituirea taxei
pentru folosirea terenurilor proprietate de stat în alte scopuri decât pentru agricultură sau silvicultură, excepție ridicată de
Direcția de Telecomunicații Vrancea în Dosarul nr. 667/2004 al Curții de Apel Galați — Secția comercială și de
contencios administrativ.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 217/15.III.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru aprobarea Protocolului de colaborare în domeniul arhivistic dintre Arhivele Naționale
din România și Arhiva Federală a Republicii Federale Germania, semnat la Berlin la 14 octombrie 2004
În

temeiul art. 108 din Constituția României, republicată, și al art. 20 din Legea nr. 590/2003 privind tratatele,

Guvernul României adoptă prezenta hotărâre.
Articol unic. — Se aprobă Protocolul de colaborare în
domeniul arhivistic dintre Arhivele Naționale din România și

Arhiva Federală a Republicii Federale Germania, semnat la
Berlin la 14 octombrie 2004.

PRIM-MINISTRU

CĂLIN POPESCU-TĂRICEANU

București, 24 februarie 2005.
Nr. 139.

Contrasemnează:
p. Ministrul administrației și internelor,
Anghel Andreescu,
secretar de stat
Ministrul afacerilor externe,
Mihai Răzvan Ungureanu

PROTOCOL DE COLABORARE
în domeniul arhivistic între Arhivele Naționale din România și Arhiva Federală a Republicii Federale Germania
Arhivele Naționale din România și Arhiva Federală a Republicii Federale Germania, denumite în continuare părți,
pornind de la dorința comună de a dezvolta pe mai departe colaborarea în domeniul arhivisticii și în conformitate cu
legislația națională a fiecăreia, au hotărât următoarele:
ARTICOLUL 1

ARTICOLUL 7

Ambele părți promovează schimbul de experiență în
toate domeniile de activitate ale Arhivelor. În acest scop
ele convin să realizeze stagii de lucru ale arhiviștilor.
Stabilirea obiectivelor, a perioadei de timp și a datei de
realizare se face cu cel puțin două luni înainte. Partea
primitoare asigură costurile de ședere, iar partea
trimițătoare, costurile de transport internațional.

Ambele părți convin asupra schimbului de publicații, de
inventare arhivistice și de alte lucrări referitoare la domeniul
arhivistic.

ARTICOLUL 2

În cadrul acestui protocol, colaborarea dintre cele două
părți cuprinde și alte forme de contacte profesionale, ca de
exemplu: conferințe, prelegeri, seminare, expoziții care pot
fi realizate de comun acord.

Ambele părți se informează reciproc cu privire la
reglementările legale sau profesionale noi, la alte norme,
procedee științifice și tehnice din domeniul arhivisticii.

ARTICOLUL 8

Ambele părți sprijină pregătirea și publicarea de ediții de
documente referitoare la istoria relațiilor româno-germane.
ARTICOLUL 9

ARTICOLUL 3

ARTICOLUL 10

Ambele părți promovează folosirea materialului de arhivă
de către cercetătorii și solicitanții fiecăreia dintre ele, în
conformitate cu prevederile legale în vigoare.

Orice diferend care s-ar putea ivi din aplicarea
prezentului protocol va fi soluționat prin consensul ambelor
părți.

ARTICOLUL 4

ARTICOLUL 11

Ambele părți convin asupra schimbului de copii de pe
materialul de arhivă, pe bază de reciprocitate, în vederea
completării fondului arhivistic național propriu.

Ambele părți facilitează realizarea și eliberarea de copii
de pe documentele referitoare la situația social-juridică a
cetățenilor celeilalte părți.

Prezentul protocol se încheie pe o durată de 3 ani și
se prelungește în mod automat cu încă 3 ani, dacă una
dintre părți nu comunică în scris celeilalte părți denunțarea
acestuia cu 6 luni înaintea datei de expirare a valabilității
acestuia.
Prezentul protocol intră în vigoare imediat ce partea
română a comunicat îndeplinirea procedurilor legale
necesare intrării lui în vigoare.
Orice modificare sau completare a prezentului protocol
se realizează de comun acord și intră în vigoare în
conformitate cu procedura prevăzută la alin. 2 al acestui
articol.
Semnat la Berlin la 14 octombrie 2004, în două
exemplare originale, fiecare în limbile română și germană,
toate textele fiind egal autentice.

Pentru Arhivele Naționale din România,
Mihai Lungu

Pentru Arhiva Federală a Republicii Federale Germania,
Hamul Weber

ARTICOLUL 5

Ambele părți se informează reciproc asupra materialului
de arhivă din Republica Federală Germania, din România
și din terțe state, strămutat mai cu seamă datorită
războiului și care ar putea fi avut în vedere pentru o
repatriere.
ARTICOLUL 6

6

MONITORUL OFICIAL AL ROMÂNIEI, PARTEA I, Nr. 217/15.III.2005
GUVERNUL ROMÂNIEI

HOTĂRÂRE
pentru aprobarea bugetelor de venituri și cheltuieli pe anul 2005
ale regiilor autonome de interes național din subordinea Băncii Naționale a României
În temeiul art. 108 din Constituția României, republicată, al Ordonanței de urgență a Guvernului nr. 79/2001
privind întărirea disciplinei economico-financiare și alte dispoziții cu caracter financiar, aprobată cu modificări prin Legea
nr. 59/2002, cu completările ulterioare, și al art. 38 alin. (1) din Lgea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — (1) Se aprobă bugetele de venituri și
cheltuieli pe anul 2005 ale regiilor autonome de interes
național, Regia Autonomă îImprimeria Băncii Naționale a
României“ și Regia Autonomă îMonetăria Statului“, aflate în
subordinea Băncii Naționale a României, prevăzute în
anexele nr. 1 și 2*) care fac parte integrantă din prezenta
hotărâre.
(2) Defalcarea pe trimestre a indicatorilor prevăzuți în
bugetele de venituri și cheltuieli ale regiilor autonome
menționate la alin. (1) se aprobă de către Banca Națională
a României în termen de 15 zile de la data intrării în
vigoare a prezentei hotărâri.
Art. 2. — (1) Cheltuielile totale aferente veniturilor totale
înscrise în bugetele de venituri și cheltuieli ale unităților
economice prevăzute la art. 1 reprezintă limite maxime și
nu pot fi depășite decât în cazuri justificate și numai cu
aprobarea Guvernului, la propunerea Băncii Naționale a

României, cu avizul Ministerului Finanțelor Publice și al
Ministerului Muncii, Solidarității Sociale și Familiei.
(2) În cazul în care în execuție se înregistrează depășiri
ale veniturilor aprobate, unitățile economice prevăzute la
art. 1 vor putea efectua cheltuieli în funcție de realizarea
veniturilor, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.
(2) Contravenția se constată de către organele de
control financiar ale statului, împuternicite potrivit legii, iar
amenda se aplică persoanelor vinovate de nerespectarea
prezentei hotărâri.
(3) Contravenției prevăzute la alin. (1) i se aplică
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Guvernatorul Băncii Naționale a României,
Mugur Isărescu
Ministrul finanțelor publice,
Ionel Popescu
Ministrul muncii, solidarității sociale și familiei,
Gheorghe Barbu
București, 28 februarie 2005.
Nr. 153.
*) Anexele nr. 1 și 2 se comunică Băncii Naționale a României.

GUVERNUL ROMÂNIEI

HOTĂRÂRE
privind suplimentarea bugetului Parchetului Național Anticorupție
din Fondul de rezervă bugetară la dispoziția Guvernului pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României

adoptă prezenta hotărâre.

Art. 1. — Se aprobă suplimentarea bugetului
Național Anticorupție pe anul 2005, din Fondul
bugetară la dispoziția Guvernului, prevăzut în
stat pe anul 2005, cu suma de 630.000 mii lei,

Parchetului
de rezervă
bugetul de
la capitolul

51.01 îAutorități publice“, titlul îTransferuri“, articolul 40.15
îPlăți compensatorii“, pentru acordarea plăților compensatorii
cadrelor militare care beneficiază de aceste drepturi la
trecerea în rezervă.

7

MONITORUL OFICIAL AL ROMÂNIEI, PARTEA I, Nr. 217/15.III.2005
Art. 2. — Se autorizează Ministerul Finanțelor
Publice să introducă, la propunerea ordonatorului
principal de credite, modificările corespunzătoare în

structura bugetului de stat și în volumul și structura
bugetului Parchetului Național
Anticorupție pe
anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu
București, 3 martie 2005.
Nr. 159.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MEDIULUI ȘI GOSPODĂRIRII APELOR

ORDIN
privind metodele de prelevare a probelor și de determinare a cantităților de azbest în mediu
În temeiul prevederilor Legii protecției mediului nr. 137/1995, republicată, cu modificările și completările ulterioare,
în conformitate cu prevederile art. 54 pct. 1 lit. d) din Ordonanța de urgență a Guvernului nr. 78/2000 privind
regimul deșeurilor, aprobată cu modificări prin Legea nr. 426/2001, și ale art. 10 din Hotărârea Guvernului nr. 124/2003
privind prevenirea, reducerea și controlul poluării mediului cu azbest,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Obiectul prezentului ordin îl constituie
stabilirea metodelor de prelevare a probelor și de
determinare a cantităților de azbest în mediu.
Art. 2. — Se aprobă Metoda de analiză de referință
pentru determinarea azbestului din suspensii, prevăzută în
anexa nr. 1.

Art. 3. — Se aprobă Metoda de măsurare a emisiilor de
pulberi cu conținut de azbest în atmosferă, prevăzută în
anexa nr. 2.
Art. 4. — Prezentul ordin se publică în Monitorul Oficial
al României, Partea I, și intră în vigoare la data publicării.
Art. 5. — Prezentul ordin transpune anexa la Directiva
87/217/CEE.

Ministrul mediului și gospodăririi apelor,
Sulfina Barbu
București, 16 februarie 2005.
Nr. 108.
ANEXA Nr. 1
METODA DE ANALIZĂ

de referință pentru determinarea azbestului din suspensii
Pentru determinarea concentrației emisiilor de azbest în
apă se folosește metoda gravimetrică.
Metoda de determinare constă în filtrarea probei (probe
neprecipitate) prin membrane cu pori cu dimensiunile de
0,45 mm, urmată de uscare la 105șC și cântărire pe
balanța analitică. Cantitatea de azbest se exprimă în mg/l.

Probele supuse determinării trebuie recoltate în așa
fel încât să fie reprezentative pentru evacuarea efluentului
apos cu conținut de azbest pentru un interval de 24 de ore.
Determinarea azbestului în apă trebuie efectuată cu o
precizie de ± 5% și o acuratețe de ± 10%.
ANEXA Nr. 2

METODA DE MĂSURARE

a emisiilor de pulberi cu conținut de azbest în atmosferă
I. Metoda gravimetrică
Determinarea concentrației emisiilor de azbest în aer se
face prin metoda gravimetrică.

1. La aplicarea metodei gravimetrice trebuie să se țină
seama de concentrația totală de pulberi de azbest emise
prin canalele de evacuare.

8

MONITORUL OFICIAL AL ROMÂNIEI, PARTEA I, Nr. 217/15.III.2005

Concentrația azbestului inițial se măsoară sau se
evaluează. Autoritatea publică locală pentru protecția
mediului stabilește frecvența măsurătorilor, în concordanță
cu caracteristicile instalației din care rezultă pulberile,
frecvență care inițial nu trebuie să fie mai mare de 6 luni.
Dacă în urma măsurătorilor nu se înregistrează variații
semnificative ale concentrației pulberilor de azbest,
frecvența măsurătorilor se poate reduce.
Când nu se efectuează măsurători periodice, valorile
limită se aplică pentru emisiile totale de pulberi cu conținut
de azbest.
2. Prelevarea probelor
Prelevarea probelor se realizează în fluxul de emisii
înainte de orice diluare a acestuia, cu o precizie de ± 40%
și o acuratețe de ± 20% din valoarea limită. Cel puțin
două măsurători vor fi efectuate în aceleași condiții, pentru
verificarea conformării cu valorile limită.
3. Măsurătorile
Măsurătorile se validează numai dacă prelevarea
probelor se face în condiții normale de funcționare a
instalației.
4. Selectarea punctelor de prelevare
La selectarea punctelor de prelevare se ține cont, pe
cât posibil, ca fluxul de emisii să fie laminar, evitându-se
turbulența și obstacolele care o pot genera.
5. Prelevarea probelor
Prelevarea probelor se face din conducte prevăzute cu
fante adecvate și cu platforme corespunzătoare care să
permită realizarea în siguranță a operației de prelevare.
6. Măsurători ce trebuie efectuate înainte de prelevare
Înainte de începerea recoltării probelor se măsoară
temperatura, presiunea și viteza fluxului de emisii prin
conductă, de-a lungul liniei de prelevare. În condiții
excepționale se măsoară și concentrația vaporilor de apă
astfel încât rezultatele să poată fi corectate.
7. Cerințe generale la prelevarea probelor
Procedura constă în trecerea unui volum de gaz,
prelevat din conducta de transport al emisiilor de pulberi cu
conținut de azbest, printr-un filtru unde cantitatea de azbest
este reținută și apoi cântărită.
7.1. Înainte de prelevarea probelor se verifică
etanșeitatea liniei de prelevare pentru a nu exista nici o
fisură care poate conduce la apariția unor erori de
măsurare.
Sonda de prelevare se fixează cu grijă și apoi se
pornește pompa. Viteza scurgerilor nu trebuie să
depășească 1% din debitul normal de prelevare.
7.2. Prelevarea normală se realizează în condiții
izocinetice.

7.3. Durata de prelevare depinde de tipul instalației
supuse monitorizării. Linia de prelevare și durata sunt
alese astfel încât să se obțină o cantitate suficientă de
azbest pentru a fi cântărită.
7.4. Când filtrul de prelevare nu este situat în imediata
apropiere a sondei, este absolut necesar să se recupereze
materialul colectat în sondă.
7.5. Tipul sondei și numărul punctelor de prelevare se
aleg în concordanță cu standardele în vigoare.
8. Natura filtrului pentru prelevare
8.1. Filtrul se alege corespunzător tehnicii de analiză
utilizate. Pentru metoda gravimetrică se utilizează filtre din
fibră de sticlă cu o eficiență de filtrare de 99%. Ca
referință se consideră testul îDOP“ care utilizează aerosoli
cu particule cu diametrul de 0,3 mm.
9. Cântărirea
9.1. Se efectuează pe balanța analitică de înaltă
precizie.
9.2. Pentru a se obține acuratețea solicitată pentru
cântărire trebuie să se condiționeze materialul filtrant
înainte și după prelevare.
10. Exprimarea rezultatelor
Rezultatele obținute conțin, pe lângă parametrii măsurați
(concentrația azbestului, temperatura, presiunea și debitul
de aer), și informații relevante privind localizarea punctelor
de prelevare, dimensiunea conductelor, volumele prelevate
și metoda de calcul utilizată pentru interpretarea
rezultatelor. Rezultatele vor fi exprimate la temperatură și
presiune normale (T = 273șK, p = 101,3 kPa).
II. Metoda numărării fibrelor
Concentrația emisiilor de azbest în aer se poate face și
prin metoda numărării fibrelor de azbest, prevăzută în
Ordinul ministrului muncii și solidarității sociale și al
ministrului sănătății și familiei nr. 508/933/2002 privind
aprobarea Normelor generale de protecție a muncii,
publicat în Monitorul Oficial al României, Partea I, nr. 880
din 6 decembrie 2002, și în Ordinul ministrului muncii și
protecției sociale nr. 389/1996 privind aprobarea Normelor
specifice de securitate a muncii pentru prelucrarea
azbestului, publicat în Monitorul Oficial al României, Partea I,
nr. 222 din 17 septembrie 1996, care transpune prevederile
Directivei Consiliului 83/477/CEE (inclusiv modificarea
realizată prin Directiva 91/382/CEE) privind protecția
sănătății și securității angajaților față de riscurile datorate
expunerii la azbest.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 217/15.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013162]
ISSN 1453—4495

