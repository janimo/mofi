PARTEA

Anul 173 (XVII) — Nr. 797

I

Joi, 1 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

ACTE ALE COMISIEI DE SUPRAVEGHERE
A ASIGURĂRILOR
3.423. — Decizie privind suspendarea, la cerere, a
desfășurării activității de asigurare de către
Societatea Comercială îCONDOR—Broker de
asigurare“ — S.R.L. ..................................................

1–2

REPUBLICĂRI
Ordonanța de urgență a Guvernului nr. 83/1999 privind
restituirea unor bunuri imobile care au aparținut
comunităților cetățenilor aparținând minorităților
naționale din România ..............................................

2–4

Ordonanța de urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România................................

4–7

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind suspendarea, la cerere, a desfășurării activității de asigurare
de către Societatea Comercială îCONDOR—Broker de asigurare“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240 din 1 iulie 2001, reprezentată legal prin președinte, în temeiul art. 4
alin. (19) și al art. 39 alin. (5) din Legea nr. 32/2000 privind societățile de asigurare și supravegherea asigurărilor, cu
modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din data de 8 iunie
2005, conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia, ca
urmare a analizării documentației aferente Notei nr. 15.623 din 6 mai 2005, s-a hotărât suspendarea la cererea acestuia
pe o perioadă de 12 luni a activității Societății Comerciale îCONDOR—Broker de asigurare“ — S.R.L., cu sediul în Pitești,
str. Trivale bl. 66B, sc. A, et. 3, ap. 15, județul Argeș, înregistrată la oficiul registrului comerțului cu nr. J03/1155/2004,
cod unic de înregistrare nr. 16564262, reprezentată legal în timpul controlului de doamna Laura Constanța Marinescu, în
calitate de administrator.

2

MONITORUL OFICIAL AL ROMÂNIEI, PARTEA I, Nr. 797/1.IX.2005

În vederea aprobării cererii de suspendare organele de specialitate ale Comisiei de Supraveghere a Asigurărilor
au efectuat un control la Societatea Comercială îCONDOR—Broker de asigurare“ — S.R.L., din care a rezultat că în
activitatea desfășurată brokerul de asigurare a respectat prevederile legale în vigoare.
Față de aceste constatări, în temeiul art. 8 alin. (2) lit. a) din Legea nr. 32/2000, cu modificările și completările
ulterioare, coroborat cu art. 4 alin. (4) din Normele privind autorizarea brokerilor de asigurare și/sau de reasigurare, puse
în aplicare prin Ordinul președintelui Comisiei de Supraveghere a Asigurărilor nr. 3.110/2004, Consiliul Comisiei de
Supraveghere a Asigurărilor a hotărât în ședința din data de 8 iunie 2005 suspendarea la cerere pe o perioadă de
12 luni a activității Societății Comerciale îCONDOR—Broker de asigurare“ — S.R.L., drept care emite următoarea decizie:
Art. 1. — Se suspendă, la cerere, pe o perioadă de 12
luni, desfășurarea activității de asigurare de către
Societatea Comercială îCONDOR—Broker de asigurare“ —
S.R.L., cu sediul în Pitești, str. Trivale bl. 66B, sc. A, et. 3,
ap. 15, județul Argeș, înregistrată la oficiul registrului
comerțului cu nr. J03/1155/2004, cod unic de înregistrare
nr. 16564262, reprezentată legal în timpul controlului de
doamna Laura Constanța Marinescu, în calitate de
administrator, în conformitate cu dispozițiile art. 8 alin. (2)
lit. a) din Legea nr. 32/2000, cu modificările și completările
ulterioare, coroborate cu dispozițiile art. 4 alin. (4) din
Normele privind autorizarea brokerilor de asigurare și/sau
de reasigurare, puse în aplicare prin Ordinul președintelui
Comisiei de Supraveghere a Asigurărilor nr. 3.110/2004,
care prevăd că Comisia de Supraveghere a Asigurărilor
aprobă suspendarea sau încetarea activității brokerilor de
asigurare și/sau de reasigurare, la cererea acestora, după
verificarea prealabilă a situațiilor financiare, începând cu
data de 1 aprilie 2005 până la data de 31 martie 2006.
Art. 2. — (1) Pe toată perioada de suspendare a
activității de asigurare, prevăzută la art. 1, brokerului de
asigurare i se interzice desfășurarea activității de negociere
a încheierii de noi contracte de asigurare pentru persoanele
fizice sau juridice, a acordării de asistență pe durata
derulării contractelor în curs sau în legătură cu
regularizarea daunelor, precum și desfășurarea oricăror
operațiuni specifice brokerilor de asigurare, astfel cum sunt

definite în Legea nr. 32/2000, cu modificările și completările
ulterioare.
(2) Brokerul de asigurare are obligația să aducă la
cunoștința clienților săi suspendarea activității de asigurare,
în termen de cel mult 3 zile de la data primirii prezentei
decizii, în vederea efectuării plății ratelor scadente la
contractele în curs de derulare direct la asigurător, precum
și oficiului registrului comerțului, de îndată, dispozițiile
Comisiei de Supraveghere a Asigurărilor.
(3) Cu cel puțin 30 de zile înainte de expirarea duratei
de suspendare brokerul este obligat să comunice Comisiei
de Supraveghere a Asigurărilor fie reluarea activității de
asigurare, fie prelungirea duratei de suspendare, fie
încetarea activității de broker de asigurare.
(4) În cazul în care brokerul de asigurare decide
reluarea activității de asigurare, la data expirării perioadei
de suspendare acesta are obligația să îndeplinească
condițiile prevăzute de normele legale în vigoare referitoare
la autorizarea și funcționarea brokerilor de asigurare și/sau
de reasigurare; în caz contrar, Comisia de Supraveghere a
Asigurărilor va dispune retragerea autorizației de
funcționare.
Art. 3. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 5 iulie 2005.
Nr. 3.423.

REPUBLICĂRI
O R D O N A N Ț A D E U R G E N Ț Ă A G U V E R N U L U I Nr. 83/1999
privind restituirea unor bunuri imobile care au aparținut comunităților cetățenilor aparținând
minorităților naționale din România*)
Art. 1. — (1) Imobilele care au aparținut comunităților
minorităților naționale din România și care au fost preluate

în mod abuziv, cu sau fără titlu, de statul român, de
organizațiile cooperatiste sau de orice alte persoane

*) Republicată în temeiul art. V din titlul III al Legii nr. 247/2005 privind reforma în domeniile proprietății și justiției, precum și unele măsuri
adiacente, publicată în Monitorul Oficial al României, Partea I, nr. 653 din 22 iulie 2005.
Ordonanța de urgență a Guvernului nr. 83/1999 privind restituirea unor bunuri imobile care au aparținut comunităților cetățenilor aparținând
minorităților naționale din România a fost publicată în Monitorul Oficial al României, Partea I, nr. 266 din 10 iunie 1999, a fost aprobată cu modificări
prin Legea nr. 66/2004, publicată în Monitorul Oficial al României, Partea I, nr. 278 din 30 martie 2004, și a mai fost modificată și completată prin:
— Ordonanța de urgență a Guvernului nr. 101/2000 pentru modificarea anexei la Ordonanța de urgență a Guvernului nr. 21/1997 privind
restituirea unor bunuri imobile care au aparținut comunităților evreiești din România și a anexei la Ordonanța de urgență a Guvernului nr. 83/1999
privind restituirea unor bunuri imobile care au aparținut comunităților cetățenilor aparținând minorităților naționale din România, publicată în Monitorul
Oficial al României, Partea I, nr. 311 din 5 iulie 2000, aprobată cu modificări prin Legea nr. 330/2004, publicată în Monitorul Oficial al României,
Partea I, nr. 659 din 22 iulie 2004;
— Hotărârea Guvernului nr. 1.334/2000 pentru completarea anexei la Ordonanța de urgență a Guvernului nr. 83/1999 privind restituirea unor
bunuri imobile care au aparținut comunităților cetățenilor aparținând minorităților naționale din România, publicată în Monitorul Oficial al României,
Partea I, nr. 698 din 27 decembrie 2000, rectificată în Monitorul Oficial al României, Partea I, nr. 386 din 6 iunie 2002;
— Legea nr. 247/2005 privind reforma în domeniile proprietății și justiției, precum și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005.

MONITORUL OFICIAL AL ROMÂNIEI, PARTEA I, Nr. 797/1.IX.2005
juridice, în perioada 6 septembrie 1940 — 22 decembrie
1989, se restituie foștilor proprietari în condițiile prezentei
ordonanțe de urgență.
(2) Sunt imobile, în sensul prezentei ordonanțe de
urgență, construcțiile existente în natură, împreună cu
terenurile aferente lor, situate în intravilanul localităților, cu
oricare dintre destinațiile avute la data preluării în mod
abuziv, precum și terenurile aflate la data preluării abuzive
în intravilanul localităților, nerestituite până la data intrării în
vigoare a prezentei legi. Adăugirile aduse construcțiilor se
preiau cu plată, numai dacă acestea nu depășesc 50% din
aria desfășurată actuală. În caz contrar, nu se va dispune
retrocedarea, considerându-se imobil nou în raport cu cel
preluat. Nu se includ în această categorie lucrările de
reparații curente, capitale, consolidări, modificări ale
compartimentării inițiale, îmbunătățiri funcționale și altele
asemenea.
(3) Prin comunitatea minorităților naționale se înțelege
entitatea juridică de drept privat, constituită și organizată
potrivit legii române, care reprezintă interesele cetățenilor
unei comunități ale unei minorități naționale ce a deținut în
proprietate imobile preluate în mod abuziv și care
dovedește că este continuatoarea recunoscută a persoanei
juridice titulare de la care s-au preluat bunurile de către
stat. Recunoașterea continuității entității juridice de drept
privat care se pretinde succesoarea fostului titular al
dreptului de proprietate se face de către instanța
judecătorească ce a autorizat funcționarea acesteia, în
condițiile prevăzute la art. 3 alin. (1) lit. c) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, republicată*), cu modificările și completările ulterioare.
(4) În toate cazurile, cererile de restituire a imobilelor
prevăzute la alin. (1) se pot depune la Comisia specială
de retrocedare, instituită în temeiul Ordonanței de urgență
a Guvernului nr. 94/2000 privind retrocedarea unor bunuri
imobile care au aparținut cultelor religioase din România,
republicată, în termen de 6 luni de la data intrării în
vigoare a legii de aprobare a prezentei ordonanțe de
urgență. După acest termen nu se mai pot formula cereri
de restituire sau retrocedare. Actele doveditoare ale
drepturilor solicitate se depun în termenul util stabilit de
comisie.
(5) În cazul în care imobilele restituite sunt afectate
unor activități de interes public din învățământ sau
sănătate, finanțate sau cofinanțate de la bugetul de stat
sau de la bugetele locale, noul proprietar are obligația de
a menține afectațiunea pe o perioadă de până la 5 ani de
la data emiterii deciziei. În această perioadă noul proprietar
va fi beneficiarul unei chirii în cuantumul stabilit prin
hotărâre a Guvernului. În acest interval plata cheltuielilor de
întreținere aferente imobilului respectiv revine utilizatorilor.
Art. 2. — (1) Comisia specială de retrocedare sau,
după caz, unitatea deținătoare va analiza documentația
prezentată de solicitanți pentru fiecare imobil și va dispune,
prin decizie motivată, restituirea imobilelor solicitate,
respingerea cererii de retrocedare, dacă se apreciază că
aceasta nu este întemeiată sau va propune acordarea

3

măsurilor reparatorii în echivalent, în condițiile stabilite prin
legea specială.
(2) Deciziile Comisiei speciale de retrocedare pot fi
atacate la instanța de contencios administrativ în a cărei
rază teritorială este situat imobilul solicitat, în termen de
30 de zile de la comunicarea acestora. Hotărârea
pronunțată de instanța de contencios administrativ este
supusă căilor de atac potrivit Legii contenciosului
administrativ nr. 554/2004.
(3) Ministerele, prefecturile, primarii, serviciile de
cadastru și birourile de carte funciară, precum și celelalte
instituții publice au obligația de a furniza, la cererea scrisă
a Comisiei speciale de retrocedare și/sau a solicitantului
retrocedării, în termen de 30 de zile, informații privind
situația juridică a imobilelor care fac obiectul cererilor de
restituire, în vederea fundamentării deciziilor.
(4) În situația în care imobilul este înscris în Lista
cuprinzând monumentele istorice, în decizia de retrocedare
se va menționa că proprietarul are drepturile și obligațiile
prevăzute de lege.
Art. 3. — Prevederile art. 1 alin. (4)—(7) și (11), art. 2,
art. 3 alin. (5), (8) și (9), art. 4 alin. (2)—(5) și art. 5—11
din Ordonanța de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, republicată, se aplică în mod
corespunzător.
Art. 4. — (1) În termen de 60 de zile de la intrarea în
vigoare a legii de aprobare a prezentei ordonanțe de
urgență, Guvernul va emite norme metodologice de
aplicare.
(2) În cadrul aceluiași termen, se vor completa în mod
corespunzător, prin hotărâre a Guvernului, atribuțiile și
regulamentul Comisiei speciale de retrocedare.
(3) În vederea asigurării condițiilor de funcționare și
dotare a Comisiei speciale de retrocedare, se
suplimentează bugetul Ministerului Administrației și
Internelor în mod corespunzător.
(4) În cazul în care, pentru imobilele ce au făcut
obiectul procedurilor prevăzute în Ordonanța de urgență a
Guvernului nr. 13/1998 privind restituirea unor bunuri
imobile care au aparținut comunităților cetățenilor
aparținând minorităților naționale din România, aprobată
prin Legea nr. 458/2003, și în prezenta ordonanță de
urgență, din diverse motive nu s-au concretizat procedurile
de restituire, soluționarea restituirii acestora se va prelua și
se va hotărî de către Comisia specială de retrocedare.**)
N O T Ă . Reproducem mai jos art. II—IV ale titlului III
din Legea nr. 247/2005 privind reforma în domeniile
proprietății și justiției, precum și unele măsuri adiacente,
care nu sunt încorporate în textul republicat al Ordonanței
de urgență a Guvernului nr. 83/1999:
îArt. II. — De la data intrării în vigoare a prezentei legi
curge un nou termen de 6 luni pentru depunerea cererilor
de restituire, în condițiile art. 6 alin. (4)***) din Ordonanța
de urgență a Guvernului nr. 83/1999 privind restituirea unor
bunuri imobile care au aparținut comunităților cetățenilor
aparținând minorităților naționale din România, aprobată cu
modificări și completări prin Legea nr. 66/2004.

*) Legea nr. 10/2001 a fost republicată în Monitorul Oficial al României, Partea I, nr. 279 din 4 aprilie 2005.
**) Textul inițial al Ordonanței de urgență a Guvernului nr. 83/1999 conținea și o anexă cuprinzând o listă cu imobilele care se restituie
comunităților cetățenilor aparținând minorităților naționale din România. Deși Legea nr. 247/2005 a abrogat orice referire la această anexă, respectiva
anexă nu a fost abrogată expres; ea nu-și mai are însă nici o justificare, față de textul actual al actului normativ, putând fi considerată a fi abrogată
implicit; din acest motiv, anexa a fost eliminată din textul republicat al Ordonanței de urgență a Guvernului nr. 83/1999.
***) În urma renumerotării, art. 6 alin. (4) a devenit art. 1 alin. (4).

4

MONITORUL OFICIAL AL ROMÂNIEI, PARTEA I, Nr. 797/1.IX.2005

Art. III. — Dreptul la acțiune prevăzut la art. III din
titlul II din prezenta lege se aplică în mod corespunzător.
Art. IV. — (1) Cererile de restituire având ca obiect
terenuri situate în extravilanul localităților la data preluării
abuzive, precum și construcții de orice fel, situate în
extravilanul localităților, aparținând exploatațiilor agricole și
care au fost trecute în proprietatea statului, construcții de
pe terenurile forestiere, care au făcut parte din exploatația
forestieră la data trecerii în proprietatea statului, se vor
înainta de către Comisia specială de retrocedare, în
vederea soluționării, în termen de 60 de zile, comisiilor

comunale, orășenești și municipale constituite potrivit Legii
fondului funciar nr. 18/1991, republicată, cu modificările și
completările ulterioare, și Legii nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
cu modificările și completările ulterioare.
(2) Termenul de 60 de zile prevăzut la alin. (1) curge
de la data la care Comisia specială de retrocedare
primește situația juridică din care reiese că imobilul
respectiv era sau este situat în extravilan.“

O R D O N A N Ț A D E U R G E N Ț Ă A G U V E R N U L U I Nr. 94/2000
privind retrocedarea unor bunuri imobile care au aparținut cultelor religioase din România*)
Art. 1. — (1) Imobilele care au aparținut cultelor
religioase din România și au fost preluate în mod abuziv,
cu sau fără titlu, de statul român, de organizațiile
cooperatiste sau de orice alte persoane juridice în perioada
6 martie 1945 — 22 decembrie 1989, altele decât lăcașele
de cult, aflate în proprietatea statului, a unei persoane
juridice de drept public sau în patrimoniul unei persoane
juridice din cele prevăzute la art. 2, se retrocedează foștilor
proprietari, în condițiile prezentei ordonanțe de urgență.
(2) Regimul juridic al imobilelor care au destinația de
lăcaș de cult va fi reglementat prin lege specială.
(3) Sunt imobile, în sensul prezentei ordonanțe de
urgență, construcțiile existente în natură, împreună cu
terenurile aferente lor, situate în intravilanul localităților, cu
oricare dintre destinațiile avute la data preluării în mod
abuziv, precum și terenurile aflate la data preluării abuzive
în intravilanul localităților, nerestituite până la data intrării în
vigoare a prezentei legi**). Adăugirile aduse construcțiilor
se preiau cu plată, numai dacă acestea nu depășesc 50%
din aria desfășurată actuală. În caz contrar, nu se va
dispune retrocedarea, considerându-se imobil nou în raport
cu cel preluat. Nu se includ în această categorie lucrările
de reparații curente, capitale, consolidări, modificări ale
compartimentării inițiale, îmbunătățiri funcționale și altele
asemenea.
(4) În cazul în care terenul este ocupat parțial, persoana
îndreptățită poate obține restituirea în natură a părții de
teren rămase libere, pentru cea ocupată de construcții noi,
pentru cea necesară în vederea bunei utilizări a acestora și
pentru cea afectată unor amenajări de utilitate publică,

măsurile reparatorii stabilindu-se în echivalent. În cazul în
care terenul este ocupat în totalitate, pentru acesta se vor
stabili măsuri reparatorii în echivalent. De asemenea, se
retrocedează în natură terenurile pe care s-au ridicat
construcții ușoare sau demontabile.
(5) Valoarea terenurilor care nu pot fi retrocedate în
natură se stabilește potrivit valorii de circulație la momentul
emiterii deciziei, stabilită potrivit standardelor intenționate de
evaluare.
(6) Pentru situațiile prevăzute la alin. (4) în care nu se
poate dispune retrocedarea în natură, se vor acorda măsuri
reparatorii în echivalent potrivit legii speciale care va
reglementa tipul și procedura de acordare a despăgubirilor.
(7) În situația în care imobilul retrocedat prin decizia
Comisiei speciale de retrocedare se află în domeniul public
al statului sau al unei unități administrativ-teritoriale, acesta
urmează a fi scos din domeniul public, potrivit dispozițiilor
Legii nr. 213/1998 privind proprietatea publică și regimul
juridic al acesteia, cu modificările și completările ulterioare,
în termen de 30 de zile de la data rămânerii definitive a
deciziei Comisiei speciale de retrocedare.
(8) Prin centru de cult se înțelege instituția, cu sediul în
România, care coordonează toate unitățile locale ale unui
cult religios. Prin centru eparhial se înțelege instituția care
are jurisdicție asupra unui număr de unități locale de cult
situate într-o anumită zonă geografică a țării.
(9) În toate cazurile cererile de retrocedare a imobilelor
prevăzute la alin. (1) se pot depune la Comisia specială de
retrocedare, prevăzută de prezenta ordonanță de urgență,
în termen de 6 luni de la data intrării în vigoare a legii de

*) Republicată în temeiul art. V din titlul II al Legii nr. 247/2005 privind reforma în domeniile proprietății și justiției, precum și unele măsuri
adiacente, publicată în Monitorul Oficial al României, Partea I, nr. 653 din 22 iulie 2005.
Ordonanța de urgență a Guvernului nr. 94/2000 privind retrocedarea unor bunuri imobile care au aparținut cultelor religioase din România a
fost publicată în Monitorul Oficial al României, Partea I, nr. 308 din 4 iulie 2000, a fost aprobată cu modificări și completări prin Legea nr. 501/2002,
publicată în Monitorul Oficial al României, Partea I, nr. 561 din 31 iulie 2002, și a mai fost modificată prin:
— Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—22 decembrie 1989, precum și pentru stabilirea unor măsuri pentru accelerarea aplicării acesteia și
a Ordonanței de urgență a Guvernului nr. 94/2000 privind retrocedarea unor bunuri imobile care au aparținut cultelor religioase din România, aprobată
cu modificări și completări prin Legea nr. 501/2002, publicată în Monitorul Oficial al României, Partea I, nr. 929 din 18 decembrie 2002, aprobată cu
modificări și completări prin Legea nr. 48/2004, publicată în Monitorul Oficial al României, Partea I, nr. 262 din 25 martie 2004;
— Legea nr. 247/2005 privind reforma în domeniile proprietății și justiției, precum și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005.
**) Legea nr. 247/2005 privind reforma în domeniile proprietății și justiției, precum și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005.

MONITORUL OFICIAL AL ROMÂNIEI, PARTEA I, Nr. 797/1.IX.2005
aprobare a acesteia. După acest termen nu se mai pot
formula cereri de restituire sau de retrocedare. Actele
doveditoare ale drepturilor solicitate se pot depune în
termenul util stabilit de comisie.
(10) În cazul în care imobilele retrocedate sunt afectate
unor activități de interes public din învățământ sau
sănătate, finanțate sau cofinanțate de la bugetul de stat
sau de la bugetele locale, noul proprietar are obligația de
a menține afectațiunea pe o perioadă de până la 5 ani de
la data emiterii deciziei. În această perioadă noul proprietar
va fi beneficiarul unei chirii în cuantumul stabilit prin
hotărâre a Guvernului. În acest interval plata cheltuielilor de
întreținere aferente imobilului respectiv revine utilizatorilor.
(11) Odată cu imobilele retrocedate în natură se
restituie și bunurile mobile, dacă acestea au fost preluate
împreună cu imobilul respectiv și dacă acestea mai există
la data depunerii cererii de retrocedare. Deținătorul actual
al imobilului, la solicitarea și în prezența reprezentantului
cultului religios care a depus cererea de retrocedare, va
proceda la efectuarea inventarului bunurilor mobile existente
în imobil, în termen de 30 de zile de la data depunerii
cererii de retrocedare. În cazul nerespectării acestui termen
se va urma procedura prevăzută la art. 46 alin. (2)—(4)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, republicată*), cu modificările și
completările ulterioare.
Art. 2. — (1) Imobilele — terenuri și construcții —
preluate în mod abuziv, indiferent de destinație, care sunt
deținute la data intrării în vigoare a prezentei legi**) de o
regie autonomă, o societate sau companie națională, o
societate comercială la care statul sau o autoritate a
administrației publice centrale sau locale este acționar ori
asociat majoritar, vor fi restituite solicitantului, în natură,
prin decizia organelor de conducere ale unității deținătoare.
Cota de participare a statului sau a autorității administrației
publice centrale sau locale se va diminua în mod
corespunzător cu valoarea imobilului retrocedat,
procedându-se la reducerea capitalului social și la
recalcularea patrimoniului.
(2) În situațiile prevăzute la alin. (1) Comisia specială
de retrocedare va transmite cererea de retrocedare unității
deținătoare, care are obligația de a o soluționa în termen
de 60 de zile de la data completării dosarului.
(3) Prevederile alin. (3), (4), (5) și (11) ale art. 1 se
aplică în mod corespunzător.
(4) Pentru situațiile prevăzute la art. 1 alin. (4) în care
nu se poate dispune retrocedarea în natură, se vor acorda
măsurile reparatorii în echivalent prevăzute de legea
specială sau compensarea cu alte bunuri sau servicii
oferite în echivalent de către unitatea deținătoare prevăzută
la alin. (1), cu acordul persoanei îndreptățite.
(5) Prevederile alin. (1) sunt aplicabile și în cazul în
care statul sau o autoritate publică centrală sau locală,
acționar sau asociat minoritar al unității care deține
imobilul, dacă valoarea acțiunilor sau părților sociale

5

deținute este mai mare sau egală cu valoarea
corespunzătoare a imobilului a cărui restituire în natură
este cerută.
(6) Deciziile prevăzute la alin. (1) pot fi atacate la secția
civilă a tribunalului în a cărui circumscripție teritorială se
află sediul unității deținătoare, în termen de 30 de zile de
la comunicarea acestora.
Art. 3. — (1) În scopul verificării îndeplinirii condițiilor
prevăzute la art. 1 se va constitui, prin hotărâre a
Guvernului, în termen de 30 de zile de la data intrării în
vigoare a prezentei ordonanțe de urgență, Comisia specială
de retrocedare, care va fi formată din:
a) un reprezentant din partea Ministerului Culturii și
Cultelor;
b) un reprezentant din partea Ministerului Justiției;
c) un reprezentant din partea Cancelariei PrimuluiMinistru, respectiv președintele Autorității Naționale pentru
Restituirea Proprietăților, care va avea calitatea de
președinte al comisiei;
d) un reprezentant din partea Ministerului Finanțelor
Publice;
e) un reprezentant din partea Secretariatului General al
Guvernului — Departamentul pentru Relații Interetnice.
(2) Membrii Comisiei speciale de retrocedare vor fi
nominalizați de conducătorul autorității din care aceștia fac
parte. La lucrările Comisiei speciale de retrocedare va lua
parte, cu statut de invitat, și un reprezentant din partea
cultului religios solicitant, pentru a susține cererea.
(3) Atribuțiile și regulamentul de organizare și
funcționare a Comisiei speciale de retrocedare vor fi
stabilite prin hotărâre a Guvernului, în termen de 60 de
zile de la data intrării în vigoare a prezentei ordonanțe de
urgență.
(4) Secretariatul Comisiei speciale de retrocedare va fi
asigurat de Cancelaria Primului-Ministru, prin Autoritatea
Națională pentru Restituirea Proprietăților.
(5) Membrii Comisiei speciale de retrocedare, precum și
persoanele din cadrul Autorității Naționale pentru Restituirea
Proprietăților, care asigură secretariatul tehnic al acesteia,
beneficiază de indemnizație de ședință reprezentând 50%
din salariul de încadrare sau, după caz, din indemnizația
lunară; într-o lună se poate acorda o singură indemnizație,
indiferent de numărul ședințelor de lucru.
(6) Comisia specială de retrocedare sau, după caz,
unitatea deținătoare prevăzută la art. 2 va analiza
documentația prezentată de solicitanți pentru fiecare imobil
și va dispune, prin decizie motivată, retrocedarea imobilelor
solicitate de cultele religioase, respingerea cererii de
retrocedare, dacă se apreciază că aceasta nu este
întemeiată, sau va propune acordarea măsurilor reparatorii
în echivalent, în condițiile stabilite prin legea specială. În
situația în care imobilul este înscris în Lista monumentelor
istorice, în decizia de retrocedare se va menționa că
proprietarul are drepturile și obligațiile prevăzute de lege.

*) Legea nr. 10/2001 a fost republicată în Monitorul Oficial al României, Partea I, nr. 279 din 4 aprilie 2005.
**) Legea nr. 247/2005 privind reforma în domeniile proprietății și justiției, precum și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005.

6

MONITORUL OFICIAL AL ROMÂNIEI, PARTEA I, Nr. 797/1.IX.2005

(7) Deciziile Comisiei speciale de retrocedare vor putea
fi atacate cu contestație la instanța de contencios
administrativ în a cărei rază teritorială este situat imobilul
solicitat, în termen de 30 de zile de la comunicarea
acestora. Hotărârea pronunțată de instanța de contencios
administrativ este supusă căilor de atac potrivit Legii
contenciosului administrativ nr. 554/2004.
(8) Ministerele, prefecturile, primăriile, serviciile de
cadastru și birourile de carte funciară, precum și celelalte
instituții publice au obligația de a furniza, la cererea scrisă
a Comisiei speciale de retrocedare și/sau a solicitantului
retrocedării, în termen de 30 de zile, informații privind
situația juridică a imobilelor care fac obiectul cererilor de
restituire, în vederea fundamentării deciziilor.
(9) În cazul în care deținătorul bunului imobil solicitat nu
este cunoscut, primăria în a cărei rază teritorială este
situat imobilul solicitat, la cererea scrisă a Comisiei
speciale de retrocedare, este obligată să identifice unitatea
deținătoare și să comunice, în termen de 30 de zile,
elementele de identificare a acesteia.
Art. 4. — (1) Cererile de retrocedare se depun, prin
centrul eparhial sau, după caz, centrul de cult, la Comisia
specială de retrocedare.
(2) Pentru fiecare imobil solicitantul va pune la dispoziție
Comisiei speciale de retrocedare, în vederea stabilirii
dreptului de proprietate asupra imobilelor, actele sau orice
alte dovezi necesare pentru stabilirea calității de fost
proprietar, în condițiile ce se vor stabili prin regulamentul
prevăzut la art. 3 alin. (3).
(3) Pentru stabilirea dreptului de proprietate solicitantul
poate depune începuturi de dovadă scrisă, declarații de
martori autentificate, expertize extrajudiciare, precum și
orice acte care, coroborate, întemeiază prezumția existenței
dreptului de proprietate al acestuia asupra imobilului, la
data preluării abuzive.
(4) În absența unor probe contrare, existența și, după
caz, întinderea dreptului de proprietate, se prezumă a fi
cea recunoscută în actul normativ sau de autoritate prin
care s-a dispus măsura preluării abuzive sau s-a pus în
executare măsura preluării abuzive.
(5) În aplicarea prevederilor alin. (4) și în absența unor
probe contrare, persoana individualizată în actul normativ
sau de autoritate prin care s-a dispus sau, după caz, s-a
pus în executare măsura preluării abuzive este presupusă
că deține imobilul sub nume de proprietar.
Art. 5. — (1) Dreptul de proprietate asupra imobilului
solicitat se redobândește pe baza deciziei Comisiei
speciale de retrocedare, a unității deținătoare prevăzute la
art. 2 sau a hotărârii judecătorești rămase definitive, după
caz.
(2) Dispozițiile legale privind protecția chiriașilor,
persoane fizice, se aplică în mod corespunzător, fără a
putea depăși termenul de 5 ani prevăzut la art. 8 alin. (2).
(3) În cazul contractelor de locațiune care au ca obiect
spații cu altă destinație decât aceea de locuință noul
proprietar se va subroga în drepturile fostului locator, cu
renegocierea clauzelor privind chiria, pe o perioadă de
maximum 5 ani potrivit dispozițiilor cuprinse la art. 8

alin. (2), dacă aceste contracte au fost încheiate cu
respectarea legii.
(4) Litigiile legate de eventualele îmbunătățiri aduse
imobilelor care se retrocedează în condițiile prezentei
ordonanțe de urgență de către foștii deținători, precum și
cele legate de aplicarea alin. (3) vor fi soluționate în
condițiile legii.
(5) Măsurile reparatorii în echivalent se vor acorda
potrivit legii speciale care va reglementa tipul și procedura
de acordare a despăgubirilor.
Art. 6. — (1) În cazul în care imobilele ce fac obiectul
prezentei ordonanțe de urgență au fost înstrăinate legal
după data de 22 decembrie 1989, titularii cererilor de
retrocedare pot opta pentru acordarea măsurilor reparatorii
în echivalent potrivit art. 5 alin. (5).
(2) Actele juridice de înstrăinare a imobilelor care fac
obiectul prezentei ordonanțe de urgență sunt lovite de
nulitate absolută dacă au fost încheiate cu încălcarea
dispozițiilor imperative ale legilor în vigoare la data
înstrăinării.
(3) În cazul acțiunilor formulate potrivit dispozițiilor
cuprinse la alin. (2) procedura de retrocedare începută în
temeiul prezentei ordonanțe de urgență este suspendată
până la soluționarea acelor acțiuni prin hotărâre
judecătorească definitivă și irevocabilă. Persoana
îndreptățită va înștiința de îndată Comisia specială de
retrocedare.
(4) Prevederile prezentei ordonanțe de urgență sunt
aplicabile și în cazul acțiunilor în curs de judecată,
persoana îndreptățită putând alege calea acestei ordonanțe
de urgență, renunțând la judecarea cauzei sau solicitând
suspendarea cauzei.
Art. 7. — (1) Sub sancțiunea nulității absolute, până la
soluționarea procedurilor administrative și, după caz,
judiciare, prevăzute de prezenta ordonanță de urgență, este
interzisă înstrăinarea, schimbarea destinației, ipotecarea sau
grevarea sub orice formă a imobilelor pentru care au fost
depuse cereri de retrocedare în condițiile prezentei
ordonanțe de urgență.
(2) Solicitanților le revine obligația de a înștiința în scris
deținătorul actual despre existența cererilor de retrocedare
depuse în condițiile prezentei ordonanțe de urgență.
Art. 8. — (1) Proprietarii care vor redobândi dreptul de
proprietate asupra imobilelor în temeiul prezentei ordonanțe
de urgență vor încheia cu deținătorii actuali ai acestor
imobile un protocol de predare-preluare, în mod obligatoriu,
în termen de 60 de zile de la data rămânerii definitive a
deciziei Comisiei speciale de retrocedare sau, după caz, a
unității deținătoare prevăzute la art. 2, termen după care,
dacă protocolul nu a fost semnat, se va încheia în
prezența executorului judecătoresc un proces-verbal de
constatare unilaterală a preluării imobilului.
(2) Proprietarii vor intra în posesia bunurilor imobile
solicitate în termen de cel mult 5 ani de la redobândirea
dreptului de proprietate, în cazul imobilelor prevăzute la
art. 1 alin. (10) și la art. 5 alin. (2) și (3).
Art. 9. — (1) Nerespectarea obligațiilor prevăzute de
prezenta ordonanță de urgență atrage răspunderea
contravențională a instituției sau, după caz, a
conducătorului instituției căreia îi incumbă respectarea
acestor obligații.

MONITORUL OFICIAL AL ROMÂNIEI, PARTEA I, Nr. 797/1.IX.2005
(2) Constituie contravenții următoarele fapte:
a) nerespectarea obligației prevăzute la art. 1 alin. (7);
b) nerespectarea obligației prevăzute la art. 1 alin. (11);
c) nerespectarea obligației prevăzute la art. 2 alin. (2)
de către unitatea deținătoare;
d) necomunicarea sau comunicarea în mod eronat a
informațiilor solicitate potrivit art. 3 alin. (8) și (9);
e) nerespectarea obligației prevăzute la art. 8 alin. (1);
f) încălcarea interdicției de înstrăinare prevăzute la
art. 7 alin. (1).
(3) Faptele prevăzute la alin. (2) lit. a)—e) se
sancționează cu amendă de la 500 lei (RON) la 5.000 lei (RON).
(4) Fapta prevăzută la alin. (2) lit. f) se sancționează cu
amendă de la 10.000 lei (RON) la 100.000 lei (RON).
(5) Neîncheierea de către deținătorul actual a
protocolului de predare-preluare, potrivit art. 8 alin. (1),
atrage obligația acestuia de a plăti noului proprietar o
sumă, calculată pe zi de întârziere, reprezentând
contravaloarea lipsei de folosință a imobilului.
Art. 10. — (1) Constatarea contravențiilor prevăzute la
art. 9 alin. (2) și aplicarea sancțiunilor în ceea ce privește
ministerele, prefecturile, unitățile deținătoare prevăzute la
art. 2 se fac de către Autoritatea Națională pentru
Restituirea Proprietăților, prin corpul de control al acesteia.
(2) În cazul autorităților administrației publice locale
situate pe raza teritorială a județului, respectiv a
municipiului București, constatarea contravențiilor revine
prefectului județului, respectiv prefectului municipiului
București, iar aplicarea sancțiunilor revine Autorității
Naționale pentru Restituirea Proprietăților.
(3) Activitatea prefectului județului, respectiv a prefectului
municipiului București, prevăzută la alin. (2) este supusă
controlului Autorității Naționale pentru Restituirea
Proprietăților, prin corpul de control al acesteia. În măsura
în care acesta constată neîndeplinirea sau îndeplinirea
necorespunzătoare a acestor obligații, va propune ministrului
administrației și internelor măsuri corespunzătoare.
Art. 11. — Dispozițiile art. 9 și 10 se vor completa cu
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 12. — Pentru aplicarea unitară a prezentei
ordonanțe de urgență
Guvernul va emite norme
metodologice în termen de 60 de zile de la data publicării
legii de aprobare a acesteia în Monitorul Oficial al
României, Partea I.
Art. 13. — Prezenta ordonanță de urgență intră în
vigoare în termen de 60 de zile de la data publicării în
Monitorul Oficial al României, Partea I.
N O T Ă . Reproducem mai jos alin. (5) al art. VI din
titlul II din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, precum și
pentru stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care

*) În urma renumerotării, art. 1 alin. (5) a devenit art. 1 alin. (9).
**) În urma renumerotării, art. 41 alin. (2) a devenit art. 6 alin. (2).

7

au aparținut cultelor religioase din România, aprobată cu
modificări și completări prin Legea nr. 501/2002, precum și
art. II, III, IV și VI din titlul II din Legea nr. 247/2005
privind reforma în domeniile proprietății și justiției, precum
și unele măsuri adiacente, care nu sunt încorporate în
textul republicat al Ordonanței de urgență a Guvernului
nr. 94/2000:
— Art. VI alin. (5) din titlul II din Ordonanța de urgență a
Guvernului nr. 184/2002:
î(5) Cererile sau acțiunile în justiție, precum și
transcrierea sau intabularea titlurilor de proprietate, legate
de aplicarea prevederilor Ordonanței de urgență a
Guvernului nr. 94/2000, aprobată cu modificări și completări
prin Legea nr. 501/2002, și ale prezentei ordonanțe de
urgență, sunt scutite de taxe de timbru.“
— Art. II, III, IV și VI din titlul II din Legea nr. 247/2005:
îArt. II. — Termenul de depunere a cererilor de
retrocedare a imobilelor aparținând cultelor religioase,
prevăzut la art. 1 alin. (5)*) din Ordonanța de urgență a
Guvernului nr. 94/2000, aprobată cu modificări și completări
prin Legea nr. 501/2002, cu modificările ulterioare, este de
6 luni de la data intrării în vigoare a prezentei legi.
Art. III. — Prin derogare de la dreptul comun, indiferent
de cauza de nulitate, dreptul la acțiune prevăzut la art. 41
alin. (2)**) din Ordonanța de urgență a Guvernului
nr. 94/2000, aprobată cu modificări și completări prin
Legea nr. 501/2002, cu modificările și completările
ulterioare, se prescrie în termen de 6 luni de la data
intrării în vigoare a prezentei legi.
Art. IV. — (1) Cererile de retrocedare având ca obiect
terenuri situate în extravilanul localităților la data preluării
abuzive, precum și construcții de orice fel, situate în
extravilanul localităților, aparținând exploatațiilor agricole și
care au fost trecute în proprietatea statului, construcții de
pe terenurile forestiere, care au făcut parte din exploatația
forestieră la data trecerii în proprietatea statului, se vor
înainta de către Comisia specială de retrocedare, în
vederea soluționării, în termen de 60 de zile, comisiilor
comunale, orășenești și municipale constituite potrivit Legii
fondului funciar nr. 18/1991, republicată, cu modificările și
completările ulterioare, și Legii nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
cu modificările și completările ulterioare.
(2) Termenul de 60 de zile prevăzut la alin. (1) curge
de la data la care Comisia specială de retrocedare
primește situația juridică din care reiese că imobilul
respectiv era sau este situat în extravilan.
............................................................................................
Art. VI. — Pe data intrării în vigoare a prezentei legi se
abrogă art. VI alin. (1)—(4) din Ordonanța de urgență a
Guvernului nr. 184/2002, publicată în Monitorul Oficial al
României, Partea I, nr. 929 din 18 decembrie 2002,
aprobată cu modificări prin Legea nr. 48/2004, publicată în
Monitorul Oficial al României, Partea I, nr. 262 din
25 martie 2004.“

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A. în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 797/1.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047822]
ISSN 1453—4495

