Anul 173 (XVII) — Nr. 1.032

PARTEA

I

LEGI, DECRETE, HOTĂRÂRI ȘI ALTE ACTE

Luni, 21 noiembrie 2005

SUMAR

Nr.

Pagina

2–4

ORDONANȚE ȘI HOTĂRÂRI
ALE GUVERNULUI ROMÂNIEI
151. — Ordonanță de urgență pentru aderarea
României la Convenția privind simplificarea
formalităților în comerțul cu mărfuri, adoptată la
Interlaken la 20 mai 1987........................................
1.086. — Hotărâre privind modificarea Hotărârii
Guvernului nr. 1.505/2004 pentru aprobarea Listei
cuprinzând 345 de obiective de investiții din cadrul

Pagina
programului î38.000 de locuințe pentru tineri,
destinate închirierii“, derulat prin intermediul
Agenției Naționale pentru Locuințe ..........................

DECIZII ALE CURȚII CONSTITUȚIONALE
Decizia nr. 485 din 29 septembrie 2005 referitoare la
excepția de neconstituționalitate a dispozițiilor
art. 69.1 din Regulamentul de transport pe căile
ferate din România, aprobat prin Ordonanța
Guvernului nr. 7/2005 ...............................................

Nr.

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
43. — Ordin al președintelui Autorității Naționale de
Reglementare în Domeniul Energiei privind
modificarea și completarea Regulamentului de
calificare a producției prioritare de energie
electrică, aprobat prin Ordinul președintelui
Autorității Naționale de Reglementare în Domeniul
Energiei nr. 33/2004 .................................................
1.924. — Ordin al ministrului transporturilor, construcțiilor
și turismului privind emiterea permiselor de acces
în zonele cu acces limitat și în cele cu acces
limitat securizate din cadrul aeroporturilor civile

5–6

6–7

7–8

2

MONITORUL OFICIAL AL ROMÂNIEI, PARTEA I, Nr. 1.032/21.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 485
din 29 septembrie 2005

referitoare la excepția de neconstituționalitate a dispozițiilor art. 69.1
din Regulamentul de transport pe căile ferate din România,
aprobat prin Ordonanța Guvernului nr. 7/2005
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 69.1 din Regulamentul de transport pe
căile ferate din România, aprobat prin Ordonanța
Guvernului nr. 7/2005, excepție ridicată de Societatea
Comercială îTermoelectrica“ — S.A. din București în
Dosarul nr. 79/2005 al Tribunalului București — Secția
a VI-a comercială.
La apelul nominal lipsesc părțile, față de care procedura
de citare este legal îndeplinită.
La dosarul cauzei Societatea Națională de Transport
Feroviar de Marfă îC.F.R. Marfă“ — S.A. a depus concluzii
scrise prin care solicită respingerea excepției de
neconstituționalitate.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, apreciind că
se impune menținerea jurisprudenței Curții Constituționale în
materie.
C U R T E A,

având în vedere actele și lucrările dosarului, reține
următoarele:
Prin Încheierea din 1 aprilie 2005, pronunțată în Dosarul
nr. 79/2005, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 1 din Ordonanța
Guvernului nr. 41/1997 privind aprobarea Regulamentului
de transport pe căile ferate din România și ale art. 1 din
Ordonanța Guvernului nr. 7/2005 pentru aprobarea
Regulamentului de transport pe căile ferate din România,
excepție ridicată de Societatea Comercială îTermoelectrica“ —
S.A. din București într-o cauză având ca obiect o acțiune
comercială în pretenții.
În motivarea excepției de neconstituționalitate autorul
acesteia susține că sunt neconstituționale dispozițiile art. 1
din Ordonanța Guvernului nr. 41/1997 privind aprobarea
Regulamentului de transport pe căile ferate din România și

cele ale art. 1 din Ordonanța Guvernului nr. 7/2005 pentru
aprobarea Regulamentului de transport pe căile ferate din
România. Astfel, prevederile art. 93.1 (respectiv art. 69.1),
coroborate cu ale art. 87.1 (respectiv art. 65.1) și art. 87.2
(respectiv art. 65.2), din regulamentele menționate sunt
contrare prevederilor art. 16 alin. (1) și (2) și ale art. 44
alin. (2) teza întâi din Constituție deoarece creează un
privilegiu nepermis operatorului de transport feroviar,
întrucât îtermenul de prescripție a dreptului la acțiune al
căii ferate este de 3 ani, în timp ce termenul de prescripție
a dreptului la acțiune al celorlalte părți împotriva căii ferate
este de 1 an“. De asemenea, autorul excepției apreciază
că sunt încălcate și dispozițiile art. 7 din Declarația
Universală a Drepturilor Omului și ale art. 26 din Pactul
internațional privind drepturile civile și politice ale omului.
Autorul excepției susține că îinstanța supremă din
România a pronunțat de-a lungul timpului hotărâri
contradictorii în privința termenului de prescripție a dreptului
la acțiune izvorând din contractul de transport“.
De asemenea arată că prin Decizia Curții Constituționale
nr. 1 din data de 8 februarie 1994 s-a statuat că îliberul
acces la justiție se realizează numai în respectul egalității
cetățenilor în fața legii și a autorităților publice, astfel încât
orice excludere care ar avea semnificația încălcării egalității
de tratament juridic este neconstituțională“. Pentru aceste
motive atât reclamanta, cât și pârâta, care sunt persoane
juridice de drept privat român, trebuie să se bucure de o
protecție egală din partea legii și sub aspectul termenului
special de prescripție a dreptului la acțiune. Totodată, în
conformitate cu principiul simetriei obligațiilor și din rațiuni
de egalitate de tratament juridic, termenul special de
prescripție a dreptului la acțiune de un an, izvorât din
contractul de transport, trebuie să fie aplicabil și acțiunilor
căii ferate contra expeditorului/destinatarului/beneficiarului.
Tribunalul București — Secția a VI-a comercială
apreciază că excepția de neconstituționalitate este
întemeiată, deoarece tratamentul diferențiat ce rezultă din
termenele diferite de prescriere a dreptului la acțiune
creează un regim privilegiat uneia dintre părți.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens arată că principiul
egalității nu este incident în cauză, întrucât, așa cum s-a
statuat prin Decizia Curții Constituționale nr. 136 din 3 mai

MONITORUL OFICIAL AL ROMÂNIEI, PARTEA I, Nr. 1.032/21.XI.2005
2001, acest principiu se aplică numai cetățenilor aflați în
situații identice.
Regulamentul de transport pe căile ferate din România
conține norme cu privire la efectuarea transportului pe căile
ferate române de către toți operatorii de transport feroviar
public, care trebuie să-și îndeplinească, în mod egal, fără
nici o discriminare sau vreun privilegiu, toate obligațiile ce
le revin din contractul de transport pe liniile publice, în
vederea realizării transportului în condiții de celeritate,
siguranță și securitate.
Prin textele de lege criticate s-a avut în vedere
reglementarea uniformă a condițiilor ce trebuie îndeplinite
pentru realizarea corespunzătoare a transportului feroviar,
asigurându-se astfel și posibilitatea realizării — în condiții
egale — a drepturilor beneficiarilor transportului.
Termenul de prescripție de un an pentru acțiunile
introduse de operatorul de transport feroviar a fost stabilit
de legiuitor în mod obiectiv, ținându-se seama de specificul
activității de transport pe calea ferată și al obligațiilor
operatorilor feroviari, ca și de obiectul acțiunilor ce pot fi
introduse împotriva acestora, fără a se aduce atingere
textelor constituționale invocate de autorul excepției.
De altfel, și în Codul comercial legiuitorul a stabilit
termene speciale pentru acțiunile îcontra cărăușilor“, de
6 luni și de un an, ținând cont și de specificul
transportului.
Mai mult, termenul de un an în care se prescrie
acțiunea împotriva transportatorului pe calea ferată a fost
stabilit în acord cu prevederile Convenției pentru
transporturile internaționale (1980), semnată la Berna, și cu
prevederile art. 48 (fostul art. 58) din Regulile uniforme
privind Contractul de transport internațional feroviar al
mărfurilor CIM, apendice B la Convenție, la care România
a aderat prin Decretul nr. 100/1983, cu amendamentele
ulterioare.
Avocatul Poporului apreciază că excepția de neconstituționalitate a dispozițiilor art. 1 din Ordonanța Guvernului
nr. 41/1997 privind aprobarea Regulamentului de transport
pe căile ferate din România este inadmisibilă, întrucât
acest text de lege a fost abrogat expres prin dispozițiile
art. 3 din Ordonanța Guvernului nr. 7/2005.
Cât privește excepția de neconstituționalitate a
dispozițiilor art. 1 din Ordonanța Guvernului nr. 7/2005,
apreciază că aceasta este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile

3

art. 1 din Ordonanța Guvernului nr. 41/1997 privind
aprobarea Regulamentului de transport pe căile ferate din
România, publicată în Monitorul Oficial al României, Partea I,
nr. 220 din 29 august 1997, și cele ale art. 1 din
Ordonanța Guvernului nr. 7/2005 pentru aprobarea
Regulamentului de transport pe căile ferate din România,
publicată în Monitorul Oficial al României, Partea I, nr. 101
din 31 ianuarie 2005.
În realitate, astfel cum rezultă din motivarea excepției,
autorul acesteia contestă constituționalitatea dispozițiilor
art. 93.1 din Regulamentul de transport pe căile ferate din
România, astfel cum a fost aprobat prin Ordonanța
Guvernului nr. 41/1997, și a dispozițiilor art. 69.1 din
Regulamentul de transport pe căile ferate din România,
aprobat prin Ordonanța Guvernului nr. 7/2005.
Anterior sesizării Curții Constituționale, Ordonanța
Guvernului nr. 41/1997 a fost abrogată prin dispozițiile
art. 3 din Ordonanța Guvernului nr. 7/2005 pentru
aprobarea Regulamentului de transport pe căile ferate din
România. Curtea reține însă că soluția legislativă inițială,
cuprinsă în art. 93.1 din regulament, a fost conservată și
preluată de dispozițiile art. 69.1 din regulamentul aprobat
prin această din urmă ordonanță. În consecință, potrivit
jurisprudenței sale, prin prezenta decizie Curtea urmează a
se pronunța cu privire la constituționalitatea acestui text
legal, care are următorul cuprins:
— Art. 69.1: îAcțiunea izvorâtă din contractul de transport
se prescrie în termen de un an.“
În susținerea excepției sunt invocate prevederile art. 16
alin. (1) și (2), art. 21 alin. (1)—(3) și ale art. 44 alin. (2)
teza întâi din Constituție.
Acestea au următorul cuprins:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“
Cu aceeași finalitate mai sunt invocate și prevederile
art. 7 teza întâi din Declarația Universală a Drepturilor
Omului, ale art. 26 teza întâi din Pactul internațional privind
drepturile civile și politice ale omului, ratificat prin Decretul
nr. 212/1974, publicat în Buletinul Oficial, Partea I, nr. 146
din 20 noiembrie 1974, și ale art. 58 pct. 1 teza întâi din
apendicele B la Convenția cu privire la transporturile
internaționale feroviare din 9 mai 1980, ratificată prin
Decretul nr. 100/1983, publicat în Buletinul Oficial, Partea I,
nr. 23 din 1 aprilie 1983.
Textele menționate au următorul cuprins:
— Art. 7 teza întâi din Declarația Universală a
Drepturilor Omului: îToți oamenii sunt egali în fața legii și au,
fără nici o deosebire, dreptul la o egală protecție a legii.“;
— Art. 26 teza întâi din Pactul internațional privind
drepturile civile și politice ale omului: îToate persoanele sunt
egale în fața legii și au, fără discriminare, dreptul la o ocrotire
egală din partea legii.“;

4

MONITORUL OFICIAL AL ROMÂNIEI, PARTEA I, Nr. 1.032/21.XI.2005

— Art. 58 pct. 1 teza întâi din apendicele B la
Convenția cu privire la transporturile internaționale feroviare:
îAcțiunea izvorâtă din contractul de transport se prescrie prin
trecerea unui an.“
Asupra acestei excepții Curtea s-a mai pronunțat în
precedent prin Decizia nr. 326 din 14 iunie 2005, publicată
în Monitorul Oficial al României, Partea I, nr. 762 din
22 august 2005, respingând excepția invocată.
În motivarea soluției s-a reținut în esență că
reglementarea legală criticată nu conține nici o dispoziție
care să contravină textelor de referință invocate.
Împrejurarea că Înalta Curte de Casație și Justiție a
reținut, pe cale de interpretare, în procesul de aplicare a
normei juridice la speță, că termenul de prescripție de un
an, prevăzut de textul de lege criticat, se referă exclusiv la
dreptul la acțiune al beneficiarului, în vreme ce același
drept avându-l titular pe cărăuș, respectiv căile ferate,
este supus termenului de prescripție de drept comun de
3 ani, nu impune și nici nu justifică concluzia desprinsă
de autorul excepției, în sensul calificării ca neconstituțională a reglementării deduse controlului. Starea de
neconstituționalitate constituie, prin definiție, o stare
organică a unei norme legale, neputând fi dedusă din
semnificația atribuită acesteia de o instanță în procesul de
îrostire a dreptului“, domeniu în care are o competență
proprie și exclusivă, în afara competenței Curții. Așa fiind,
chiar dacă, prin ipoteză, interpretarea judiciară este
susceptibilă de rezerve și de natură să confere normei o
semnificație evident neconstituțională, Curtea nu este
abilitată, de lege lata, să constate, pe această bază,
neconstituționalitatea normei legale astfel interpretate, ceea
ce ar avea semnificația unei cenzuri a actului de judecată.
Dispozițiile art. 69.1 din Regulamentul de transport pe
căile ferate din România, aprobat prin Ordonanța Guvernului
nr. 7/2005, nu încalcă prevederile art. 21 alin. (1)—(3) din
Constituție, întrucât instituirea anumitor condiții de
admisibilitate a acțiunilor în justiție nu constituie o încălcare
a accesului liber la justiție și nici a dreptului la un proces
echitabil. În acest sens, prin Decizia Plenului Curții
Constituționale nr. 1 din 8 februarie 1994, publicată în
Monitorul Oficial al României, Partea I, nr. 69 din
16 martie 1994, s-a statuat că judecătorul î«spune dreptul»

[...], dar numai în formele și în condițiile procedurale
instituite de lege. Pe cale de consecință, legiuitorul poate
institui, în considerarea unor situații deosebite, reguli
speciale de procedură, ca și modalitățile de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de
a utiliza aceste proceduri, în formele și în modalitățile
instituite de lege“.
În același sens, în jurisprudența Curții Europene a
Drepturilor Omului s-a statuat că accesul liber la justiție nu
este absolut, îci este un drept ce poate fi supus unor
limitări aduse implicit, cu excepția restrângerilor care aduc
atingere chiar substanței dreptului“, așa cum rezultă din
hotărârile adoptate în cauzele Golder împotriva Regatului
Unit, 1975, Tolstoy Miloslavsky împotriva Regatului Unit,
1995, Stubbings și alții împotriva Regatului Unit, 1996,
precum și Z. și alții împotriva Regatului Unit, 2001.
Așa fiind, nu se poate susține că instituirea unor
termene de prescripție ar constitui o îngrădire a accesului
liber la justiție, sens în care Curtea s-a mai pronunțat prin
Decizia nr. 427 din 18 noiembrie 2003, publicată în
Monitorul Oficial al României, Partea I, nr. 868 din
5 decembrie 2003. În considerentele acesteia se arată că
îinstituția prescripției, în general, și termenele în raport cu
care își produce efectele nu pot fi considerate de natură
să îngrădească accesul liber la justiție, finalitatea lor fiind,
dimpotrivă, de a-l facilita, prin asigurarea unui climat de
ordine, indispensabil exercitării în condiții optime a acestui
drept constituțional, prevenindu-se eventualele abuzuri și
limitându-se efectele perturbatoare asupra stabilității și
securității raporturilor juridice civile“. În cauză, de altfel,
Curtea observă că instituirea termenului de prescripție
special de un an se impune datorită specificului drepturilor,
obligațiilor și răspunderilor ce revin administratorului și
gestionarilor infrastructurii feroviare, operatorilor de transport
feroviar, precum și beneficiarilor transporturilor efectuate pe
căile ferate din România.
Întrucât nu au intervenit elemente noi de natură să
impună reconsiderarea jurisprudenței Curții Constituționale,
atât soluția, cât și considerentele cuprinse în decizia
menționată își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 69.1 din Regulamentul de transport pe căile ferate
din România, aprobat prin Ordonanța Guvernului nr. 7/2005, excepție ridicată de Societatea Comercială îTermoelectrica“ —
S.A. din București în Dosarul nr. 79/2005 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 1.032/21.XI.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru aderarea României la Convenția privind simplificarea formalităților
în comerțul cu mărfuri, adoptată la Interlaken la 20 mai 1987
Având în vedere obligația asumată de România în cadrul capitolului de negocieri 25 îUniunea vamală“, privind
aderarea României la Convenția privind simplificarea formalităților în comerțul cu mărfuri,
ținând cont de faptul că, în conformitate cu prevederile art. 11 bis din Convenția privind simplificarea formalităților în
comerțul cu mărfuri, adoptată la Interlaken la 20 mai 1987, aderarea devine efectivă în prima zi a celei de-a doua luni
următoare depunerii instrumentului de aderare,
luând în considerare faptul că România a fost invitată la 4 octombrie 2005 să devină parte contractantă a acestei
convenții, prin Decizia nr. 1/2005 a Comisiei mixte CE-AELS, publicată în Jurnalul Oficial al Uniunii Europene nr. L 269
din 14 octombrie 2005, începând cu data de 1 ianuarie 2006,
aceste elemente determină necesitatea ca România să adere la Convenția privind simplificarea formalităților în
comerțul cu mărfuri până la data de 30 noiembrie 2005,
având în vedere dispozițiile art. 21 alin. (1) și (2) din Legea nr. 590/2003 privind tratatele,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — România aderă la Convenția*) privind
simplificarea formalităților în comerțul cu mărfuri, adoptată
la Interlaken la 20 mai 1987, cu amendamentele ulterioare,
astfel cum a fost modificată ultima dată la 20 decembrie 2000

prin Decizia nr. 1/2000 a Comisiei mixte CE-AELS privind
simplificarea formalităților în comerțul cu mărfuri, publicată
în Jurnalul Oficial al Uniunii Europene nr. L 9 din
12 ianuarie 2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu
p. Ministrul afacerilor externe,
Anton Niculescu,
secretar de stat
Ministrul administrației și internelor,
Vasile Blaga
Ministrul economiei și comerțului,
Codruț Ioan Șereș
Ministrul transporturilor, construcțiilor și turismului,
Gheorghe Dobre

București, 10 noiembrie 2005.
Nr. 151.

*) Convenția se publică ulterior în Monitorul Oficial al României, Partea I, nr. 1.032 bis în afara abonamentului, care se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
privind modificarea Hotărârii Guvernului nr. 1.505/2004 pentru aprobarea Listei cuprinzând 345 de
obiective de investiții din cadrul programului î38.000 de locuințe pentru tineri, destinate
închirierii“, derulat prin intermediul Agenției Naționale pentru Locuințe
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 1.505/2004
pentru aprobarea Listei cuprinzând 345 de obiective de
investiții din cadrul programului î38.000 de locuințe pentru
tineri, destinate închirierii“, derulat prin intermediul Agenției
Naționale pentru Locuințe, publicată în Monitorul Oficial al
României, Partea I, nr. 867 din 23 septembrie 2004, se
modifică după cum urmează:

1. Poziția nr. 112 din anexa nr. 1 îLista cuprinzând 345
de obiective de investiții din cadrul programului «38.000 de
locuințe pentru tineri, destinate închirierii» derulat prin
intermediul Agenției Naționale pentru Locuințe“ va avea
următorul cuprins:

6

MONITORUL OFICIAL AL ROMÂNIEI, PARTEA I, Nr. 1.032/21.XI.2005
Nr.
crt.

Nr. unit.
locative

Obiectiv de investiții

î112. Locuințe pentru tineri, destinate închirierii, în județul Covasna,
municipiul Sfântu Gheorghe, Zona Simeria, bl. 1S, 2S, 3S
2. Poziția nr. 215 din anexa nr. 1 îLista cuprinzând 345 de
obiective de investiții din cadrul programului «38.000 de locuințe
Nr.
crt.

pentru tineri, destinate închirierii» derulat prin intermediul
Agenției Naționale pentru Locuințe“ va avea următorul cuprins:
Nr. unit.
locative

Obiectiv de investiții

î215. Locuințe pentru tineri, destinate închirierii, în județul Neamț,
municipiul Roman, Ansamblul Ștefan cel Mare, bl. M˝8, sc. C
3. Anexa nr. 2/70 se înlocuiește cu anexa nr. 1/1*) care
face parte integrantă din prezenta hotărâre.
4. Anexa nr. 2/112 se înlocuiește cu anexa nr. 1/2*) care
face parte integrantă din prezenta hotărâre.

39“

31“

5. Anexa nr. 2/215 se înlocuiește cu anexa nr. 1/3*) care
face parte integrantă din prezenta hotărâre.
6. Anexele nr. 2/334—2/345 se înlocuiesc cu anexele
nr. 1/4—1/15*) care fac parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 15 septembrie 2005.
Nr. 1.086.
*) Anexele nu se publică, fiind clasificate potrivit legii.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea și completarea Regulamentului de calificare a producției prioritare
de energie electrică, aprobat prin Ordinul președintelui Autorității Naționale de Reglementare
în Domeniul Energiei nr. 33/2004
În temeiul art. 2 lit. c), al art. 9 alin. (2), (6) și (7), al art. 11 alin. (1) și alin. (2) lit. a), i) și o) din Legea
energiei electrice nr. 318/2003, al art. II din Hotărârea Guvernului nr. 958/2005 pentru modificarea Hotărârii Guvernului
nr. 443/2003 privind promovarea producției de energie electrică din surse regenerabile de energie și pentru modificarea și
completarea Hotărârii Guvernului nr. 1.892/2004 pentru stabilirea sistemului de promovare a producerii energiei electrice
din surse regenerabile de energie,
având în vedere referatul de aprobare întocmit de Departamentul funcționare și dezvoltare piață de energie și
Procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 2 noiembrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Regulamentul de calificare a producției
prioritare de energie electrică, aprobat prin Ordinul

președintelui Autorității Naționale de Reglementare în
Domeniul Energiei nr. 33/2004, publicat în Monitorul Oficial

MONITORUL OFICIAL AL ROMÂNIEI, PARTEA I, Nr. 1.032/21.XI.2005
al României,

Partea I, nr. 1.192 din 14 decembrie 2004,

se completează și se modifică în conformitate cu
prevederile din anexa*) care face parte integrantă din
prezentul ordin.

7

Art. 2. — Departamentele și direcțiile de specialitate din
cadrul Autorității Naționale de Reglementare în Domeniul
Energiei vor urmări respectarea prevederilor prezentului ordin.
Art. 3. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 15 noiembrie 2005.
Nr. 43.
*) Anexa se publică în format electronic pe pagina de web a Autorității Naționale de Reglementare în Domeniul Energiei, www.anre.ro.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind emiterea permiselor de acces în zonele cu acces limitat
și în cele cu acces limitat securizate din cadrul aeroporturilor civile
Având în vedere prevederile Hotărârii Guvernului nr. 443/2005 pentru aprobarea Programului național de securitate
aeronautică,
în temeiul art. 4 lit. i) din Ordonanța Guvernului nr. 29/1997 privind Codul aerian, republicată, precum și al art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor
și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — (1) Ministerul Transporturilor, Construcțiilor și
Turismului emite și gestionează permise de acces în
zonele cu acces limitat și în cele cu acces limitat
securizate din cadrul aeroporturilor civile numai pentru
personalul cu atribuții de inspecție și control în domeniul
securității aeronautice din cadrul Direcției generale aviație
civilă, denumită în continuare D.G.Av.C.
(2) Modelul permiselor de acces prevăzute la alin. (1)
se pune la dispoziția aeroporturilor civile de către
D.G.Av.C.
(3) Permisele de acces emise de Ministerul
Transporturilor, Construcțiilor și Turismului vor conține
elemente de secretizare.
(4) Elementele de secretizare prevăzute la alin. (3) se
comunică administratorilor aeroporturilor civile împreună cu
lista deținătorilor acestor permise și au caracter de secret
de serviciu.
(5) Administratorii aeroporturilor civile au obligația să
furnizeze informațiile prevăzute la alin. (4) tuturor
persoanelor cu atribuții de control acces în facilitățile proprii
sau ale operatorilor economici și instituțiilor care desfășoară
activități în perimetrul aeroportului, cu respectarea
prevederilor legale privind informațiile clasificate.
Art. 2. — (1) Utilizarea permiselor de acces se va face
doar în scopul desfășurării activităților de inspecție și
control din domeniul securității aeronautice, cu respectarea
reglementărilor legale în vigoare.
(2) Administratorii aeroporturilor civile, operatorii
economici și instituțiile care desfășoară activități în

perimetrul aeroportului vor dispune măsuri pentru asigurarea
accesului în facilitățile proprii, fără restricții, pentru
personalul D.G.Av.C, deținător al permiselor de acces, în
vederea efectuării inspecțiilor sau controalelor din domeniul
securității aeronautice.
Art. 3. — (1) Se deleagă administratorilor aeroporturilor
civile competența emiterii permiselor de acces în zonele cu
acces limitat și în cele cu acces limitat securizate, stabilite
în perimetrul infrastructurilor pe care le administrează,
pentru următoarele categorii de personal:
a) personalul ambasadelor și al organizațiilor
internaționale, desemnat să îndeplinească misiuni de
curierat diplomatic în conformitate cu Convenția de la Viena
privind relațiile diplomatice (1961);
b) personalul cu atribuții de inspecție și control al
instituțiilor guvernamentale cu responsabilități în domeniul
securității aeronautice, precum și pentru personalul cu
atribuții de control al organismelor tehnice specializate,
cărora Ministerul Transporturilor, Construcțiilor și Turismului
le-a delegal competențe.
(2) Permisele de acces pentru personalul prevăzut la
alin. (1) lit. a) se emit cu avizul Ministerului Afacerilor
Externe și asigură accesul în zonele cu acces limitat și în
cele cu acces limitat securizate ale aeroporturilor civile, în
scopul primirii/predării corespondenței diplomatice.
Art. 4. — (1) Permisele de acces prevăzute la art. 3 se
eliberează contra cost.
(2) Tariful de emitere al permiselor de acces se
stabilește de instituția emitentă, în așa fel încât să acopere

8

MONITORUL OFICIAL AL ROMÂNIEI, PARTEA I, Nr. 1.032/21.XI.2005

costurile legate de emiterea lor, pe principiul nonprofit, și
se aplică în mod nediscriminatoriu pentru toți beneficiarii.
Art. 5. — Emiterea și gestionarea permiselor de acces
prevăzute la art. 3 se vor face cu respectarea
instrucțiunilor privind emiterea și gestionarea permiselor de
acces, elaborate de D.G.Av.C. în termen de 60 de zile de
la data intrării în vigoare a prezentului ordin.
Art. 6. — D.G.Av.C. și administratorii aeroporturilor civile
vor duce la îndeplinire prevederile prezentului ordin.
Art. 7. — (1) Prezentul ordin se publică în Monitorul
Oficial al României, Partea I, și intră în vigoare la 30 de
zile de la publicare.
(2) La data intrării în vigoare a prezentului ordin,
Ordinul ministrului transporturilor, construcțiilor și turismului

nr. 1.305/2004 pentru aprobarea Reglementării Aeronautice
Civile Române — RACR—AUAC — Accesul în unitățile de
aviație civilă, ediția 1/2004, publicat în Monitorul Oficial al
României, Partea I, nr. 750 din 18 august 2004, se
abrogă.
(3) Permisele de acces emise de D.G.Av.C. în baza
Ordinului ministrului transporturilor, construcțiilor și turismului
nr. 1.305/2004 până la data intrării în vigoare a prezentului
ordin își păstrează valabilitatea după cum urmează:
a) permisele tip îS“ și îI“ rămân valabile până la data
expirării lor;
b) permisele tip îG“ rămân valabile până la data
expirării lor, dar nu mai târziu de 90 de zile de la data
intrării în vigoare a prezentului ordin.

Ministrul transporturilor, construcțiilor și turismului,
Gheorghe Dobre
București, 7 noiembrie 2005.
Nr. 1.924.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.032/21.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064447]
ISSN 1453—4495

