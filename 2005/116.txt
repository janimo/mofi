Anul 173 (XVII) — Nr. 116

PARTEA

I

LEGI, DECRETE, HOTĂRÂRI ȘI ALTE ACTE

Vineri, 4 februarie 2005

SUMAR
Nr.

Pagina
HOTĂRÂRI ALE SENATULUI

4.

1

ORDONANȚE ALE GUVERNULUI ROMÂNIEI
3.

— Ordonanță de urgență pentru modificarea
și completarea Legii nr. 115/1999 privind responsabilitatea ministerială ...............................................

HOTĂRÂRI

Pagina

ACTE ALE CURȚII CONSTITUȚIONALE
— Hotărâre pentru adoptarea Regulamentului de
organizare și funcționare a Curții Constituționale...
ACTE ALE BĂNCII NAȚIONALE A ROMÂNIEI
5.
— Circulară privind nivelul ratei dobânzii de
referință a Băncii Naționale a României, valabil în
luna februarie 2005...................................................
´
Raportul Consiliului Concurenței privind ajutoarele de stat
acordate în România în perioada 2001—2003*)
2.

— Hotărâre privind validarea unui mandat de
senator .......................................................................

Nr.

2

ALE

3–8

8

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui mandat de senator
În temeiul prevederilor art. 70 alin. (1) din Constituția României, republicată, ale art. 91 alin. (10) din Legea
nr. 373/2004 pentru alegerea Camerei Deputaților și a Senatului, ale art. 2 și 3 din Legea nr. 115/1996 pentru declararea
și controlul averii demnitarilor, magistraților, a unor persoane cu funcții de conducere și de control și a funcționarilor
publici, cu modificările și completările ulterioare, ale Legii nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor publice și în mediul de afaceri, prevenirea și sancționarea
corupției, cu modificările și completările ulterioare, precum și ale art. 11 și ale art. 179 din Regulamentul Senatului,
republicat, cu modificările și completările ulterioare,
Senatul adoptă prezenta hotărâre.
Articol unic. — Se validează mandatul de senator
al domnului Toma Ion — Grupul parlamentar al
Partidului Social Democrat, în Circumscripția

electorală nr. 30 Olt, mandat rămas vacant ca
urmare a demisiei domnului senator Steriu Valeriu
Andrei.

Această hotărâre a fost adoptată de Senat în ședința din 3 februarie 2005, cu respectarea prevederilor art. 76 alin. (2) din
Constituția României, republicată.
p. PREȘEDINTELE SENATULUI,

RADU MIRCEA BERCEANU
București, 3 februarie 2005.
Nr. 4.
*) Raportul va fi publicat ulterior în Monitorul Oficial al României, Partea I, nr. 116 bis în afara abonamentului, care se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 116/4.II.2005

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 115/1999 privind responsabilitatea ministerială
Având în vedere constatările Raportului de țară al Comisiei Europene pe anul 2004 pentru România, care
menționează că nu s-a dat curs încă recomandării de eliminare a imunității penale a foștilor miniștri, dar că autoritățile
române sunt decise să o elimine până în ianuarie 2005, angajament ce justifică situația extraordinară a cărei
reglementare nu poate fi amânată,
ținând seama de Recomandarea XII cuprinsă în Raportul Grupului de State împotriva Corupției al Consiliului
Europei (GRECO), adoptat la Plenara din 28 iunie — 2 iulie 2004, care recomandă României ca legislația națională să
se modifice în sensul eliminării imunității penale a foștilor miniștri și să trimită neîntârziat informații suplimentare și
legislația privind punerea în aplicare a acestei recomandări,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 115/1999 privind responsabilitatea
ministerială, republicată în Monitorul Oficial al României,
Partea I, nr. 334 din 20 mai 2002, cu modificările și
completările ulterioare, se modifică și se completează după
cum urmează:
1. Alineatul (1) al articolului 4 va avea următorul
cuprins:
îArt. 4. — (1) În termen de 15 zile de la data încetării
mandatului Guvernului sau al unuia dintre membri, potrivit
art. 106 și 110 din Constituția României, republicată,
aceștia vor prezenta situația privind gestionarea activității
ministeriale de care au răspuns, precum și a problemelor
aflate în curs de derulare, pe baza unui protocol de
predare-primire.“
2. Alineatul (2) al articolului 16 va avea următorul
cuprins:
î(2) Comisia specială prevăzută la alin. (1) este formată
din 5 membri numiți pentru un mandat de 3 ani, care nu
poate fi reînnoit, iar componența acesteia se aprobă prin
decret al Președintelui României, la propunerea ministrului
justiției și a ministrului administrației și internelor.“
3. Articolul 19 se abrogă.

4. Articolul 20 va avea următorul cuprins:
îArt. 20. — Urmărirea penală a membrilor Guvernului
pentru faptele săvârșite în exercițiul funcției lor se
efectuează, după caz, de către Parchetul de pe lângă
Înalta Curte de Casație și Justiție sau de către Parchetul
Național Anticorupție, iar judecarea acestora, de către Înalta
Curte de Casație și Justiție, potrivit legii.“
5. Alineatul (2) al articolului 24 va avea următorul
cuprins:
î(2) Prevederile prezentei legi nu se aplică foștilor
membri ai Guvernului, în nici o situație.“
6. La articolul 24, după alineatul (2) se introduce un nou
alineat, alineatul (3), cu următorul cuprins:
î(3) Punerea sub urmărire penală a foștilor membri ai
Guvernului pentru infracțiunile săvârșite în exercițiul funcției
lor se face potrivit normelor de procedură penală de drept
comun.“
Art. II. — Comisia prevăzută la art. 16 alin. (2) din
Legea nr. 115/1999, republicată, cu modificările și
completările ulterioare, se constituie în termen de 30 de
zile de la data intrării în vigoare a prezentei ordonanțe de
urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul administrației și internelor,
Vasile Blaga
Ministrul integrării europene,
Ene Dinga
București, 27 ianuarie 2005.
Nr. 3.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 116/4.II.2005

ACTE

ALE

CURȚII

3

CONSTITUȚIONALE

CURTEA CONSTITUȚIONALĂ

HOTĂRÂRE
pentru adoptarea Regulamentului de organizare și funcționare a Curții Constituționale
În temeiul dispozițiilor art. 6, ale art. 9 alin. (1), art. 50, 51 și ale art. 76 din Legea nr. 47/1992 privind
organizarea și funcționarea Curții Constituționale, republicată,
Plenul Curții Constituționale adoptă prezenta hotărâre.
Art. 1. — Se aprobă Regulamentul de organizare
și funcționare a Curții Constituționale, prevăzut în
anexă.

Art. 2. — Prezenta hotărâre, împreună cu
regulamentul prevăzut în anexă, se publică în
Monitorul Oficial al României, Partea I.

Prezenta hotărâre a fost adoptată de Plenul Curții Constituționale, cu unanimitate de voturi, în ședința sa din data de
28 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Contrasemnează:
Secretar general,
Ruxandra Săbăreanu
București, 28 ianuarie 2005.
Nr. 2.
ANEXĂ

REGULAMENT
de organizare și funcționare a Curții Constituționale
În temeiul dispozițiilor art. 76 din Legea nr. 47/1992 privind organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004,
Plenul Curții Constituționale adoptă prezentul regulament.
CAPITOLUL I
Dispoziții generale
Art. 1. — Curtea Constituțională este organizată și
funcționează în baza dispozițiilor art. 142—147 din Constituția
României, ale Legii nr. 47/1992 și ale prezentului regulament.
Art. 2. — Prezentul regulament stabilește atribuții și reguli de
procedură specifice activității Curții Constituționale, organizarea și
funcționarea compartimentelor încadrate cu personal de
specialitate și administrativ, precum și regulile de disciplină și
răspunderea disciplinară.
Art. 3. — Dispozițiile prezentului regulament se interpretează
și se aplică în conformitate cu prevederile Legii nr. 47/1992 și ale
celorlalte dispoziții legale aplicabile, după caz, corpului
magistraților-asistenți și personalului încadrat în structurile
Secretariatului General al Curții Constituționale.
CAPITOLUL II
Plenul și președintele Curții Constituționale
Art. 4. — Plenul Curții Constituționale îndeplinește, pe lângă
atribuțiile prevăzute de Constituție și de lege, și următoarele
atribuții:
a) adoptă reglementări și normative proprii, în aplicarea
dispozițiilor legale;
b) aprobă proiectul de buget al Curții Constituționale și
rectificările aduse bugetului, în condițiile legii;
c) aprobă programe de dezvoltare pe diferite domenii de
activitate, precum și lista anuală de investiții;
d) aprobă structura organizatorică a secțiilor corpului de
magistrați-asistenți, a Secretariatului General al Curții
Constituționale, precum și nomenclatorul funcțiilor, potrivit legii;

e) validează rezultatele concursurilor pentru ocuparea posturilor
de magistrat-asistent și rezultatele examenului de capacitate a
magistraților-asistenți stagiari;
f) stabilește condițiile referitoare la asimilările de funcții privind
personalul din structura Curții;
g) aprobă Planul de relații externe și participarea la diferitele
acțiuni organizate în plan bilateral sau multilateral, precum și
reprezentarea Curții în cadrul unor organisme internaționale;
h) aprobă organizarea de către Curtea Constituțională a unor
conferințe, seminarii și a altor manifestări specifice, cu participarea
unor invitați din țară și din străinătate;
i) hotărăște programul de lucru al Curții și stabilește zilele în
care au loc ședințele de judecată;
j) adoptă orice alte măsuri necesare pentru aplicarea legii și
buna desfășurare a activității Curții.
Art. 5. — Președintele Curții Constituționale îndeplinește
atribuțiile prevăzute de Legea nr. 47/1992, precum și următoarele
atribuții:
a) dispune comunicarea sesizărilor adresate Curții către
autoritățile publice, pentru ca acestea să transmită, în cazurile
prevăzute de lege, punctele de vedere, precum și orice alte
documente solicitate de către Curte, potrivit legii, și desemnează
judecătorul-raportor;
b) îl înștiințează pe Președintele României în cazurile
prevăzute de Constituție și de Legea nr. 47/1992;
c) dispune, potrivit legii, publicarea în Monitorul Oficial al
României, Partea I, a actelor Curții, precum și comunicarea
acestora autorităților publice îndreptățite;
d) numește magistrații-asistenți și coordonează activitatea
acestora;
e) repartizează magistrații-asistenți pe lângă judecătorii Curții;
f) aprobă statul de funcții și de personal;
g) dispune delegările de atribuții;
h) încheie și desface, în condițiile legii, contractele individuale
de muncă;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 116/4.II.2005

i) exercită autoritatea disciplinară în condițiile prezentului
regulament;
j) dispune organizarea concursurilor pentru angajarea
magistraților-asistenți și a examenului de capacitate pentru
magistrații-asistenți stagiari;
k) aprobă efectuarea concediilor de odihnă, în condițiile legii,
de către judecători, magistrații-asistenți și de către secretarul
general și dispune rechemarea acestora din concediul de odihnă;
aprobă concediile fără plată și concediile de 3—5 zile pe an
plătite, pentru evenimente deosebite, potrivit legii;
l) stabilește răspunderea materială a angajaților Curții, pe baza
propunerilor secretarului general;
m) dispune măsuri privind îndeplinirea, de către personalul
Curții, a obligațiilor de serviciu prevăzute de lege și de regulament.
CAPITOLUL III
Corpul magistraților-asistenți
Art. 6. — (1) În cadrul Curții Constituționale funcționează
corpul magistraților-asistenți, din care fac parte prim-magistratulasistent, magistrații-asistenți șefi și magistrații-asistenți, numiți în
funcție potrivit legii și dispozițiilor prezentului regulament. Corpul
magistraților-asistenți își desfășoară activitatea sub conducerea
președintelui Curții Constituționale.
(2) Repartizarea magistraților-asistenți pe secții se face prin
ordin al președintelui Curții Constituționale.
Art. 7. — Prim-magistratul-asistent are următoarele atribuții
principale:
a) coordonează activitatea magistraților-asistenți și
supraveghează ca aceasta să se desfășoare în conformitate cu
dispozițiile Legii nr. 47/1992 și ale prezentului regulament;
b) prezintă președintelui actele de sesizare a Curții, în
vederea numirii judecătorului-raportor și a stabilirii termenului de
judecată, după caz;
c) ia măsuri pentru înlocuirea magistratului-asistent care
lipsește cu un alt magistrat-asistent;
d) exercită atribuțiile de magistrat-asistent în dosarele în care
este desemnat în această calitate;
e) coordonează activitatea magistraților-asistenți pentru
întocmirea culegerilor anuale de jurisprudență;
f) colaborează cu Serviciul de cercetare, documentare și
informatică la lucrările de sistematizare a jurisprudenței Curții
Constituționale și confirmă exactitatea datelor și informațiilor
privind activitatea jurisdicțională a Curții;
g) asigură programarea magistraților-asistenți pentru efectuarea
concediului de odihnă și a serviciului de permanență, atunci când
este cazul;
h) îndeplinește atribuțiile ce îi revin, potrivit prezentului
regulament, privind pregătirea magistraților-asistenți în perioada de
stagiu, precum și pentru organizarea și desfășurarea examenului
de capacitate;
i) semnează certificatele întocmite de către magistrații-asistenți
desemnați în dosare, ce se eliberează în baza rezoluției
președintelui Curții;
j) întocmește și semnează, în baza rezoluției președintelui
Curții Constituționale, răspunsuri la cererile formulate de părți în
dosarele aflate pe rolul Curții;
k) propune președintelui Curții, cu consultarea magistrațilorasistenți șefi, premierea trimestrială și anuală, precum și
calificativele pentru activitatea profesională desfășurată de
magistrații-asistenți;
l) aduce la cunoștință președintelui Curții deficiențele
constatate în activitatea profesională a magistraților-asistenți,
precum și abaterile disciplinare ale acestora;
m) îndeplinește orice altă sarcină dispusă de președintele Curții.
Art. 8. — (1) Magistrații-asistenți șefi îndeplinesc, în secțiile pe
care le conduc, următoarele atribuții principale:
a) coordonează și urmăresc activitatea magistraților-asistenți
din secție, conform dispozițiilor Legii nr. 47/1992 și ale prezentului
regulament;
b) exercită atribuțiile de magistrat-asistent în dosarele în care
sunt desemnați în această calitate;

c) îndeplinesc atribuțiile ce le revin, potrivit regulamentului,
privind pregătirea magistraților-asistenți în perioada de stagiu,
precum și pentru desfășurarea examenului de capacitate;
d) verifică proiectele actelor Curții întocmite de magistrațiiasistenți din secție înainte de prezentarea acestora judecătorilorraportori desemnați în cauză sau președintelui Curții;
e) verifică, prin sondaj, regularitatea citărilor și a celorlalte
comunicări dispuse a se efectua în dosarele Curții;
f) verifică actualizarea fișierului de jurisprudență;
g) în cazul absenței prim-magistratului-asistent, îndeplinesc
atribuțiile acestuia, potrivit ordinului președintelui;
h) îndeplinesc orice altă sarcină stabilită de președintele Curții.
(2) Magistratul-asistent șef — director al cabinetului
președintelui Curții Constituționale îndeplinește atribuțiile prevăzute
în fișa postului.
Art. 9. — Magistrații-asistenți au următoarele atribuții principale
privind pregătirea lucrărilor și redactarea actelor emise de Curtea
Constituțională:
a) preiau dosarele jurisdicționale în care a fost desemnat ca
raportor judecătorul pe lângă care sunt repartizați, întocmesc
concepta de citare și redactează corespondența în legătură cu
soluționarea cauzei;
b) asigură documentația necesară judecătorului-raportor cu
privire la soluțiile din jurisprudența și doctrina română și străină,
în dosarele repartizate și participă la întocmirea raportului;
c) verifică legalitatea îndeplinirii procedurilor de citare și de
comunicare în dosarele la a căror soluționare participă;
d) redactează proiectele de decizii, hotărâri și avize sub
controlul judecătorului-raportor;
e) urmăresc corecta publicare în Monitorul Oficial al României,
Partea I, a deciziilor pe care le-au redactat și semnalează
președintelui Curții eventualele erori constatate;
f) întocmesc fișele de jurisprudență după modelul stabilit de
către Plen;
g) îndeplinesc orice alte sarcini profesionale stabilite de către
judecătorul pe lângă care sunt repartizați;
h) efectuează serviciul de permanență, atunci când este cazul.
Art. 10. — Atribuțiile de consilier juridic al Curții
Constituționale sunt exercitate de magistratul-asistent desemnat
prin ordin al președintelui Curții.
CAPITOLUL IV
Funcționarea Curții
SECȚIUNEA 1
Registrele Curții

Art. 11. — Registrele Curții Constituționale sunt următoarele:
a) registrul de intrare-ieșire a corespondenței, în care se trec,
în ordine cronologică, toate actele de sesizare, cererile și celelalte
acte care privesc activitatea jurisdicțională a Curții, precum și
toate scrisorile, petițiile și adresele cu caracter administrativ;
b) registrul general de dosare, în care se trec, în ordinea intrării,
toate actele de sesizare a Curții; numărul de înregistrare al fiecărui
act de sesizare reprezintă numărul de dosar, la care se adaugă
litera corespunzătoare încadrării sesizării în categoriile de atribuții
prevăzute la art. 146 din Constituție. Toată corespondența Curții în
legătură cu acel dosar poartă același număr;
c) registrul opis alfabetic, în care se înscriu denumirea,
respectiv numele autorului sesizării și numărul dosarului; în cazul
în care actul de sesizare aparține unui grup de deputați sau de
senatori ori unui grup de persoane, în opisul alfabetic se va
înscrie numai numele primului autor al sesizării;
d) registrul informativ, în care se înscriu dosarele în ordinea
lor numerică, cu următoarele mențiuni: primul termen de judecată
și termenele ulterioare; data ieșirii dosarului din arhivă și
persoana căreia i s-a predat; data reintrării dosarului în arhivă;
numărul și data deciziei, hotărârii sau avizului și soluția pe scurt;
e) registrul de termene al arhivei, în care se înscriu dosarele,
pe termenele de judecată;
f) condica ședințelor de judecată, în care se înscriu toate
dosarele din fiecare ședință, în ordinea din lista dosarelor, soluția,
numele judecătorilor și al magistratului-asistent;
g) registrele de evidență a redactării actelor Curții, în care se
trec — în ordine și separat, în funcție de distincția făcută de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 116/4.II.2005
art. 11 alin. (1) din Legea nr. 47/1992 — toate deciziile și
hotărârile pronunțate, precum și avizele emise; data redactării se
consideră data depunerii la mapă a deciziei, hotărârii sau avizului.
Art. 12. — La sfârșitul fiecărui an, după ultima operațiune din
fiecare registru, se va întocmi un proces-verbal de închidere, care
va fi semnat de secretarul general și de prim-magistratul-asistent,
aplicându-se sigiliul. Dacă este cazul, înscrierile se vor face în
aceleași registre, reîncepându-se cu o nouă numerotare.
Art. 13. — La propunerea secretarului general și cu avizul
prim-magistratului-asistent, președintele Curții poate aproba și
ținerea altor registre în afara celor prevăzute la art. 11, dacă sunt
necesare activității Curții.
Art. 14. — Modelul fiecărui registru se aprobă de Plenul
Curții.
Art. 15. — (1) Corespondența care poartă mențiunea
îconfidențial“ se înregistrează numai cu această mențiune, fără a
fi desfăcută, după care se predă destinatarului.
(2) Corespondența cu caracter secret se prezintă nedesfăcută
direct președintelui Curții, fiind evidențiată într-un registru special,
potrivit legii.
SECȚIUNEA a 2-a
Activitatea premergătoare ședințelor de dezbateri

Art. 16. — (1) Actele de sesizare a Curții sunt cele stabilite
de lege, primite prin poștă sau prin curier. Ele se depun la
registratură, unde, în aceeași zi, primesc data certă, după care
se predau, prin prim-magistratul-asistent, președintelui Curții,
având atașate și plicurile.
(2) Celelalte cereri și acte, de orice natură, inclusiv
corespondența cu caracter administrativ, sosite prin poștă sau prin
curier ori depuse personal, precum și cele transmise telegrafic
sau prin telefax se înregistrează, iar apoi se prezintă, după caz,
președintelui sau secretarului general, împreună cu plicurile în
care au fost primite.
(3) În cazul în care Curtea se sesizează din oficiu asupra
constituționalității inițiativelor de revizuire a Constituției, actul prin
care se declanșează procedura jurisdicțională este încheierea prin
care Plenul a hotărât acest lucru.
(4) Dovezile de comunicare a procedurii se primesc direct la
arhiva Curții, sub semnătură, după care se atașează la dosar,
arhivarul-registrator atestând despre aceasta pe concepta de
citare.
Art. 17. — (1) Președintele Curții, primind actul de sesizare,
numește judecătorul-raportor, care întocmește un raport scris
asupra punctelor de vedere și relațiilor cerute, a soluțiilor din
doctrina și jurisprudența română și străină, precum și asupra
oricăror elemente necesare dezbaterilor.
(2) Dacă actul de sesizare vizează atribuția Curții prevăzută
de art. 146 lit. d) din Constituție, judecătorul-raportor verifică
dacă sunt îndeplinite cerințele prevăzute la art. 29 alin. (4) din
Legea nr. 47/1992 și, dacă este cazul, va solicita completarea
actului de sesizare, stabilind și termenul în care instanța să
răspundă. Dacă judecătorul-raportor sau, ulterior, Plenul apreciază
că este necesar, se va solicita instanței trimiterea dosarului în
care s-a ridicat excepția de neconstituționalitate.
(3) Magistratul-asistent, pe baza dispozițiilor judecătoruluiraportor, va redacta adresele necesare obținerii punctelor de
vedere prevăzute de art. 30 alin. (1) din Legea nr. 47/1992.
(4) În cazurile prevăzute la art. 146 lit. a) teza întâi, lit. b),
c), d) și k) din Constituție, termenul de depunere a raportului nu
poate depăși, de regulă, 60 de zile de la data înregistrării
sesizării.
(5) În celelalte cazuri [art. 146 lit. a) teza a doua și lit. e)—j)
din Constituție, republicată], termenul de depunere a raportului se
stabilește ținându-se seama de termenele prevăzute de lege sau
cu aplicarea, după caz, a dispozițiilor art. 49 din prezentul
regulament.
(6) După luarea măsurilor prevăzute la alin. (1), actele de
sesizare se restituie de prim-magistratul-asistent la registratură,
unde, în aceeași zi, primesc numărul din registrul de dosare și

5

se înscriu, totodată, în registrul prevăzut de art. 11 lit. c) din
prezentul regulament.
(7) Magistratul-asistent repartizat pe lângă judecătorul-raportor
pregătește lucrările în vederea dezbaterilor.
Art. 18. — (1) Termenul de judecată se stabilește de
președintele Curții, potrivit legii, fără a putea depăși 30 de zile,
cu excepția cazurilor prevăzute la art. 17 alin. (5) din prezentul
regulament, când acesta se fixează astfel încât să fie respectate
cerințele legale de celeritate.
(2) În cazul soluționării excepțiilor de neconstituționalitate,
termenul de judecată se stabilește la data depunerii raportului.
(3) După fixarea termenului de judecată dosarele vor fi
înregistrate în registrele prevăzute de art. 11 lit. d), e) și f) din
prezentul regulament.
Art. 19. — (1) Pe coperta dosarului se vor menționa numai:
denumirea Curții, numărul dosarului, autorii sesizării, obiectul
sesizării și termenul de judecată.
(2) Dosarul trebuie să aibă toate filele cusute și numerotate;
după soluționarea definitivă se va proceda la șnuruire și la
aplicarea sigiliului, iar pe fața interioară a ultimei coperți arhivarulregistrator va certifica numărul filelor, în cifre și în litere.
(3) Scoaterea dosarelor din incinta Curții este interzisă.
(4) Dosarele vor fi puse la dispoziție părților sau
reprezentanților legali ai acestora pentru studiu numai în arhivă,
după identificarea și notarea prenumelui și numelui persoanelor
care le solicită, verificându-se actele de identitate, procurile sau
delegațiile, precum și integralitatea dosarului la restituire.
Personalul arhivei supraveghează studiul dosarelor.
Art. 20. — (1) În cauzele privind soluționarea excepției de
neconstituționalitate, înștiințarea părților se poate face prin citare,
precum și prin alte modalități operative, cum ar fi telefonic sau
prin telegramă, telex ori telefax, pe concepta de citare urmând să
se facă mențiune despre modalitatea folosită, data și ora
comunicării.
(2) Pe formularul de citație se menționează expres că
prezentarea părții în fața Curții nu este obligatorie.
(3) În cazul persoanelor care au domiciliul sau sediul în
străinătate, citarea se face în limba română, iar deciziile
pronunțate se vor comunica netraduse, în mod direct, prin poștă,
recomandat, pe bază de recipisă și cu confirmare de primire.
Art. 21. — Excepția de neconstituționalitate poate fi ridicată și
direct de Avocatul Poporului, sub forma unei sesizări scrise.
Art. 22. — (1) Magistratul-asistent întocmește conceptele de
citare, dispune emiterea procedurilor de chemare în fața Curții și
comunicarea copiilor de pe actele de sesizare, urmărește primirea
punctelor de vedere sau a memoriilor prevăzute de lege și
asigură aducerea la îndeplinire a tuturor lucrărilor dispuse de
președinte sau de judecătorul-raportor, după caz.
(2) Totodată, magistratul-asistent ia măsuri de multiplicare,
pentru fiecare dintre judecători, a actului de sesizare, a raportului
întocmit în cauză, a fișei dosarului și a punctelor de vedere legal
primite în vederea soluționării cauzei.
(3) După depunerea raportului, magistratul-asistent asigură, la
cerere, consultarea dosarului de către oricare judecător al Curții.
(4) Expedierea corespondenței se face numai pe cale oficială,
prin poștă, agent sau curier.
Art. 23. — (1) Magistratul-asistent preia dosarele de la arhivă,
prin semnătură în registrul de termene, cu cel puțin 48 de ore
înaintea ședinței, după care:
a) întocmește lista dosarelor și dispune ca grefa să o
distribuie membrilor Plenului și să o afișeze cu minimum 24 de
ore înaintea termenului de dezbateri;
b) verifică dacă au sosit la Curte și s-au atașat la dosar
dovezile de înmânare sau de comunicare a citațiilor și a celorlalte
acte procedurale, precum și memoriile formulate în apărare,
punctele de vedere, actele și relațiile solicitate de președintele
Curții ori de judecătorul-raportor;
c) verifică legalitatea îndeplinirii procedurilor de citare sau de
comunicare atașate la dosar.
(2) Despre neregulile procedurale constatate, magistratulasistent îl informează, în scris, pe președintele Curții.
(3) Verificările menționate la alin. (1) lit. b) și c) se fac și
înaintea începerii dezbaterilor.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 116/4.II.2005

Art. 24. — (1) În cadrul compartimentului de arhivă se asigură
consultarea dosarelor de către părți sau reprezentanții legali ai acestora.
(2) În cauzele care, potrivit legii, se soluționează cu
participarea procurorului, acestuia i se comunică, o dată cu
înștiințarea, și actul de sesizare a Curții.
SECȚIUNEA a 3-a
Activitatea în timpul ședințelor de dezbateri

Art. 25. — Magistratul-asistent care a pregătit dezbaterile intră
în sala de ședință înainte de începerea dezbaterilor, verifică
respectarea dispozițiilor art. 53 din Legea 47/1992 și asigură
prezența la ușă a aprodului.
Art. 26. — (1) După deschiderea ședinței de către
președintele Curții, dosarele sunt strigate de către magistratulasistent în ordinea stabilită prin lista de ședință. Președintele, la
cererea părților sau din oficiu, poate dispune strigarea unor
dosare peste rând sau lăsarea mai la urmă.
(2) În fiecare cauză, dacă este cazul, magistratul-asistent face
apelul părților și al celorlalte autorități sau persoane citate, după
care referă asupra modului în care s-a efectuat procedura de citare
a persoanelor sau a autorităților chemate la proces și, dacă s-au
îndeplinit celelalte măsuri dispuse de Curte, referă pe scurt asupra
obiectului cauzei și stadiului în care se află judecata acesteia.
(3) Magistratul-asistent duce la îndeplinire, în fiecare dosar,
prevederile art. 56 din Legea nr. 47/1992.
Art. 27. — Aprodul anunță publicului din sală intrarea și
retragerea Plenului Curții. La intrarea și la retragerea Plenului
Curții, publicul se ridică în picioare.
SECȚIUNEA a 4-a
Activitatea ulterioară încheierii dezbaterilor

Art. 28. — (1) Actele Curții se redactează în numărul de
exemplare necesar spre a asigura păstrarea lor la dosar și în
mape speciale, la arhiva și la biblioteca Curții, comunicarea
acestora, în cazurile prevăzute de lege, și trimiterea spre
publicare în Monitorul Oficial al României, Partea I.
(2) În cazurile de neconstituționalitate constatate potrivit art. 31
din Legea nr. 47/1992, decizia Curții se comunică celor două
Camere ale Parlamentului, Guvernului, precum și — spre știință —
autorităților publice implicate.
(3) După întocmirea procedurilor de comunicare a deciziilor, a
hotărârilor sau a avizelor, magistratul-asistent va preda dosarele
la arhivă, sub semnătură.
(4) La arhivă se păstrează și câte un exemplar din fiecare act
pronunțat de Curte, în mape speciale de decizii, hotărâri și avize,
grupate în ordine numerică pe ani.
Art. 29. — (1) În cazul în care s-a dispus amânarea
dezbaterilor, magistratul-asistent va trece în condica de ședință
termenul fixat și motivele amânării, iar în termen de 48 de ore va
întocmi încheierea de amânare, conceptele de citare pentru
termenul următor, adresele și va asigura ducerea la îndeplinire a
celorlalte măsuri dispuse de Curte.
(2) După redactarea și semnarea încheierilor, magistratulasistent predă dosarele amânate arhivarului-registrator, care
semnează de primirea lor pe lista de dosare.
CAPITOLUL V
Secretariatul General al Curții Constituționale
Art. 30. — (1) Secretariatul General al Curții Constituționale
răspunde de organizarea și desfășurarea activităților funcționale și
tehnice ale acesteia, pentru îndeplinirea atribuțiilor ce îi revin în
conformitate cu prevederile legii organice a Curții și ale
prezentului regulament.
(2) Secretariatul General al Curții Constituționale are în
structura sa Direcția generală economică, servicii și alte
compartimente, potrivit structurii organizatorice aprobate de Plenul
Curții Constituționale.
(3) Organizarea, funcționarea și atribuțiile compartimentelor
prevăzute la alin. (2) se stabilesc prin hotărâre a Plenului Curții.
(4) Atribuțiile personalului Secretariatului General al Curții
Constituționale se detaliază prin fișa fiecărui post.

Art. 31. — (1) Secretariatul General al Curții Constituționale
este condus de un secretar general care are următoarele atribuții
principale:
a) răspunde de pregătirea, organizarea și coordonarea
lucrărilor de competența structurilor Secretariatului General al
Curții Constituționale, astfel încât acestea să fie realizate în
conformitate cu dispozițiile Legii nr. 47/1992 și ale prezentului
regulament;
b) informează, în scris, președintele Curții asupra modului de
exercitare a atribuțiilor de ordonator de credite, trimestrial sau ori
de câte ori solicită președintele;
c) duce la îndeplinire, în condițiile legii, hotărârile Plenului
Curții și dispozițiile președintelui, referitoare la atribuțiile ce îi
revin;
d) conduce compartimentele Secretariatului General al Curții
Constituționale și ia măsuri pentru realizarea la termen și în mod
corespunzător a lucrărilor ce le sunt repartizate;
e) prezintă și asigură fundamentarea actelor ce se supun
aprobării Plenului Curții sau președintelui acesteia, cu excepția
deciziilor, a hotărârilor și a avizelor prevăzute la art. 11 din Legea
nr. 47/1992;
f) consemnează soluțiile adoptate de Plen în materie
administrativă într-un proces-verbal, în baza căruia se emite o
hotărâre, pentru fiecare ședință;
g) soluționează petițiile adresate de cetățeni și organizații,
potrivit rezoluției președintelui Curții;
h) supraveghează direct activitatea de rezolvare a solicitărilor
de acces la informațiile de interes public, în condițiile legii;
i) organizează și coordonează actualizarea paginii de Internet
și a bazei de date aparținând Curții Constituționale;
j) întocmește proiectul planului de relații externe al Curții și,
după aprobarea de către Plenul Curții, urmărește realizarea
acestuia;
k) întocmește proiectul bugetului de venituri și cheltuieli al
Curții, îl supune spre aprobare Plenului și îl înaintează
Guvernului, sub semnătura președintelui Curții, în condițiile legii;
l) angajează și utilizează creditele bugetare, în limita
prevederilor și destinațiilor aprobate, pentru cheltuieli din sumele
repartizate prin bugetul de stat și bugetul asigurărilor sociale de
stat, în condițiile legii;
m) aprobă fișele cuprinzând atribuțiile fiecărui post din
structura Secretariatului General al Curții Constituționale;
n) aprobă deplasările în țară ale personalului Secretariatului
General al Curții Constituționale;
o) aprobă compensarea cu timp liber corespunzător a orelor
prestate peste programul normal de lucru pentru personalul din
Secretariatul General al Curții Constituționale;
p) face propuneri președintelui Curții pentru stabilirea
răspunderii materiale a personalului Curții;
q) organizează concursurile pentru angajarea personalului
Secretariatului General al Curții Constituționale;
r) aprobă învoirile și efectuarea concediilor de odihnă pentru
personalul din Secretariatul General al Curții Constituționale și
dispune rechemarea din concediul de odihnă a acestuia;
s) organizează inventarierea patrimoniului Curții, aprobă și
valorifică rezultatele acestei acțiuni, în condițiile legii;
t) aprobă valoarea de inventar a cărților primite gratuit;
u) aprobă, în condițiile legii, plata orelor suplimentare efectuate
de personalul Curții;
v) contrasemnează ordinele semnate de președintele Curții;
x) îndeplinește și alte atribuții stabilite de Plenul Curții
Constituționale sau de președintele acesteia.
(2) În exercitarea atribuțiilor sale de ordonator principal de
credite, precum și în alte cazuri prevăzute de lege, secretarul
general emite dispoziții.
Art. 32. — (1) Direcția generală economică asigură fundamentarea și elaborarea proiectului de buget al Curții
Constituționale și utilizarea resurselor financiare în limita bugetului
aprobat; asigură administrarea patrimoniului, mijloacele logistice și
materiale, precum și serviciile aferente bunei desfășurări a
activității Curții, în baza programelor aprobate; gestionează
problematica financiară și materială privitoare la resursele umane;
aplică prevederile legale privind plata drepturilor salariale, evidența

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 116/4.II.2005
și virarea obligațiilor financiare aferente drepturilor salariale;
asigură realizarea activității de protocol și de relații externe,
precum și a celorlalte atribuții stabilite de Plenul Curții, în
conformitate cu dispozițiile legale în vigoare.
(2) Direcția generală economică este condusă de un director
general și are în structura sa următoarele compartimente:
a) Serviciul financiar-contabil;
b) Serviciul administrativ și pentru achiziții publice;
c) Biroul salarizare, resurse umane și relații externe.
(3) În lipsa secretarului general, directorul general îndeplinește
și atribuțiile acestuia, potrivit însărcinărilor stabilite prin ordin al
președintelui Curții Constituționale.
Art. 33. — Serviciul grefă, registratură și arhivă asigură
pregătirea desfășurării lucrărilor Curții; primește și înregistrează
actele de sesizare, cererile și corespondența, ține evidența
acestora, precum și a circulației lor, în condițiile art. 11;
efectuează multiplicarea documentelor și expedierea actelor Curții,
a celorlalte lucrări și a corespondenței, precum și restituirea
dosarelor de fond la instanță; organizează și menține în ordine
arhiva, conform prevederilor legale; pune la dispoziție dosarele
Curții spre consultare, în arhivă, părților sau reprezentanților legali
ai acestora și le oferă informații asupra datelor solicitate din
dosare; asigură celelalte servicii auxiliare necesare activității
jurisdicționale.
Art. 34. — Serviciul documentare, cercetare și informatică
urmărește realizarea și prelucrarea fondului documentar necesar
activității Curții, efectuarea de sinteze, informări și traduceri;
asigură evidența jurisprudenței și a doctrinei, păstrarea colecțiilor
de acte normative, precum și gestionarea și completarea fondului
de carte; creează și implementează aplicațiile necesare sistemului
integrat de informatizare al Curții, asigură gestionarea și
actualizarea bazelor de date, precum și a paginii de Internet;
tehnoredactează și editează broșuri și alte publicații ale Curții
Constituționale; îndeplinește orice alte însărcinări dispuse de
Plenul Curții, de președinte sau de secretarul general.
Art. 35. — (1) Personalul de la cabinetele judecătorilor
îndeplinește atribuțiile de secretariat pentru cabinetele acestora,
precum și orice alte însărcinări stabilite de judecători.
(2) Pentru persoanele prevăzute la alin. (1), stabilirea
programului de lucru și a orelor suplimentare care se plătesc
potrivit legii, programarea concediilor, acordarea învoirilor, precum
și compensarea cu timp liber corespunzător a orelor prestate
peste programul normal de lucru sunt de competența
judecătorilor.
(3) Dispozițiile prevăzute la alin. (1) și (2) se aplică, în mod
corespunzător, și în cazul personalului de la cabinetul secretarului
general.
Art. 36. — Serviciul de permanență se asigură în condițiile
stabilite de Plenul Curții Constituționale.
Art. 37. — Compartimentul de audit public intern funcționează
în subordinea președintelui Curții și îndeplinește atribuțiile
prevăzute de lege și de regulament, precum și sarcinile dispuse
de președinte privind activitatea din cadrul Secretariatului General
al Curții Constituționale.
CAPITOLUL VI
Răspunderea disciplinară
Art. 38. — Judecătorii Curții Constituționale răspund disciplinar
pentru încălcarea, cu vinovăție, a dispozițiilor art. 64 din Legea
nr. 47/1992.
Art. 39. — (1) Pornirea acțiunii disciplinare împotriva
judecătorilor Curții Constituționale se poate face numai pe baza
unei sesizări scrise și semnate.
(2) Primind sesizarea, președintele Curții Constituționale
numește o comisie de cercetare disciplinară, formată din
3 judecători, pentru a examina cele sesizate.
(3) Dacă sesizarea îl privește pe președintele Curții
Constituționale, desemnarea celor 3 judecători revine Plenului
Curții și se face prin tragere la sorți.
(4) Unul dintre cei 3 judecători va fi desemnat ca președinte
al comisiei de cercetare disciplinară.
(5) Ascultarea celui în cauză în fața comisiei de cercetare
disciplinară este obligatorie.

7

(6) În situația în care comisia de cercetare disciplinară
consideră că sesizarea este neîntemeiată, cauza se clasează, cu
aprobarea organului care a numit comisia.
(7) În cazul în care comisia de cercetare disciplinară
consideră că sesizarea este întemeiată, va întocmi un raport
care, împreună cu dosarul, se prezintă Plenului Curții
Constituționale.
Art. 40. — (1) Plenul Curții Constituționale poate aplica
judecătorilor, în funcție de gravitatea abaterii, următoarele
sancțiuni disciplinare:
a) mustrare;
b) avertisment sever;
c) încetarea mandatului de judecător al Curții Constituționale.
(2) Sancțiunile se aplică prin hotărâre, adoptată cu votul
majorității judecătorilor.
Art. 41. — (1) Stabilirea abaterilor disciplinare săvârșite de
secretarul general și aplicarea sancțiunii sunt de competența
Plenului Curții Constituționale, care va hotărî pe baza unui raport
întocmit de o comisie de cercetare disciplinară formată din
3 judecători, numită de președintele Curții Constituționale.
(2) Plenul Curții Constituționale, prin hotărâre adoptată cu
votul majorității judecătorilor, poate aplica secretarului general, în
funcție de gravitatea abaterii, următoarele sancțiuni disciplinare:
a) mustrare;
b) avertisment sever;
c) revocarea din funcție.
Art. 42. — (1) Magistrații-asistenți și ceilalți salariați ai Curții
Constituționale răspund disciplinar pentru încălcarea, cu vinovăție,
a dispozițiilor Legii nr. 47/1992 și ale prezentului regulament.
(2) Abaterile disciplinare ale magistraților-asistenți și ale
personalului Secretariatului General al Curții Constituționale sunt
cele prevăzute de reglementările în vigoare privind statutul fiecărei
categorii de personal.
Art. 43. — (1) Stabilirea abaterilor disciplinare săvârșite de
magistrații-asistenți și aplicarea sancțiunii sunt de competența
președintelui Curții.
(2) Cel sancționat se poate plânge împotriva sancțiunii, în
termen de 10 zile de la comunicarea acesteia, unui consiliu de
disciplină format din 3 judecători numiți de Plenul Curții.
(3) Consiliul de disciplină ia hotărâri cu votul majorității
membrilor care îl compun și se pronunță prin hotărâre motivată.
(4) Magistraților-asistenți li se pot aplica, în raport cu
gravitatea abaterilor, următoarele sancțiuni disciplinare:
a) observație;
b) mustrare;
c) avertisment;
d) diminuarea drepturilor salariale cu până la 15% pe o
perioadă de 1—3 luni;
e) eliberarea din funcție.
Art. 44. — (1) Numirea comisiei de cercetare disciplinară și a
consiliului de disciplină, prevăzută la art. 39, 41 și 43, se face
pentru fiecare caz în parte. După pronunțarea hotărârii, comisia
ori, după caz, consiliul își încetează activitatea.
(2) Lucrările de secretariat vor fi duse la îndeplinire de un
magistrat-asistent desemnat de președintele Curții.
Art. 45. — (1) În cazul abaterilor disciplinare săvârșite de
personalul din compartimentele Secretariatului General al Curții
Constituționale, cercetarea, stabilirea și sancționarea acestora
urmează procedura prevăzută de lege aplicabilă raportului de
serviciu sau de muncă, după caz.
(2) Exercitarea acțiunii disciplinare împotriva personalului de la
cabinetele judecătorilor se face numai la propunerea judecătorului
respectiv.
Art. 46. — (1) Sancțiunile disciplinare ce pot fi aplicate
personalului prevăzut la art. 45 alin. (1), în funcție de gravitatea
abaterilor săvârșite, sunt:
a) mustrare;
b) avertisment;
c) dimininuarea drepturilor salariale și a indemnizației de
conducere cu 5—10% pe o perioadă de 1—3 luni;
d) suspendarea dreptului de avansare (promovare) pe o
perioadă de 1—3 ani;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 116/4.II.2005

e) trecerea într-o funcție inferioară, pe o perioadă de
6—12 luni, cu diminuarea corespunzătoare a salariului;
f) destituirea din funcție, respectiv desfacerea disciplinară a
contractului de muncă.
(2) Măsurile prevăzute la alin. (1) lit. f) se dispun de
președintele Curții, la propunerea organului competent.
(3) Procedura de contestare a sancțiunilor disciplinare este
cea prevăzută de lege.
Art. 47. — Dacă în aceeași cauză sunt implicate persoane
care fac parte din categorii diferite de salariați ai Curții,
competența de stabilire și sancționare a abaterilor disciplinare și
de contestare a sancțiunilor revine autorității disciplinare
corespunzătoare celei mai înalte funcții.
CAPITOLUL VII
Dispoziții finale
Art. 48. — Curtea Constituțională stabilește relații de
cooperare cu autorități similare din străinătate și poate deveni
membră a unor organizații internaționale din domeniul justiției
constituționale.
Art. 49. — În situații excepționale, când urgența o impune,
președintele Curții Constituționale poate dispune, după consultarea
judecătorului-raportor, ca termenele prevăzute în cap. IV să fie
mai scurte.

Art. 50. — Judecătorii-raportori pot solicita consultații de
specialitate unor personalități sau unor instituții, cu aprobarea
prealabilă a președintelui Curții.
Art. 51. — Modelul robei și al insignelor judecătorilor și ale
magistraților-asistenți se aprobă de Plenul Curții Constituționale.
Costul confecționării robelor și al insignelor judecătorilor și
magistraților-asistenți se suportă din bugetul Curții, potrivit legii.
Art. 52. — (1) Personalul Curții este obligat să păstreze
confidențialitatea activității, cu excepția situațiilor în care, potrivit
legii sau prezentului regulament, aceasta are caracter public.
(2) Nerespectarea dispozițiilor alin. (1) atrage răspunderea
disciplinară.
Art. 53. — Agenții autorităților de ordine publică nu pot intra
în sediul Curții decât cu aprobarea președintelui Curții sau a
secretarului general.
Art. 54. — Regulamentul privind concediile se aprobă de
Plenul Curții, cu votul majorității judecătorilor.
Art. 55. — (1) Prezentul regulament intră în vigoare la data
publicării în Monitorul Oficial al României, Partea I.
(2) Pe aceeași dată se abrogă Regulamentul de organizare și
funcționare a Curții Constituționale din 4 noiembrie 1997, adoptat
prin Hotărârea Plenului Curții Constituționale nr. 12/1997, publicată
în Monitorul Oficial al României, Partea I, nr. 308 din
12 noiembrie 1997, cu modificările și completările ulterioare.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României, valabil în luna februarie 2005
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente,
Banca Națională a României h o t ă r ă ș t e:
Pentru luna februarie 2005, nivelul ratei dobânzii de referință a Băncii
Naționale a României este de 15,69% pe an.
Guvernatorul Băncii Naționale a României,
Mugur Isărescu
București, 1 februarie 2005.
Nr. 5.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 116/4.II.2005 conține 8 pagini.

Prețul de vânzare 5.500 lei

&JUYDGY|002449]
ISSN 1453—4495

PDF compression, OCR, web-optimization with CVISION's PdfCompressor

