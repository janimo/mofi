PARTEA

Anul 173 (XVII) — Nr. 152

I

LEGI, DECRETE, HOTĂRÂRI ȘI ALTE ACTE

Luni, 21 februarie 2005

SUMAR

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 544 din 7 decembrie 2004 referitoare la
excepția de neconstituționalitate a dispozițiilor
art. 14 alin. (1) lit. e) din Ordonanța Guvernului
nr. 65/1997 privind regimul pașapoartelor în
România ...................................................................
Decizia nr. 22 din 20 ianuarie 2005 referitoare la
excepția de neconstituționalitate a prevederilor
art. 13 din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989,
precum și a prevederilor art. 7, 11 și 14 din
Ordonanța de urgență a Guvernului nr. 40/1999
privind protecția chiriașilor și stabilirea chiriei
pentru spațiile cu destinația de locuințe .................

DECIZII

ALE

Pagina

7.
1–3

3–6

CURȚII

— Ordin al președintelui Autorității Naționale de
Reglementare în Domeniul Energiei privind
aprobarea Regulamentului pentru autorizarea
electricienilor care proiectează, execută, verifică și
exploatează instalații electrice din sistemul
electroenergetic — Revizia 1 .................................

6–7

511/41. — Ordin al ministrului administrației și internelor
și al ministrului transporturilor, construcțiilor și
turismului privind separarea fluxurilor de pasageri
în porturile din România, în conformitate cu
recomandările și cele mai bune practici cuprinse
în catalogul Schengen ............................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 544
din 7 decembrie 2004

referitoare la excepția de neconstituționalitate a dispozițiilor art. 14 alin. (1) lit. e)
din Ordonanța Guvernului nr. 65/1997 privind regimul pașapoartelor în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (1) lit. e) din Ordonanța
Guvernului nr. 65/1997 privind regimul pașapoartelor în
România, excepție ridicată de Viorica Boghean în Dosarul
nr. 3.672/2004 al Curții de Apel Suceava — Secția
comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 152/21.II.2005

Reprezentantul Ministerului Public pune concluzii de
respingere a excepției de neconstituționalitate, motivând că
textele de lege criticate restrâng, într-adevăr, dreptul
persoanei la libera circulație, dar această restrângere este
în conformitate cu dispozițiile art. 53 din Legea
fundamentală.
C U R T E A,

având în vedere actele și lucrările dosarului, reține
următoarele:
Prin Încheierea din 14 iulie 2004, pronunțată în Dosarul
nr. 3.672/2004, Curtea de Apel Suceava — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 14 alin. (1) lit. e) din Ordonanța
Guvernului nr. 65/1997 privind regimul pașapoartelor în
România. Excepția a fost ridicată de Viorica Boghean într-o
cauză având ca obiect anularea actului administrativ prin
care i-a fost suspendat dreptul de a folosi pașaportul.
În motivarea excepției de neconstituționalitate autorul
susține că dispozițiile cuprinse în teza finală a art. 14
alin. (1) lit. e) din Ordonanța Guvernului nr. 65/1997
încalcă dispozițiile art. 16 alin. (1) și (2) din Constituție
privitor la egalitatea în drepturi, ale art. 25 referitor la
libera circulație, ale art. 53 privitor la restrângerea
exercițiului unor drepturi sau al unor libertăți, ale art. 147
alin. (1) referitor la deciziile Curții Constituționale, precum
și dispozițiile referitoare la libertatea de circulație cuprinse
în art. 2 paragrafele 2 și 3 din Protocolul nr. 4 adițional la
Convenția pentru apărarea drepturilor omului și a libertăților
fundamentale.
Autorul excepției de neconstituționalitate consideră că i
se încalcă dreptul la libera circulație prin faptul că măsura
refuzului de eliberare a pașaportului și de retragere sau
suspendare a dreptului de a folosi actul respectiv este
luată de un reprezentant al unui organ administrativ, și nu
de către o instanță judecătorească. Faptul de a fi returnat
ori de a depăși termenul legal de ședere nu se încadrează
între cazurile pentru care este justificată restrângerea
exercițiului unor drepturi sau al unor libertăți.
Curtea de Apel Suceava — Secția comercială și de
contencios administrativ opinează în sensul că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a
comunica punctele de vedere asupra excepției de
neconstituționalitate ridicate.
Guvernul a transmis Curții Constituționale punctul său
de vedere, în sensul că excepția de neconstituționalitate
este neîntemeiată, cu următoarea motivare:
Dispozițiile legale criticate se aplică tuturor celor aflați în
situația prevăzută în ipoteza acestora, astfel încât nu se
poate susține că sunt încălcate prevederile art. 16 alin. (1)
și (2) din Constituție privitor la egalitatea în drepturi.
Măsura restrângerii temporare, prin lege, a dreptului la
libera circulație este necesară într-o societate democratică,
în scopul apărării ordinii publice, și se aplică în urma
încălcării de către cel sancționat a condițiilor în care se
exercită dreptul menționat, condiții stabilite prin acordurile
internaționale la care România este parte.
Dispozițiile art. 147 alin. (1) din Constituție, referitoare
la deciziile Curții Constituționale, nu au incidență în cauză.
Avocatul Poporului a transmis Curții Constituționale
punctul său de vedere, în sensul că excepția de

neconstituționalitate este neîntemeiată, cu următoarea
motivare:
Dreptul la libera circulație se exercită, în conformitate cu
art. 25 alin. (1) teza a doua din Constituție, în condițiile
stabilite de lege, respectiv de Ordonanța Guvernului
nr. 65/1997. Măsurile restrictive ce pot fi luate în temeiul
art. 14 alin. (1) din acest act normativ sunt determinate de
respectarea obligațiilor asumate de România pe plan
internațional, prin tratatele la care este parte, și au fost
instituite cu respectarea dispozițiilor art. 53 din Constituție,
aplicându-se în mod nediscriminatoriu, pentru toate
persoanele aflate în situații identice. Aceste măsuri sunt
necesare într-o societate democratică și nu aduc atingere
existenței dreptului la libera circulație.
Prevederile art. 25 alin. (2) din Constituție referitoare la
dreptul de stabilire a domiciliului sau reședinței nu sunt
relevante
în
ceea
ce
privește
excepția
de
neconstituționalitate invocată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 14 alin. (1) lit. e) din Ordonanța Guvernului
nr. 65/1997 privind regimul pașapoartelor în România,
publicată în Monitorul Oficial al României, Partea I, nr. 226
din 30 august 1997, aprobată cu modificări și completări
prin Legea nr. 216/1998, publicată în Monitorul Oficial al
României, Partea I, nr. 446 din 23 noiembrie 1998, cu
modificările și completările aduse prin Ordonanța
Guvernului nr. 84/2003, publicată în Monitorul Oficial al
României, Partea I, nr. 622 din 30 august 2003, având
următorul cuprins:
— Art. 14 alin. (1) lit. e): îCetățeanului român i se poate
refuza, temporar, eliberarea pașaportului, iar dacă i-a fost
eliberat îi poate fi retras ori i se poate suspenda dreptul de
folosire a acestuia, atunci când: [...]
e) a săvârșit în străinătate fapte de natură să aducă
atingere siguranței naționale, menținerii ordinii publice,
protecției sănătății sau moralei ori drepturilor și libertăților
fundamentale ale altei persoane, care sunt stabilite prin
hotărâri judecătorești sau fac obiectul urmăririi penale; dovada
faptelor săvârșite în străinătate se face cu acte judiciare
recunoscute potrivit legii române; în astfel de cazuri măsura se
dispune de către Direcția Generală de Evidență Informatizată a
Persoanei sau de către formațiunile teritoriale de evidență
informatizată a persoanei, după caz, pentru o durată cuprinsă
între 1 an și 5 ani, stabilită proporțional cu gravitatea faptei
comise și cu consecințele ei. Aceeași măsură poate fi luată și
împotriva persoanei care a săvârșit în străinătate fapta de
cerșetorie, constatată potrivit legii, precum și împotriva
persoanelor returnate în baza acordurilor de readmisie
încheiate de România cu alte state și a cetățenilor români care
au fost returnați din state cu care România nu a încheiat
acorduri de readmisie, indiferent de motive, ori care au depășit

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/21.II.2005
termenele de ședere în statele în care au călătorit, stabilite prin
acordurile sau convențiile încheiate cu acestea.“
Aceste dispoziții sunt considerate de autorul excepției ca
fiind neconstituționale în raport cu prevederile art. 16
alin. (1) și (2) din Constituție privitor la egalitatea în
drepturi, ale art. 25 referitor la libera circulație, ale art. 53
privitor la restrângerea exercițiului unor drepturi sau al unor
libertăți și ale art. 147 alin. (1) referitor la deciziile Curții
Constituționale. În opinia autorului sunt încălcate, de
asemenea, dispozițiile referitoare la libertatea de circulație
cuprinse în art. 2 paragrafele 2 și 3 din Protocolul nr. 4
adițional la Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
reține că, potrivit art. 25 alin. (1) din Constituție, legiuitorul
are libertatea de a stabili condițiile exercitării dreptului la
libera circulație și de a institui o normă care prevede
posibilitatea unor restrângeri, în limitele prevăzute de
art. 53 alin. (1) din Legea fundamentală.
Din analiza dispozițiilor legale criticate de autorul
excepției de neconstituționalitate rezultă că restrângerea
temporară a dreptului la libera circulație, reclamată de
acesta, se înscrie în limitele prevăzute de art. 53 alin. (1)
din Constituție, fiind instituită în mod expres pentru
apărarea securității naționale, a ordinii, sănătății ori moralei
publice, a drepturilor și libertăților cetățenilor. Așadar, nu se

3

poate primi susținerea autorului excepției privind încălcarea
prevederilor constituționale menționate.
Nu se poate primi, de asemenea, nici susținerea privind
încălcarea principiului egalității în drepturi, consacrat prin
art. 16 din Constituție, dat fiind că dispozițiile art. 14
alin. (1) lit. e) din Ordonanța Guvernului nr. 65/1997, care
formează obiectul excepției de neconstituționalitate, se
aplică în egală măsură tuturor persoanelor aflate în una
dintre situațiile juridice descrise în textul de lege.
Referitor la dispozițiile art. 147 alin. (1) din Constituție,
invocate în susținerea excepției de neconstituționalitate,
Curtea constată că acestea nu au incidență în cauză.
În sfârșit, Curtea nu poate primi susținerea autorului
excepției privind încălcarea prevederilor art. 2 paragrafele 2
și 3 din Protocolul nr. 4 adițional la Convenția pentru
apărarea drepturilor omului și a libertăților fundamentale,
deoarece dispozițiile legale atacate se înscriu în limitele
prevăzute de paragraful 3 din același articol al Protocolului,
în conformitate cu care restrângerea libertății persoanei de
a părăsi orice țară, inclusiv pe a sa, este admisibilă atunci
când constituie o măsură necesară îîntr-o societate
democratică, pentru securitatea națională, siguranța publică,
menținerea ordinii publice, prevenirea faptelor penale, protecția
sănătății sau a moralei, ori pentru protejarea drepturilor și
libertăților altora“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (1) lit. e) din Ordonanța Guvernului
nr. 65/1997 privind regimul pașapoartelor în România, excepție ridicată de Viorica Boghean în Dosarul nr. 3.672/2004 al
Curții de Apel Suceava — Secția comercială și de contencios administrativ.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 22
din 20 ianuarie 2005

referitoare la excepția de neconstituționalitate a prevederilor art. 13 din Legea nr. 10/2001
privind regimul juridic al unor imobile preluate în mod abuziv în perioada 6 martie 1945—
22 decembrie 1989, precum și a prevederilor art. 7, 11 și 14 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Aurelia Popa
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 13 din Legea nr. 10/2001 privind regimul
juridic al unor imobile preluate în mod abuziv în perioada 6
martie 1945—22 decembrie 1989, precum și a prevederilor
art. 7, 11 și 14 din Ordonanța de urgență a Guvernului
nr. 40/1999 privind protecția chiriașilor și stabilirea chiriei
pentru spațiile cu destinația de locuințe, excepție ridicată de
Myriam Gabriela Făgărășanu în Dosarul nr. 1.615/2004 al
Judecătoriei Sectorului 5 București.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 152/21.II.2005

La apelul nominal răspunde autorul excepției de
neconstituționalitate, prin avocat Luciana Preda, precum și
partea Constanța Ana Herlea, personal. Procedura de
citare a fost legal îndeplinită.
Cauza fiind în stare de judecată, președintele acordă
cuvântul pe fond.
Reprezentantul autorului excepției de neconstituționalitate
solicită admiterea acesteia. În acest sens, se susține că
foștii proprietari ai unor imobile cu destinația de locuințe,
care au beneficiat de legi reparatorii în vederea restituirii
acestora, sunt supuși, în temeiul prevederilor legale
criticate, unor proceduri care au drept consecință limitarea
dreptului de proprietate. Se mai arată că se realizează, în
fapt, restrângerea exercițiului dreptului de proprietate, de
către stat, ca urmare a lipsirii titularului acestui drept de
atributul folosinței, în scopul protejării unei anumite categorii
de cetățeni. Această restrângere a exercițiului unui drept
nu e justificată de nici una dintre cauzele limitativ
prevăzute de art. 53 din Constituție și nici nu poate fi
legitimată, în opinia autorului excepției de neconstituționalitate,
de invocarea unui anumit context economic. De asemenea,
se mai susține încălcarea dispozițiilor art. 16 din
Constituție, deoarece protecția socială la care e obligat
statul îi vizează numai pe chiriași, cu excluderea
proprietarilor de imobile cu destinația de locuințe, ce cad
sub incidența textelor de lege criticate.
Partea Constanța Ana Herlea solicită respingerea
excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2004, pronunțată în Dosarul
nr. 1.615/2004, Judecătoria Sectorului 5 București a
sesizat Curtea Constituțională cu excepția de
neconstituționalitate a prevederilor art. 13 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, precum și a prevederilor art. 7, 11 și 14 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, excepție ridicată de Myriam
Gabriela Făgărășanu.
În motivarea excepției de neconstituționalitate se
susține că prevederile legale criticate încalcă dispozițiile
art. 16, 20 și 44 din Constituție. Se arată că prevederile
art. 13 din Legea nr. 10/2001 încalcă dreptul de proprietate
și creează o poziție de inegalitate juridică între chiriași și
proprietari. În ceea ce privește prevederile art. 7, 11 și 14
din Ordonanța de urgență a Guvernului nr. 40/1999, se
arată că acestea reglementează un drept de locațiune
asupra unui imobil aflat în proprietatea altei persoane, fără
ca aceasta din urmă să-și fi dat acordul în acest sens,
fiind astfel încălcate reglementările privitoare la proprietate
cuprinse în primul Protocol adițional la Convenția pentru
apărarea drepturilor omului și a libertăților fundamentale,
precum și dispozițiile art. 20 din Constituție.
Judecătoria Sectorului 5 București consideră că
excepția de neconstituționalitate este neîntemeiată. Se
arată în acest sens că textele de lege criticate nu aduc
nici o atingere dreptului de proprietate, ci acestea stabilesc
condițiile în care devin aplicabile prevederile legale privind

contractele de închiriere a imobilelor restituite foștilor
proprietari.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că textele de lege criticate nu
încalcă dispozițiile constituționale invocate. În acest sens,
se arată că dispozițiile art. 13 alin. (1) din Legea
nr. 10/2001 conțin o reglementare justificată pe de o parte
de înecesitatea ocrotirii intereselor unei anumite categorii
de cetățeni (...) (chiriașii), într-un anumit context socialeconomic“ și pe de altă parte restrângerea exercițiului
dreptului de proprietate este posibilă, cu respectarea
dispozițiilor art. 53 din Constituție. Pentru aceleași
considerente se apreciază că nu este încălcat nici art. 20
din Constituție. Nu poate fi reținută nici încălcarea art. 16
din Constituție, deoarece proprietarii și chiriașii se află în
situații juridice distincte, ceea ce justifică aplicarea unui
regim juridic diferit.
Avocatul Poporului consideră că textele de lege
criticate sunt constituționale. Se arată că prevederile art. 13
din Legea nr. 10/2001 stabilesc un cadru juridic pentru
exercitarea atributelor dreptului de proprietate, astfel încât
acesta să nu vină în coliziune cu interesele legitime ale
altor subiecte de drept sau cu interesele generale. Prin
urmare, această reglementare este conformă cu dispozițiile
art. 44 alin. (1) teza a doua din Constituție, precum și cu
prevederile art. 1 din primul Protocol adițional la Convenția
pentru apărarea drepturilor omului și a libertăților
fundamentale. De asemenea, se arată că textul de lege
criticat nu contravine art. 16 din Constituție, deoarece
proprietarii imobilelor naționalizate se află într-o situație
diferită de cea a chiriașilor, ceea ce justifică, în mod
obiectiv și rezonabil, aplicarea unui tratament juridic diferit.
În ceea ce privește critica de neconstituționalitate a
dispozițiilor art. 7, 11 și 14 din Ordonanța de urgență a
Guvernului nr. 40/1999, se consideră că aceasta nu poate
fi reținută, întrucât îautorul excepției nu a indicat
prevederile din instrumentele juridice internaționale față de
care textele de lege criticate ar fi în contradicție“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 13 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, publicată în Monitorul
Oficial al României, Partea I, nr. 75 din 14 februarie 2001,
precum și prevederile art. 7, 11 și 14 din Ordonanța de
urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe,
publicată în Monitorul Oficial al României, Partea I, nr. 148

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/21.II.2005
din 8 aprilie 1999, aprobată cu modificări și completări prin
Legea nr. 241/2001, publicată în Monitorul Oficial al
României, Partea I, nr. 265 din 23 mai 2001.
Prevederile legale criticate au următorul conținut:
— Art. 13 din Legea nr. 10/2001: î(1) În cazul imobilelor
restituite prin procedurile administrative prevăzute de prezenta
lege sau prin hotărâre judecătorească sunt aplicabile
prevederile privind contractele de închiriere cuprinse în
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe.
(2) Contractele de închiriere pentru imobilele restituite în
natură, ocupate de misiunile diplomatice, oficiile consulare,
reprezentanțele organizațiilor internaționale interguvernamentale
acreditate în România și de personalul străin al acestora, se
prelungesc de drept pentru o perioadă de 5 ani, cu
renegocierea celorlalte clauze ale contractului.“
Art. 7, 11 și 14 din Ordonanța de urgență a Guvernului
nr. 40/1999:
— Art. 7: îPrelungirea contractelor de închiriere, realizată
în baza prevederilor art. 1, rămâne valabilă și în cazul
redobândirii imobilelor respective de către foștii proprietari sau
de moștenitorii acestora după intrarea în vigoare a prezentei
ordonanțe de urgență.“;
— Art. 11: î(1) Nerespectarea de către proprietar a
dispozițiilor art. 10 alin. (1) atrage prelungirea de drept a
contractului de închiriere anterior până la încheierea unui nou
contract de închiriere. Neplata chiriei până la încheierea noului
contract de închiriere nu poate fi invocată de proprietar ca
motiv de evacuare a chiriașului sau a fostului chiriaș.
(2) Lipsa unui răspuns scris sau refuzul nejustificat al
chiriașului sau al fostului chiriaș de a încheia un nou contract
de închiriere în termen de 60 de zile de la primirea notificării îl
îndreptățește pe proprietar să ceară în justiție evacuarea
necondiționată a locatarilor, cu plata daunelor interese, pe
calea ordonanței președințiale.“;
— Art. 14: î(1) La expirarea termenului de închiriere
stabilit conform prezentei ordonanțe de urgență chiriașul are
dreptul la reînnoirea contractului, pentru aceeași perioadă,
dacă părțile nu modifică prin acord expres durata închirierii.
(2) Proprietarul poate refuza reînnoirea contractului de
închiriere numai pentru următoarele motive:
a) locuința este necesară pentru a satisface nevoile sale de
locuit, ale soțului, părinților ori copiilor oricăruia dintre aceștia,
numai dacă sunt cetățeni români cu domiciliul în România;
b) locuința urmează să fie vândută în condițiile prezentei
ordonanțe de urgență;
c) chiriașul nu a achitat chiria cel puțin 3 luni consecutive în
executarea contractului de închiriere;
d) în cazurile prevăzute la art. 13 lit. f)—i).
(3) Proprietarul este obligat să îi notifice chiriașului refuzul
de a reînnoi contractul de închiriere cu cel puțin un an înainte
de expirarea acestuia, pentru situațiile prevăzute la alin. (2)
lit. a) și b). În cazurile prevăzute la alin. (2) lit. d) notificarea se
face cu cel puțin 60 de zile înainte de expirarea contractului.
(4) Sunt permise mai multe reînnoiri succesive.
(5) Chiriașul este obligat să părăsească locuința în termen
de 60 de zile de la expirarea termenului contractual, dacă
locațiunea nu s-a reînnoit. Chiriașul este obligat să plătească
întreaga chirie, precum și toate cheltuielile pentru servicii și
întreținere aferente perioadei în care a ocupat efectiv locuința.“
În opinia autorului excepției de neconstituționalitate,
aceste prevederi legale contravin dispozițiilor constituționale
cuprinse în art. 16 — Egalitatea în drepturi, în art. 20 —
Tratatele internaționale privind drepturile omului și în art. 44 —
Dreptul de proprietate privată.
De asemenea, sunt invocate dispozițiile cuprinse în
art. 1 din primul Protocol adițional la Convenția pentru

5

apărarea drepturilor omului și a libertăților fundamentale,
dispoziții care au următorul conținut:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Examinând excepția de neconstituționalitate, Curtea
reține următoarele:
I. Din motivarea excepției de neconstituționalitate rezultă
că este criticat numai alin. (1) al art. 13 din Legea
nr. 10/2001, respectiv textul potrivit căruia, îÎn cazul
imobilelor restituite (...) prin hotărâre judecătorească, sunt
aplicabile prevederile privind contractele de închiriere cuprinse
în Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe“.
În opinia autorului excepției de neconstituționalitate,
aceste prevederi legale încalcă dispozițiile art. 16 din
Constituție referitor la principiul egalității în drepturi a
cetățenilor, deoarece creează o îinegalitate juridică“ între
chiriașii imobilelor cu destinația de locuințe și proprietarii
acestora.
Curtea constată însă că finalitatea textului de lege
criticat este de a reglementa situația contractelor de
închiriere a imobilelor cu destinația de locuințe, în scopul
prevenirii unor stări litigioase între chiriași și proprietari, iar
reglementarea adoptată de legiuitor are caracterul unor
măsuri de protecție a chiriașilor, cu caracter temporar.
Critica autorului excepției de neconstituționalitate privind
încălcarea, prin textul de lege criticat, a dispozițiilor art. 16
din Constituție nu poate fi primită. Chiriașii și proprietarii
imobilelor cu destinația de locuințe fac parte din categorii
juridice diferite, astfel încât statutul lor juridic nu poate fi
identic. În sensul jurisprudenței constante a Curții
Constituționale (de exemplu Decizia nr. 70 din
15 decembrie 1993, publicată în Monitorul Oficial al
României, Partea I, nr. 307 din 27 decembrie 1993),
principiul egalității nu este sinonim cu uniformitatea, prin
urmare situația juridică diferită a anumitor categorii de
persoane, respectiv chiriașii imobilelor cu destinația de
locuințe și proprietarii acestora, justifică aplicarea unui
regim juridic diferit.
II. În ceea ce privește critica de neconstituționalitate a
prevederilor art. 7, 11 și 14 din Ordonanța de urgență a
Guvernului nr. 40/1999, în opinia autorului excepției aceste
texte de lege sunt contrare dispozițiilor referitoare la dreptul
de proprietate cuprinse în art. 1 din primul Protocol
adițional la Convenția pentru apărarea drepturilor omului și
a libertăților fundamentale, și implicit dispozițiilor art. 20 din
Constituție referitoare la tratatele internaționale privind
drepturile omului.
Curtea constată că prevederile legale criticate
reglementează anumite cazuri în care operează prelungirea
de drept a contractului de închiriere, și anume în cazul în
care, după intrarea în vigoare a acestui act normativ, foștii
proprietari sau moștenitorii acestora redobândesc imobilele
respective pe cale administrativă sau prin hotărâre
judecătorească (art. 7 din Ordonanța de urgență a
Guvernului nr. 40/1999), precum și în cazul în care
proprietarul nu-și îndeplinește obligația de notificare a
chiriașului, în vederea încheierii unui nou contract (art. 11).

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 152/21.II.2005

De asemenea, art. 14 alin. (1) din actul normativ criticat
prevede dreptul chiriașului la reînnoirea contractului pentru
aceeași perioadă, dacă părțile nu modifică prin acord
expres durata închirierii, iar în alin. (2) sunt reglementate
motivele pentru care nu operează reînnoirea contractului,
respectiv dacă locuința este necesară pentru a satisface
nevoile de locuit ale proprietarului, ale soțului acestuia,
părinților ori copiilor oricăruia dintre aceștia, dacă locuința
urmează să fie vândută în condițiile Ordonanței de urgență
a Guvernului nr. 40/1999 sau chiriașul nu a achitat chiria
cel puțin 3 luni consecutive.
În consecință, aceste texte de lege, prin dispozițiile pe
care le conțin referitoare la prelungirea raporturilor
contractuale în materia contractului de închiriere, nu sunt
de natură a aduce atingere dreptului de proprietate,
întrucât această reglementare se referă exclusiv la
drepturile locative ale chiriașilor, și nu la exercitarea
dreptului de proprietate. De altfel, așa cum s-a statuat în
mod constant în jurisprudența Curții Constituționale, de
exemplu prin Decizia nr. 6 din 11 noiembrie 1992,
publicată în Monitorul Oficial al României, Partea I, nr. 48

din 4 martie 1993, dispozițiile constituționale referitoare la
dreptul de proprietate nu sunt aplicabile în materia
contractului de închiriere. Cele statuate în decizia anterior
menționată își mențin valabilitatea și în prezenta cauză,
întrucât nu au invervenit elemente noi, de natură a
determina
reconsiderarea
jurisprudenței
Curții
Constituționale.
Curtea constată astfel că este neîntemeiată critica
referitoare la încălcarea prevederilor referitoare la protecția
proprietății cuprinse în art. 1 din primul Protocol adițional
la Convenția pentru apărarea drepturilor omului și a
libertăților fundamentale. Dimpotrivă, textele de lege
criticate sunt în deplină concordanță cu alin. (2) al acestui
articol, potrivit căruia îDispozițiile precedente nu aduc
atingere dreptului statelor de a adopta legile pe care le
consideră necesare pentru a reglementa folosința bunurilor
conform interesului general (...)“.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 13 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, precum și a prevederilor art. 7,
11 și 14 din Ordonanța de urgență a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe, excepție ridicată de Myriam Gabriela Făgărășanu în Dosarul nr. 1.615/2004 al Judecătoriei
Sectorului 5 București.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Regulamentului pentru autorizarea electricienilor care proiectează, execută,
verifică și exploatează instalații electrice din sistemul electroenergetic — Revizia 1
În temeiul art. 9 alin. (2), (6) și (7), al art. 11 alin. (1) și alin. (2) lit. a) și n) din Legea energiei electrice nr. 318/2003,
având în vedere referatul de aprobare întocmit de Departamentul infrastructură și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 16 februarie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul pentru autorizarea
electricienilor care proiectează, execută, verifică și
exploatează
instalații
electrice
din
sistemul

electroenergetic — Revizia 1, prezentat în anexa*) care
face parte integrantă din prezentul ordin.

*) Conținutul anexei este disponibil în format electronic pe pagina web a Autorității Naționale de Reglementare în Domeniul Energiei
(www.anre.ro).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/21.II.2005
Art. 2. — Titularii de licențe acordate de Autoritatea
Națională de Reglementare în Domeniul Energiei și
societățile comerciale care desfășoară activități în sectorul
energiei electrice vor respecta prevederile Regulamentului
pentru autorizarea electricienilor care proiectează, execută,
verifică și exploatează instalații electrice din sistemul
electroenergetic — Revizia 1.
Art. 3. — Departamentul infrastructură și autorizare din
cadrul Autorității Naționale de Reglementare în Domeniul
Energiei va duce la îndeplinire și va urmări respectarea
prevederilor cuprinse în Regulamentul pentru autorizarea

7

electricienilor care proiectează, execută, verifică și
exploatează instalații electrice din sistemul electroenergetic —
Revizia 1.
Art. 4. — Prezentul ordin va fi publicat în Monitorul
Oficial al României, Partea I.
Art. 5. — La data intrării în vigoare a prezentului ordin
se abrogă Ordinul președintelui Autorității Naționale de
Reglementare în Domeniul Energiei nr. 2/2004 și Ordinul
președintelui Autorității Naționale de Reglementare în
Domeniul Energiei nr. 3/2004, publicate în Monitorul Oficial
al României, Partea I, nr. 61 din 23 ianuarie 2004.

Președintele Autorității Naționale de Reglementare în Domeniul Energiei,
Nicolae Opriș
București, 16 februarie 2005.
Nr. 7.

MINISTERUL ADMINISTRAȚIEI
ȘI INTERNELOR
Nr. 511 din 14 februarie 2005

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 41 din 14 ianuarie 2005

ORDIN
privind separarea fluxurilor de pasageri în porturile din România,
în conformitate cu recomandările și cele mai bune practici cuprinse în catalogul Schengen
Având în vedere prevederile art. 10 din Ordonanța de urgență a Guvernului nr. 105/2001 privind frontiera de stat
a României, aprobată cu modificări prin Legea nr. 243/2002, cu modificările și completările ulterioare, precum și
prevederile art. 11 din Normele metodologice de aplicare a Ordonanței de urgență a Guvernului nr. 105/2001 privind
frontiera de stat a României, aprobate prin Hotărârea Guvernului nr. 445/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările și completările ulterioare, precum și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul administrației și internelor și ministrul transporturilor, construcțiilor și turismului emit următorul ordin:
Art. 1. — Prezentul ordin are ca scop separarea
fluxurilor de pasageri în porturile din România, în
conformitate cu recomandările și cele mai bune practici
cuprinse în catalogul Schengen.
Art. 2. — În sensul prezentului ordin, termenii utilizați au
următorul înțeles:
a) port — suprafață delimitată din teritoriul național,
situată la malul mării sau al unei căi navigabile, protejată
natural sau artificial împotriva valurilor, vânturilor, curenților
și ghețurilor, construită și echipată astfel încât să permită,
în principal, primirea și adăpostirea navelor, încărcarea,
descărcarea, transbordarea, depozitarea mărfurilor, primirea
și expedierea acestora cu mijloace de transport, îmbarcarea
și debarcarea pasagerilor;
b) frontiera de stat — linia reală sau imaginară care
trece, în linie dreaptă, de la un semn de frontieră la un
altul ori, acolo unde frontiera nu este marcată în teren cu
semne de frontieră, de la un punct de coordonate la altul;
la fluviul Dunărea și celelalte ape curgătoare, frontiera de
stat este cea stabilită prin acordurile, convențiile și
înțelegerile dintre România și statele vecine, cu luarea în
considerare a faptului că principiul general acceptat de
dreptul internațional fluvial este acela că frontiera trece pe
mijlocul șenalului navigabil principal, iar la apele curgătoare
nenavigabile, pe la mijlocul pânzei de apă; la Marea
Neagră frontiera de stat trece pe la limita exterioară și
limitele laterale ale mării teritoriale a României;

c) frontieră internă — porturile maritime și fluviale pentru
liniile regulate de pasageri și de mărfuri, care au ca punct
de plecare sau ca destinație exclusivă alte porturi de pe
teritoriile statelor sau comunităților de state cu care
România a încheiat acorduri, convenții sau alte înțelegeri
internaționale privind eliminarea controalelor la frontieră,
fără escale în porturi din afara teritoriului acestora;
d) frontieră externă — porturile maritime și fluviale, dacă
acestea nu reprezintă frontiere interne;
e) regim de frontieră internă în porturi — reglementările cu
privire la eliminarea controlului de frontieră în porturile
deschise traficului internațional de persoane, pentru
cetățenii români și persoanele aparținând statelor sau
comunităților de state cu care România a încheiat acorduri,
convenții sau alte înțelegeri internaționale privind eliminarea
controalelor la frontieră;
f) stat contractant — statul sau comunitatea de state cu
care România a încheiat acorduri, convenții sau alte
înțelegeri internaționale privind eliminarea controalelor la
frontieră și România;
g) stat terț — orice alt stat decât cele cu care România
a încheiat acorduri, convenții sau alte înțelegeri
internaționale privind eliminarea controalelor la frontieră;
h) voiaj intern — orice voiaj care are ca punct de
plecare și/sau ca destinație teritoriul României, precum și
orice voiaj care are ca punct de plecare sau ca destinație
exclusivă teritoriile statelor sau comunităților de state cu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 152/21.II.2005

care România a încheiat acorduri, convenții sau alte
înțelegeri internaționale privind eliminarea controalelor la
frontieră, fără a atinge un port de pe teritoriul unui stat
terț.
Art. 3. — La data intrării în vigoare a unui acord, a
unei convenții sau înțelegeri bi - sau multilaterale privind
eliminarea controalelor la frontieră, pentru introducerea
regimului de frontieră internă se vor lua următoarele
măsuri:
1. Separarea fluxurilor de pasageri pentru voiajurile
interne de cele pentru voiajurile internaționale se va face
printr-o infrastructură adecvată, atât la îmbarcare, cât și la
debarcare, după cum urmează:
a) la îmbarcare, înainte de posturile de control ale
poliției de frontieră și va continua până la urcarea la bordul
navei;
b) la debarcare, separarea va continua și după posturile
de control ale poliției de frontieră, până în zona publică a
terminalului de pasageri.
2. Pentru voiajurile internaționale, controlul persoanelor
aflate sub incidența legislației privind frontiera internă se va
face la ghișeele speciale, individualizate cu:
a) însemnul drapelului României;
b) emblema Uniunii Europene, cu înscrisul îUE“ într-un
cerc format din stele;
p. Ministrul administrației și internelor,
Anghel Andreescu,
secretar de stat

c) însemnele drapelelor statelor contractante, altele
decât statele membre ale Uniunii Europene și România.
3. Ghișeele la care se face controlul pentru cetățenii
oricărui stat terț vor purta inscripția îalte state“, în limba
română și în limbi de circulație internațională.
4. În situația în care trecerea frontierei se efectuează
temporar prin alte puncte de trecere portuare care nu sunt
deschise traficului internațional de persoane și de mărfuri,
solicitantul asigură, după aprobarea deschiderii temporare a
punctului de trecere portuar, condiții corespunzătoare de
efectuare a controlului pentru trecerea frontierei, respectiv:
punerea la dispoziție a spațiilor de lucru și a utilităților,
transportul personalului, spații de cazare și indemnizații de
deplasare, conform legii.
5. În punctele de trecere portuare prevăzute la pct. 4
nu este obligatoriu să se ia măsuri de separare fizică a
fluxurilor de pasageri în conformitate cu prezentul ordin.
Art. 4. — Prezentul ordin se aplică în toate porturile din
România.
Art. 5. — Prezentul ordin va fi publicat în Monitorul
Oficial al României, Partea I.
Ministrul transporturilor, construcțiilor și turismului,
Gheorghe Dobre

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 152/21.II.2005 conține 8 pagini.

Prețul de vânzare 5.500 lei

&JUYDGY|005242]
ISSN 1453—4495

PDF compression, OCR, web-optimization with CVISION's PdfCompressor

