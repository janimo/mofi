PARTEA

Anul 173 (XVII) — Nr. 159

I

LEGI, DECRETE, HOTĂRÂRI ȘI ALTE ACTE

Miercuri, 23 februarie 2005

SUMAR

Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 8 din 18 ianuarie 2005 referitoare la excepția
de neconstituționalitate a dispozițiilor art. 8
alin. (2) și ale art. 14 din Legea nr. 94/1992
privind organizarea și funcționarea Curții de
Conturi........................................................................

1–3

Decizia nr. 32 din 25 ianuarie 2005 referitoare la
excepția de neconstituționalitate a dispozițiilor
art. 206 din Codul penal ..........................................

4–5

DECIZII

ALE

Pagina

118.

CURȚII

— Ordin al ministrului agriculturii, pădurilor și
dezvoltării rurale pentru aprobarea Normelor
metodologice privind stabilirea teritoriului
organizațiilor de îmbunătățiri funciare și al
federațiilor de organizații de îmbunătățiri funciare......

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 8
din 18 ianuarie 2005

referitoare la excepția de neconstituționalitate a dispozițiilor art. 8 alin. (2) și ale art. 14
din Legea nr. 94/1992 privind organizarea și funcționarea Curții de Conturi
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 8 alin. (2) și ale art. 14 din
Legea nr. 94/1992 privind organizarea și funcționarea Curții
de Conturi, excepție ridicată de Societatea Comercială

îACVARIM“ — S.A. din Râmnicu Vâlcea în Dosarul
nr. 554/R/CONT/2004 al Curții de Apel Pitești — Secția
comercială și de contencios administrativ — Complet
contencios.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate. Se arată că
textele de lege criticate nu contravin normelor
constituționale invocate de autorul excepției, întrucât
procurorii financiari nu desfășoară o activitate jurisdicțională,
chiar dacă funcționează în cadrul Curții de Conturi, nefiind
încă preluați de Ministerul Public. Mai mult, se precizează
că preluarea procurorilor financiari de către Ministerul Public

2

MONITORUL OFICIAL AL ROMÂNIEI, PARTEA I, Nr. 159/23.II.2005

reprezintă un aspect de aplicare a legii ce nu intră în
competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 13 septembrie 2004, pronunțată în
Dosarul nr. 554/R/CONT/2004, Curtea de Apel Pitești —
Secția comercială și de contencios administrativ —
Complet contencios a sesizat Curtea Constituțională cu
excepția de neconstituționalitate a dispozițiilor art. 8
alin. (2) și ale art. 14 din Legea nr. 94/1992 privind
organizarea și funcționarea Curții de Conturi. Excepția a
fost ridicată de Societatea Comercială îACVARIM“ — S.A.
din Râmnicu Vâlcea într-un proces având ca obiect
soluționarea recursului declarat de Curtea de Conturi a
României — procurorul financiar de pe lângă Camera de
Conturi a Județului Vâlcea — împotriva unei sentințe prin
care Tribunalul Vâlcea — Secția contencios administrativ și
fiscal a anulat o decizie a Direcției de control financiar
ulterior de la Camera de Conturi a Județului Vâlcea,
dispusă pentru înlăturarea unor abateri financiare constatate
în activitatea financiar-contabilă a Societății Comerciale
îACVARIM“ — S.A. din Râmnicu Vâlcea.
În motivarea excepției autorul acesteia arată că
dispozițiile art. 8 alin. (2) și ale art. 14 din Legea
nr. 94/1992 privind organizarea și funcționarea Curții de
Conturi contravin art. 1 alin. (4), art. 129, precum și
art. 140 din Constituție.
Astfel, se arată că Legea nr. 94/1992, adoptată în baza
dispozițiilor constituționale ale art. 139, nu a fost modificată
și pusă de acord cu Constituția revizuită, care nu mai
prevede atribuții jurisdicționale pentru Curtea de Conturi.
Ca urmare, în temeiul dispozițiilor art. 139 alin. (1) din
Constituție, în forma revizuită, a fost adoptată Ordonanța
de urgență a Guvernului nr. 117/2003 privind preluarea
activității jurisdicționale și a personalului instanțelor Curții de
Conturi de către instanțele judecătorești. Acest act normativ
înu a abrogat expres sau implicit“ dispozițiile criticate, așa
încât prevederile Legii nr. 94/1992, conform cărora
îprocurorii financiari exercită anumite atribuții jurisdicționale“
și îparticipă obligatoriu la judecarea cauzelor în calitate de
procurori de ședință“, se mențin în vigoare, în condițiile în
care îa expirat termenul“, îimperativ și de imediată
aplicabilitate“, îde 60 de zile, prevăzut de Legea
nr. 49/2004 — de aprobare a ordonanței de urgență susmenționate — pentru preluarea procurorilor financiari de
către Ministerul Public“. Ca atare, se consideră că îatât
timp cât procurorii financiari nu fac parte din Ministerul
Public și din Autoritatea judecătorească, ci funcționează în
cadrul Curții de Conturi, instituție al cărei statut este
reglementat de art. 140 din Constituție, aceștia nu au
calitatea de magistrați“, ceea ce încalcă principiul separației
și echilibrului puterilor în stat, consacrat de art. 1 alin. (4)
din Legea fundamentală. Totodată se susține și
contrarietatea dispozițiilor criticate față de prevederile
art. 129 din Constituție, întrucât îprocurorul financiar de pe
lângă Curtea de Conturi nu este «parte interesată» în
proces“.
În concluzie, se arată că prin îneaplicarea prevederilor
imperative ale art. 5 alin. (2) din Ordonanța de urgență a
Guvernului nr. 117/2003, aprobată prin Legea nr. 49/2004,
și nepreluarea procurorilor financiari în termenul de 60 de
zile de către Ministerul Public“, participarea acestora la
judecarea cauzelor de către instanțele judecătorești, în
calitate de procuror de ședință, este incompatibilă cu
statutul de magistrat și, totodată, neconstituțională.
Curtea de Apel Pitești — Secția comercială și de
contencios administrativ — Complet contencios consideră
că excepția de neconstituționalitate este întemeiată. În
acest sens, se arată că prin Ordonanța de urgență a

Guvernului nr. 117/2003, aprobată cu modificări prin Legea
nr. 49/2004, îjudecătorii financiari și judecătorii financiari
inspectori în funcție au fost numiți, la propunerea
Consiliului Superior al Magistraturii, judecători la instanțele
judecătorești, urmând ca și procurorii financiari să fie
preluați după aceeași procedură de Ministerul Public“. În
ceea ce privește statutul procurorilor, se apreciază că îîn
art. 8 din Legea nr. 49/2004 este cuprinsă o reglementare
contradictorie“ ce se opune principiului constituțional al
separației și echilibrului puterilor în stat, deoarece, chiar
urmând a fi preluați de Ministerul Public, aceștia vor
continua să funcționeze în cadrul Curții de Conturi,
exercitând aceleași atribuții prevăzute de Legea
nr. 94/1992. În sprijinul aceleiași opinii se mai arată că
îastfel, se mențin dispozițiile art. 96 din Legea nr. 94/1992
care reglementează legitimitatea procesuală activă a
procurorilor financiari în sesizarea instanței cu cereri de
chemare în judecată sau promovare a căii de atac,
atribuțiuni exercitate de către Ministerul Public prin
procurori, în realizarea activității judiciare, potrivit art. 130
din Constituție, deși Curtea de Conturi pe lângă care
funcționează procurorii financiari nu mai are decât atribuții
exclusiv de control în domeniul financiar“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este inadmisibilă. În acest sens, se arată că, în deplin
acord cu prevederile art. 140 alin. (1) teza a doua și ale
art. 155 alin. (6) din Constituție, prin Ordonanța de urgență
a Guvernului nr. 117/2003, aprobată cu modificări prin
Legea nr. 49/2004, înu s-a stabilit un termen pentru
preluarea procurorilor financiari de către Ministerul Public,
însă, pentru evitarea unui vid legislativ, s-a precizat că
aceștia își exercită atribuțiile prevăzute de Legea
nr. 94/1992, republicată, în condițiile art. 3 și 4 din
ordonanță“, texte care prevăd că îactivitatea acestora
constă în sesizarea instanțelor competente să soluționeze
litigiile rezultate din activitatea Curții de Conturi și
participarea în mod obligatoriu la judecarea acestor cauze
pentru apărarea intereselor financiare ale statului“. Ca
atare, îsusținerile autorului excepției, potrivit cărora
procurorii financiari exercită atribuții jurisdicționale, sunt
neîntemeiate“.
Mai mult, se menționează că îpe data intrării în vigoare
a Legii de revizuire a Constituției și a Ordonanței de
urgență a Guvernului nr. 117/2003 toate dispozițiile privind
activitatea jurisdicțională a Curții de Conturi au fost
abrogate implicit“, astfel că, în temeiul art. 29 alin. (1) din
Legea nr. 47/1992, excepția urmează a fi respinsă ca
inadmisibilă.
Avocatul Poporului apreciază că dispozițiile art. 8
alin. (2) și ale art. 14 din Legea nr. 94/1992 privind
organizarea și funcționarea Curții de Conturi sunt constituționale.
În ceea ce privește critica de neconstituționalitate față
de art. 131 alin. (2) și (3) din Constituție, se arată că
termenul de 60 de zile prevăzut de art. 8 din Ordonanța
de urgență a Guvernului nr. 117/2003 pentru preluarea
procurorilor financiari ai Curții de Conturi de către Ministerul
Public este îun termen de recomandare și a fost instituit
pentru a asigura soluționarea în bune condiții a litigiilor
rezultate din activitatea Curții de Conturi, până la
constituirea instanțelor judecătorești specializate“. Se
apreciază că, îpe cale de consecință, punerea în aplicare
a prevederilor ordonanței amintite este o problemă care
excede controlului de constituționalitate“.

MONITORUL OFICIAL AL ROMÂNIEI, PARTEA I, Nr. 159/23.II.2005
În ceea ce privește critica de neconstituționalitate față
de prevederile cuprinse în art. 1 alin. (4) și în art. 140 din
Constituție, se arată că dispozițiile legale criticate înu
conțin norme contrare prevederilor din Constituție invocate“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că este legal sesizată și
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 8 alin. (2) și ale art. 14 din Legea
nr. 94/1992 privind organizarea și funcționarea Curții de
Conturi, republicată, al căror conținut este următorul:
— Art. 8 alin. (2): îPe lângă Curtea de Conturi
funcționează procurori financiari.“;
— Art. 14: î(1) Pe lângă Curtea de Conturi funcționează
procurorul general financiar și procurorii financiari.
(2) Procurorii financiari își exercită atribuțiile pe lângă
secțiile Curții, Colegiul jurisdicțional al Curții și camerele de
conturi județene.“
În motivarea excepției ridicate autorul invocă încălcarea
normelor constituționale ale art. 1 alin. (4) referitoare la
principiul separației și echilibrului puterilor în stat, ale
art. 129 — Folosirea căilor de atac, precum și ale art. 140 —
Curtea de Conturi.
Examinând excepția de neconstituționalitate ridicată,
Curtea Constituțională constată că dispozițiile art. 8 alin. (2)
și ale art. 14 din Legea nr. 94/1992 privind organizarea și
funcționarea Curții de Conturi au mai fost supuse
controlului de constituționalitate. Astfel, prin Decizia nr. 516
din 24 noiembrie 2004, publicată în Monitorul Oficial al
României, Partea I, nr. 3 din 3 ianuarie 2005, Curtea a
respins excepția de neconstituționalitate ca neîntemeiată,
reținând următoarele:
Principiul separației și echilibrului puterilor în stat,
consfințit de art. 1 alin. (4) din Constituție, invocat ca și în
prezenta cauză ca fiind încălcat, îvizează separația
puterilor legislativă, executivă și judecătorească. Or, potrivit
statutului său constituțional, Curtea de Conturi este o

3

autoritate publică, autonomă, nefiind în subordinea nici unei
autorități de stat“. Ca atare, Curtea Constituțională a
constatat că dispozițiile de lege, potrivit cărora procurorii
financiari funcționează pe lângă Curtea de Conturi, nu sunt
de natură să aducă atingere acestui principiu.
În ceea ce privește critica de neconstituționalitate față
de prevederile art. 140 din Constituție, în decizia amintită
Curtea Constituțională a reținut că, în conformitate cu
dispozițiile cu caracter tranzitoriu ale art. 8 din Ordonanța
de urgență a Guvernului nr. 117/2003, procurorii financiari
vor fi preluați de Ministerul Public și vor continua să
exercite atribuțiile prevăzute de Legea nr. 94/1992 și să
funcționeze în cadrul Curții de Conturi, respectiv pe lângă
structurile acesteia, care nu mai desfășoară activitate
jurisdicțională, dar fac parte din Ministerul Public. S-a
statuat, așadar, că activitatea procurorilor financiari se
desfășoară în condițiile legii organice și cu respectarea
art. 140 din Constituție.
Așa fiind, nu pot fi reținute nici susținerile referitoare la
încălcarea art. 129 din Constituție, constând în aceea că
procurorul financiar de pe lângă Curtea de Conturi nu este
parte interesată în proces. Așa cum s-a arătat, potrivit
prevederilor Ordonanței de urgență a Guvernului
nr. 117/2003, procurorii financiari fac parte din Ministerul
Public. În activitatea judiciară, conform art. 131 alin. (1) din
Constituție, Ministerul Public reprezintă interesele generale
ale societății și apără ordinea de drept, precum și
drepturile și libertățile cetățenilor. Așadar, participarea
procurorului financiar la judecarea cauzelor de către
instanțele de judecată este legitimată de prevederile
constituționale și de lege menționate.
În ceea ce privește susținerile potrivit cărora termenul
de 60 de zile prevăzut de art. 5 alin. (2) din Ordonanța de
urgență a Guvernului nr. 117/2003 este un termen de
decădere, prin decizia anterior menționată Curtea
Constituțională s-a pronunțat în sensul că acesta este un
termen de recomandare, iar nu de decădere. Acest termen
vizează formularea de către Consiliul Superior al
Magistraturii a propunerii de numire a judecătorului sau a
procurorului financiar, după caz, și nu preluarea acestora
de către Ministerul Public.
Întrucât nu au intervenit elemente noi care să determine
schimbarea jurisprudenței Curții Constituționale, cele
statuate în considerentele și dispozitivul deciziei la care s-a
făcut referire mai sus își mențin valabilitatea și în prezenta
cauză.

Pentru considerentele expuse, în temeiul art. 146 lit. d), al art. 147 alin. (4) din Constituție, al art. 1—3, al art. 11
alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge cu majoritate de voturi excepția de neconstituționalitate a dispozițiilor art. 8 alin. (2) și ale art. 14 din
Legea nr. 94/1992 privind organizarea și funcționarea Curții de Conturi, excepție ridicată de Societatea Comercială
îACVARIM“ — S.A. din Râmnicu Vâlcea în Dosarul nr. 554/R/CONT/2004 al Curții de Apel Pitești — Secția comercială și
de contencios administrativ — Complet contencios.
Definitivă și general obligatorie.
Pronunțată în ședința publică din data de 18 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

4

MONITORUL OFICIAL AL ROMÂNIEI, PARTEA I, Nr. 159/23.II.2005
CURTEA CONSTITUȚIONALĂ

D E C I Z I A Nr. 32
din 25 ianuarie 2005

referitoare la excepția de neconstituționalitate a dispozițiilor art. 206 din Codul penal
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 206 din Codul penal, ridicată
de Cornel Dumitru în Dosarul nr. 423/P/2004 al Tribunalului
Călărași.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 15 septembrie 2004, pronunțată în
Dosarul 423/P/2004, Tribunalul Călărași a sesizat Curtea
Constituțională cu excepția de neconstituționalitate a
dispozițiilor art. 206 din Codul penal, ridicată de Cornel
Dumitru în dosarul menționat.
În motivarea excepției de neconstituționalitate se
susține că dispozițiile legale criticate îngrădesc libertatea de
exprimare a gândurilor, opiniilor și credințelor, precum și
libertatea de exprimare a creațiilor de orice fel prin
intermediul presei scrise, formatoare de opinie la rândul
său. Se arată că sintagma îcare dacă ar fi adevărată“ din
textul incriminator îngrădește dreptul cititorului de a avea
acces la orice informație de interes public și îl împiedică
pe ziarist să scrie despre fapte săvârșite de persoane
publice.
Tribunalul Călărași apreciază că excepția de
neconstituționalitate este neîntemeiată, deoarece dispozițiile
art. 30 alin. (1) din Constituție trebuie interpretate prin
corelare și cu dispozițiile cuprinse în art. 30 alin. (6) din
Legea fundamentală, care stabilesc limitele libertății de
exprimare: ocrotirea demnității, onoarei, vieții particulare a
persoanei, precum și a dreptului la propria imagine.
Stabilirea prin lege a unor restrângeri sau sancțiuni, în
acord cu dispozițiile Constituției, nu constituie o cenzură a
libertății de exprimare și nici o împiedicare a accesului
persoanei la informațiile de interes public.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția este neîntemeiată,
deoarece demnitatea, onoarea, viața particulară a persoanei
și dreptul la propria imagine constituie valori supreme, a

căror protecție se realizează inclusiv prin mijloace de drept
penal. Incriminarea, prin textul de lege criticat, a faptelor
care aduc atingere demnității persoanei este permisă atât
de Constituție, prin art. 30 alin. (6), cât și de dispozițiile
art. 10 pct. 2 din Convenția pentru apărarea drepturilor
omului și a libertăților fundamentale, fiind necesară pentru
existența unei societăți democratice.
Avocatul Poporului apreciază că excepția de
neconstituționalitate este neîntemeiată, deoarece textul de
lege criticat nu încalcă prevederile constituționale invocate
de autorul excepției. Se arată în acest sens că libertatea
de exprimare nu este absolută și poate suferi restrângeri
în măsura în care acestea sunt necesare pentru apărarea
drepturilor și a libertăților altuia, una dintre aceste
restrângeri fiind incriminarea calomniei, prin dispozițiile
art. 206 din Codul penal. Totodată, se arată că prevederile
criticate nu contravin nici art. 31 alin. (1) din Constituție,
deoarece dreptul la informație garantează accesul
persoanei la orice informație de interes public, dar nu în
orice condiții.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 206 din Codul penal, potrivit cărora
îAfirmarea sau imputarea în public, prin orice mijloace, a unei
fapte determinate privitoare la o persoană, care, dacă ar fi
adevărată, ar expune acea persoană la o sancțiune penală,
administrativă sau disciplinară, ori disprețului public, se
pedepsește cu închisoare de la 2 luni la 2 ani sau cu amendă.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“
Autorul excepției consideră că aceste dispoziții legale
sunt contrare prevederilor constituționale ale art. 30
alin. (1), referitoare la libertatea de exprimare, precum și
ale art. 31 alin. (1) privind dreptul persoanelor la informație,
având următorul conținut:
— Art. 30 alin. (1): îLibertatea de exprimare a gândurilor,
a opiniilor sau a credințelor și libertatea creațiilor de orice fel,
prin viu grai, prin scris, prin imagini, prin sunete sau prin alte
mijloace de comunicare în public, sunt inviolabile.“;
— Art. 31 alin. (1): îDreptul persoanei de a avea acces la
orice informație de interes public nu poate fi îngrădit.“
Se susține, în esență, că sintagma îcare dacă ar fi
adevărată“ din textul incriminator îngrădește dreptul

MONITORUL OFICIAL AL ROMÂNIEI, PARTEA I, Nr. 159/23.II.2005
cititorului de a avea acces la orice informație de interes
public.
Examinând excepția de neconstituționalitate ridicată,
Curtea constată că asupra constituționalității dispozițiilor
art. 206 din Codul penal, în raport cu aceleași critici,
Curtea Constituțională s-a mai pronunțat, de exemplu, prin
Decizia nr. 181 din 22 aprilie 2004, publicată în Monitorul
Oficial al României, Partea I, nr. 432 din 13 mai 2004,
respectiv prin Decizia nr. 276 din 24 iunie 2004, publicată
în Monitorul Oficial al României, Partea I, nr. 687 din
30 iulie 2004.
Prin deciziile menționate, respingând excepția ca
neîntemeiată, Curtea a constatat că dispozițiile art. 206 din
Codul penal, care incriminează și sancționează faptele de
calomnie ca infracțiuni contra demnității persoanei, valoare
supremă, garantată în statul de drept și consacrată în
art. 1 alin. (3) din Constituție, nu încalcă prevederile
constituționale ale art. 30 alin. (1), care reglementează
libertatea de exprimare. Curtea a reținut în acest sens că
libertatea de exprimare, astfel cum a este consfințită de
art. 30 din Legea fundamentală, impune respectarea
cerinței înscrise la alin. (6) al aceluiași articol, și anume
aceea de a nu prejudicia demnitatea, onoarea, viața

5

particulară a persoanei și dreptul la propria imagine.
Incriminarea infracțiunii de calomnie dă expresie, prin
urmare, restrângerii dreptului la exprimare, prevăzută de
art. 30 alin. (6) din Constituție, în scopul apărării unor
valori care sunt de esența unei societăți democratice, în
concordanță și cu art. 10 pct. 2 din Convenția pentru
apărarea drepturilor omului și a libertăților fundamentale,
care reglementează posibilitatea limitării libertății de
exprimare, după cum urmează: îExercitarea acestor libertăți
ce comportă îndatoriri și responsabilități poate fi supusă unor
formalități, condiții, restrângeri sau sancțiuni prevăzute de lege,
care constituie măsuri necesare, într-o societate democratică,
pentru [...] protecția reputației sau a drepturilor altora [...].“
Cu aceleași prilejuri Curtea a mai constatat că art. 206
din Codul penal nu aduce atingere nici prevederilor art. 31
alin. (1) din Legea fundamentală, deoarece nu încalcă
dreptul persoanei de a avea acces la orice informație de
interes public, ci constituie o garanție a informării corecte
a persoanei.
Întrucât nu au intervenit elemente noi care să determine
reconsiderarea jurisprudenței Curții, soluția și considerentele
deciziilor mai sus menționate sunt valabile și în prezenta
cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 206 din Codul penal, ridicată de Cornel Dumitru în
Dosarul nr. 423/P/2004 al Tribunalului Călărași.
Definitivă și general obligatorie.
Pronunțată în ședința publică din data de 25 ianuarie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normelor metodologice privind stabilirea teritoriului organizațiilor
de îmbunătățiri funciare și al federațiilor de organizații de îmbunătățiri funciare
Având în vedere prevederile art. 16 alin. (4) din Normele metodologice de aplicare a Legii îmbunătățirilor funciare
nr. 138/2004, aprobate prin Hotărârea Guvernului nr. 1.897/2004,
văzând Referatul de aprobare nr. 101.313 din 17 februarie 2005 al Direcției de fond funciar și îmbunătățiri
funciare privind emiterea unui ordin pentru aprobarea Normelor metodologice privind stabilirea teritoriului organizațiilor de
îmbunătățiri funciare și al federațiilor de organizații de îmbunătățiri funciare,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Normele metodologice privind
stabilirea teritoriului organizațiilor de îmbunătățiri funciare și al

federațiilor de organizații de îmbunătățiri funciare, prevăzute
în anexa care face parte integrantă din prezentul ordin.

6

MONITORUL OFICIAL AL ROMÂNIEI, PARTEA I, Nr. 159/23.II.2005

Art. 2. — Oficiul de reglementare al organizațiilor de
îmbunătățiri funciare și Direcția de fond funciar și
îmbunătățiri funciare din cadrul Ministerului Agriculturii,
Pădurilor și Dezvoltării Rurale, organizațiile de îmbunătățiri
funciare și federațiile de organizații de îmbunătățiri funciare

vor duce la îndeplinire prevederile prezentului ordin.
Art. 3. — Prezentul ordin abrogă orice dispoziții contrare
prevederilor acestuia.
Art. 4. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 17 februarie 2005.
Nr. 118.
ANEXĂ

NORME METODOLOGICE
privind stabilirea teritoriului organizațiilor de îmbunătățiri funciare și al federațiilor de organizații
de îmbunătățiri funciare
CAPITOLUL I
Dispoziții generale
Art. 1. — Prezentele norme metodologice reglementează
principiile și modul de stabilire a teritoriului organizațiilor de
îmbunătățiri funciare, denumite în continuare organizații, și
a celui al federațiilor de organizații de îmbunătățiri funciare,
denumite în continuare federații.
Art. 2. — (1) Organizațiile își desfășoară activitatea în
cadrul unei suprafețe de teren clar delimitate, amenajată cu
lucrări de îmbunătățiri funciare, denumită în continuare
teritoriul organizației.
(2) Suprafața de teren clar delimitată, deservită de un
sistem de irigații sau de desecare și drenaj ori de lucrări
de apărare împotriva inundațiilor sau de combatere a
eroziunii solului, exploatate, întreținute și reparate de o
organizație, constituie teritoriul acelei organizații. Teritoriile a
două sau mai multe organizații învecinate vor fi fără
suprapuneri de suprafețe.
(3) La identificarea teritoriului unei organizații se au în
vedere următoarele:
a) configurația infrastructurii de îmbunătățiri funciare pe
care viitoarea organizație o va deține în proprietate sau în
folosință;
b) contiguitatea suprafețelor de teren deservite de
punctele de livrare a apei din sistemele de irigații sau de
punctele de evacuare a apei din sistemele de desecare și
drenaj;
c) topografia și structura hidrografică a teritoriului
viitoarei organizații;
d) eficiența exploatării și supravegherii sistemului de
irigații sau de desecare și drenaj ori a lucrărilor de apărare
împotriva inundațiilor sau de combatere a eroziunii solului,
în funcție de dimensiunile teritoriului;
e) viabilitatea economică a viitoarei organizații, cu
referire la dimensiunile teritoriului, numărul membrilor și la
costurile funcționării organizației, care cuprind și cheltuielile
cu plata tarifelor și a personalului necesar funcționării
acesteia;
f) structura culturilor și gradul de folosință a terenului.
Art. 3. — (1) Federația exploatează, întreține și repară
infrastructura de îmbunătățiri funciare situată în afara
teritoriului organizațiilor cărora le poate presta servicii de
îmbunătățiri funciare și care este în legătură funcțională cu
sistemele de irigații, de desecare și drenaj, cu lucrările de
apărare împotriva inundațiilor sau de combatere a eroziunii
solului, exploatate, întreținute și reparate exclusiv de acele
organizații.

(2) Teritoriul unei federații este suprafața de teren clar
delimitată, cuprinsă în cadrul unei părți de amenajare
autonome funcțional sau al întregii amenajări de
îmbunătățiri funciare, exploatată, întreținută și reparată de
acea federație.
CAPITOLUL II
Teritoriul organizațiilor și al federațiilor
SECȚIUNEA 1
Reglementări generale aplicabile teritoriilor
tuturor organizațiilor și federațiilor

Art. 4. — (1) Pentru toate tipurile de organizații,
stabilirea teritoriului se va face cu îndeplinirea următoarelor
condiții:
a) întregul teritoriu al unei organizații trebuie să aparțină
aceleiași amenajări de îmbunătățiri funciare, fără ca
teritoriul să fie situat în cadrul a două sau mai multe
amenajări;
b) teritoriile a două sau mai multe organizații nu trebuie
să se suprapună, în tot sau în parte;
c) teritoriul unei organizații trebuie să fie continuu și
contiguu, să nu conțină enclave și să cuprindă întreaga
suprafață de teren deservită de infrastructura de ultim
ordin, ce poate funcționa autonom;
d) configurația teritoriului propus nu trebuie să împiedice
constituirea altor organizații care să poată funcționa
autonom cu respectarea condițiilor prevăzute la lit. a)—c).
(2) La declararea teritoriului, organizațiile vor preciza atât
suprafața netă, respectiv suprafața potențial cultivabilă și
care poate face obiectul contractelor de prestări de servicii
de îmbunătățiri funciare, cât și suprafața brută a acestuia,
respectiv cea care include și întreaga suprafață ocupată cu
lucrările și instalațiile care constituie infrastructura de
îmbunătățiri funciare și zona de protecție, precum și cea
aferentă utilităților pentru exploatarea acestei infrastructuri.
(3) Viitoarele organizații preiau în proprietate întreaga
infrastructură de îmbunătățiri funciare situată pe teritoriul
propus, cu îndeplinirea condiției prevăzute la art. 20
alin. (3) din Normele metodologice de aplicare a Legii
îmbunătățirilor funciare nr. 138/2004, aprobate prin
Hotărârea Guvernului nr. 1.897/2004, indiferent de
ponderea cu care suprafața de teren deținută de membrii
organizației depășește jumătate din suprafața de teren a
teritoriului.

MONITORUL OFICIAL AL ROMÂNIEI, PARTEA I, Nr. 159/23.II.2005
(4) Configurația, mărimea și amplasarea teritoriului
propus vor asigura exploatarea și supravegherea eficientă
a infrastructurii de îmbunătățiri funciare. Nivelul de eficiență
a exploatării se evidențiază prin gradul de utilizare, față de
parametrii proiectați, a infrastructurii de îmbunătățiri funciare
care deservește teritoriul, iar cel de eficiență a
supravegherii, prin ponderea suprafețelor deținute de
membri în totalul suprafeței teritoriului.
(5) Configurația, mărimea și amplasarea teritoriului
propus vor asigura viabilitatea economică a noii organizații
atât pentru întregul teritoriu propus, cât și pentru fiecare
zonă de reprezentare. În sensul prezentelor norme
metodologice, prin viabilitatea economică a unei organizații
se înțelege posibilitatea reală de a achita tarifele de
prestare a serviciilor de îmbunătățiri funciare din veniturile
obținute. Viabilitatea economică se va aprecia în funcție de
dimensiunea teritoriului, numărul membrilor, costurile
funcționării organizației și de cuantumul tarifelor pentru
serviciile de îmbunătățiri funciare prestate de terți
organizației.
(6) Pe baza ponderii suprafeței cultivate în totalul
teritoriului, a structurii culturilor și a gradului de utilizare a
infrastructurii de îmbunătățiri funciare se pot evidenția și
estima veniturile ce se pot realiza de membrii organizației
ca beneficiari ai serviciilor de îmbunătățiri funciare. Din
veniturile realizate, ca urmare a creșterii capacității
membrilor de a achita cotizațiile și tarifele, este necesar ca
organizația să acopere plata tarifelor pentru serviciile de
îmbunătățiri funciare prestate de terți și să își poată crea
fondurile necesare pentru a se dezvolta, inclusiv pentru
acoperirea cheltuielilor de reparații pentru punerea în
funcțiune a infrastructurii.
(7) În scopul evidențierii viabilității economice,
organizațiile vor depune la Oficiul de reglementare al
organizațiilor de îmbunătățiri funciare, denumit în continuare
Oficiul de reglementare, un buget de venituri și cheltuieli
estimat pentru condițiile specifice unui an climatic mediu.
Art. 5. — (1) Pentru toate tipurile de federații, teritoriile
se vor stabili cu îndeplinirea următoarelor condiții:
a) întregul teritoriu al unei federații trebuie să aparțină
aceleiași amenajări de îmbunătățiri funciare, fără ca
teritoriul să fie situat în cadrul a două sau mai multe
amenajări;
b) teritoriile a două sau mai multe federații nu trebuie
să se suprapună, în tot sau în parte;
c) configurația teritoriului propus nu trebuie să împiedice
constituirea unei alte federații care să poată funcționa
autonom.
(2) La declararea teritoriului, federațiile vor preciza
suprafața brută a acestuia, respectiv cea care include și
întreaga suprafață ocupată cu lucrările și instalațiile care
constituie infrastructura de îmbunătățiri funciare și zona de
protecție, precum și cea aferentă utilităților pentru
exploatarea acestei infrastructuri.
(3) Viitoarele federații preiau în folosință gratuită
întreaga infrastructură de îmbunătățiri funciare de pe
teritoriul propus al federației, situată în afara teritoriului
organizațiilor cărora le poate presta servicii de îmbunătățiri
funciare.

7

hidraulic, care poate primi apă prin unul sau mai multe
puncte de livrare a apei pentru irigații, ce vor fi exploatate,
întreținute și reparate de viitoarea organizație.
(2) Suprafețele distincte de teren din cadrul teritoriului,
denumite în continuare ploturi de irigații, alimentate cu apă
prin intermediul unui punct de livrare a apei pentru irigații,
cum sunt stațiile de pompare de punere sub presiune,
prizele unor canale ori agregatele electrice sau termice de
pompare, vor fi continue și contigue, fără enclave, și vor
cuprinde întreaga suprafață a fiecărui plot de irigații din
cadrul teritoriului.
Art. 7. — (1) Teritoriul unei organizații de desecare și
drenaj este necesar să includă întreaga suprafață de teren
pe care este situat sistemul de desecare și drenaj sau o
parte a unui sistem de desecare și drenaj care poate
funcționa autonom, ce va fi exploatat, întreținut și reparat
de viitoarea organizație.
(2) În cazul organizațiilor de desecare și drenaj la care
bazinul de colectare se extinde și în afara suprafeței brute
a teritoriului declarat al organizației, suprafața bazinului de
colectare exterioară teritoriului organizației va fi menționată
specific sub următoarea formă: îsuprafață de colectare
situată în afara teritoriului organizației ... ha“.
Art. 8. — (1) Teritoriul unei organizații de apărare
împotriva inundațiilor este necesar să includă întreaga
suprafață de teren care poate fi protejată de lucrările de
apărare împotriva inundațiilor, ce vor fi întreținute și
reparate de viitoarea organizație.
(2) În cazul incintelor îndiguite delimitate în interior prin
diguri de compartimentare, teritoriul organizației poate
cuprinde unul sau mai multe astfel de compartimente, luate
în întregul lor, în mod similar cu condițiile ce trebuie
îndeplinite de ploturile de irigații.
Art. 9. — (1) Teritoriul unei organizații de combatere a
eroziunii solului este necesar să includă întreaga suprafață
de teren continuă al cărei sol este posibil să fie sau a fost
afectat de factori de degradare, mărginită de limite naturale
sau artificiale, ori suprafața de teren aferentă bazinului
hidrografic torențial sau cu potențial de torențialitate ori
perimetrului de ameliorare.
(2) Limita din amonte a teritoriului unei organizații de
combatere a eroziunii solului se stabilește pe linia de
separare a apelor a bazinului sau a subbazinului
hidrografic, identificate conform codificării din cadrul
cadastrului apelor.
Art. 10. — (1) În cazul federațiilor de organizații ale
utilizatorilor de apă pentru irigații, care preiau numai o
parte dintr-o amenajare de irigații, cu suprafața teritoriului
propus repartizată pe unul sau pe mai multe canale de
distribuție, teritoriul federației va cuprinde integral suprafața
deservită de canalul sau de canalele de distribuție preluate.
(2) În cazul federațiilor care preiau numai o parte dintr-o
amenajare de irigații și intenționează să preia și unul sau
mai multe tronsoane ale canalului de aducțiune, la
propunerea de delimitare a teritoriului se va avea în vedere
preluarea integrală a acestora de la acel punct și până la
punctul terminus al canalului de aducțiune, a tuturor
canalelor de distribuție care se alimentează din acele
tronsoane ale canalului de aducțiune, precum și a tuturor
stațiilor de repompare situate în aval de acel punct.

SECȚIUNEA a 2-a
Reglementări specifice aplicabile teritoriului fiecărui tip
de organizație

CAPITOLUL III
Dispoziții procedurale

Art. 6. — (1) Teritoriul unei organizații de utilizatori de
apă pentru irigații este necesar să fie o suprafață distinctă

Art. 11. — (1) La depunerea documentației de
constituire, de reorganizare sau de modificare a teritoriului

8

MONITORUL OFICIAL AL ROMÂNIEI, PARTEA I, Nr. 159/23.II.2005

unei organizații sau federații, pentru obținerea avizului din
partea Oficiului de reglementare, la aceasta se vor anexa:
a) un plan de situație la scara 1:10.000 sau la o scară
convenabilă, în funcție de mărimea și de configurația
teritoriului, care să asigure vizualizarea tuturor detaliilor
infrastructurii de îmbunătățiri funciare;
b) un plan de ansamblu la scara 1:50.000 sau la o
scară convenabilă, în funcție de mărimea și de configurația
teritoriului, care să asigure o clară delimitare a teritoriului
viitoarei organizații sau federații în cadrul amenajării de
îmbunătățiri funciare;
c) un tabel cu suprafețele nete și brute, în cazul
amenajărilor de irigații, defalcate pe punctele de livrare a
apei pentru irigații, ale viitoarei organizații sau federații,
avizat de compartimentul de specialitate din cadrul
direcțiilor pentru agricultură și dezvoltare rurală județene și
a municipiului București, denumite în continuare DADR.
(2) Planul de situație al teritoriului organizației sau
federației și planul de ansamblu al amenajării de
îmbunătățiri funciare din care face parte teritoriul propus se
pun la dispoziție de către Administrația Națională a
Îmbunătățirilor Funciare sau de către deținătorul de
infrastructură de îmbunătățiri funciare, la cererea comitetului
constitutiv sau, după caz, a consiliului de administrație, cu
titlu gratuit, o singură dată și într-un singur exemplar.
Deținătorul infrastructurii de îmbunătățiri funciare va indica
pe plan suprafața totală brută și suprafața totală netă a
teritoriului propus. În cazul amenajărilor de irigații
suprafețele brută și netă ale teritoriului vor fi defalcate pe
unități hidraulice — ploturi de irigații sau altele asemenea —
care pot funcționa autonom.
(3) Comitetul constitutiv va restitui planurile primite
gratuit, în termen de 3 zile de la data adunării constitutive
care nu a aprobat constituirea organizației sau de la data
primirii respingerii cererii de autorizare a constituirii.
Art. 12. — Mărirea sau reducerea suprafeței teritoriului
se face cu respectarea condițiilor prevăzute pentru
constituirea organizațiilor sau federațiilor, prin alipirea sau
desprinderea unei suprafețe de teren situate la marginea
perimetrului teritoriului existent.
Art. 13. — (1) Continuitatea și contiguitatea teritoriului
propus se certifică de către specialiștii Oficiului de

reglementare din cadrul DADR. Nesuprapunerea teritoriilor
a două sau mai multe organizații ori federații și
respectarea condiției de a nu se împiedica formarea
ulterioară a altor organizații sau federații cu funcționare
autonomă se verifică de către specialiștii Oficiului de
reglementare din cadrul DADR și se certifică de Oficiul de
reglementare din cadrul Ministerului Agriculturii, Pădurilor și
Dezvoltării Rurale.
(2) În situația în care suprafața amenajărilor de
îmbunătățiri funciare intră în aria de competență teritorială
a două sau mai multe DADR, teritoriile organizațiilor și
federațiilor ce se constituie în cadrul acestor amenajări se
verifică de toate aceste DADR și se certifică de Oficiul de
reglementare din cadrul Ministerului Agriculturii, Pădurilor și
Dezvoltării Rurale.
Art. 14. — (1) La notificarea Oficiului de reglementare
privind teritoriul propus de comitetul constitutiv, adresa de
notificare va fi însoțită de planurile de situație și de
ansamblu prevăzute la art. 11 alin. (1) lit. a) și b), din care
să reiasă îndeplinirea condițiilor prevăzute la art. 4 alin. (1)
în cazul organizațiilor și la art. 5 alin. (1) în cazul
federațiilor.
(2) În cazul în care condițiile prevăzute la alin. (1) sunt
îndeplinite, Oficiul de reglementare comunică comitetului
constitutiv că s-a luat act de intenția de constituire a
organizației sau federației pe teritoriul propus din planurile
de situație și de ansamblu transmise, în caz contrar
notificând petenților condițiile care nu au fost îndeplinite și
motivarea neîndeplinirii acestor condiții.
CAPITOLUL IV
Dispoziții finale
Art. 15. — Reînregistrarea asociațiilor utilizatorilor de
apă pentru irigații constituite potrivit Ordonanței de urgență
a Guvernului nr. 147/1999 privind asociațiile utilizatorilor de
apă pentru irigații, aprobată cu modificări prin Legea
nr. 573/2001, cu modificările ulterioare, ca organizații ale
utilizatorilor de apă pentru irigații se face cu respectarea
condițiilor de stabilire a teritoriului, reglementate de
prezentele norme metodologice.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 159/23.II.2005 conține 8 pagini.

Prețul de vânzare 5.500 lei

&JUYDGY|005310]
ISSN 1453—4495

