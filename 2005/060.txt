PARTEA

Anul 173 (XVII) — Nr. 60

I

LEGI, DECRETE, HOTĂRÂRI ȘI ALTE ACTE

Marți, 18 ianuarie 2005

SUMAR

Nr.

Pagina
DECIZII ALE CURȚII CONSTITUȚIONALE

1–4

Decizia nr. 458 din 28 octombrie 2004 referitoare la
excepția de neconstituționalitate a dispozițiilor
art. 141 alin. 1 din Codul de procedură penală ....

4–7

HOTĂRÂRI ALE GUVERNULUI ROMÂNIEI
2.299/2004. — Hotărâre pentru aprobarea Normelor
metodologice de aplicare a prevederilor Ordonanței

ALE

Pagina
Guvernului nr. 60/2004 privind reglementările
referitoare la construirea, întreținerea, repararea și
exploatarea căilor ferate, altele decât cele
administrate de Compania Națională de Căi Ferate
îC.F.R.“ — S.A. .......................................................

Decizia nr. 456 din 28 octombrie 2004 referitoare la
excepția de neconstituționalitate a dispozițiilor
art. 79 alin. (4) din Ordonanța de urgență a
Guvernului nr. 195/2002 privind circulația pe
drumurile publice .......................................................

DECIZII

Nr.

CURȚII

7–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.264/2004. — Ordin al ministrului transporturilor,
construcțiilor și turismului pentru aprobarea
Reglementării tehnice privind proiectarea și
dotarea locurilor de parcare, oprire și staționare,
aferente drumurilor publice, situate în extravilanul
localităților ..................................................................

14–16

CONSTITUȚIONALE

CURTEA CONSTITUȚIONALĂ

D E C I Z I A Nr. 456
din 28 octombrie 2004

referitoare la excepția de neconstituționalitate a dispozițiilor art. 79 alin. (4)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 79 alin. (4) din Ordonanța de
urgență a Guvernului nr. 195/2002 privind circulația pe
drumurile publice, ridicată de Marin Lăcătuș în Dosarul
nr. 179/2004 al Tribunalului Bistrița-Năsăud — Secția
penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că textul de

2

MONITORUL OFICIAL AL ROMÂNIEI, PARTEA I, Nr. 60/18.I.2005

lege criticat nu încalcă prevederile constituționale invocate
de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea nr. 66/A din 26 aprilie 2004, pronunțată
în Dosarul nr. 179/2004, Tribunalul Bistrița-Năsăud —
Secția penală a sesizat Curtea Constituțională cu excepția
de neconstituționalitate a dispozițiilor art. 79 alin. (4) din
Ordonanța de urgență a Guvernului nr. 195/2002. Excepția
a fost ridicată de inculpatul Marin Lăcătuș într-o cauză
având ca obiect soluționarea apelului declarat de acesta
împotriva Sentinței penale nr. 275 din 3 decembrie 2003,
pronunțată de Judecătoria Beclean, prin care a fost
condamnat pentru infracțiunea prevăzută de art. 79 alin. (4)
din Ordonanța de urgență a Guvernului nr. 195/2002.
În motivarea excepției de neconstituționalitate se arată
că, prin dispozițiile art. 79 alin. (4) din Ordonanța de
urgență a Guvernului nr. 195/2002, se încalcă dreptul la
integritate fizică și psihică a persoanei, astfel cum acesta
este prevăzut și garantat prin art. 22 alin. (1) și (2) din
Constituție, întrucât îrecoltarea de probe biologice
înseamnă recoltarea de sânge, care se face prin înțepătură
cu seringa, procedeu care poate părea banal pentru unii și
traumatizant pentru alții, fiind de notorietate că majoritatea
populației suferă într-un grad mai mic sau mai mare de
fobia de injecții, ceea ce prezumă suferință“. Autorul
excepției consideră totodată că prin dispozițiile de lege
criticate se încalcă prezumția de nevinovăție prevăzută în
art. 23 alin. (11) din Constituție, instituindu-se o prezumție
de vinovăție în cazul conducătorului auto care se supune
recoltării de probe biologice. În plus, se apreciază că textul
de lege criticat contravine și prevederilor constituționale
cuprinse în art. 53 alin. (1), conform cărora exercițiul unor
drepturi și libertăți poate fi restrâns printre altele pentru
desfășurarea instrucției penale îînsă nici o dispoziție legală
nu prevede obligația organului de poliție să ceară
conducătorului auto să se supună recoltării de probe
biologice doar în cadrul instrucției penale“, îaceasta fiind o
practică de rutină care poate afecta orice persoană“ și, mai
mult, acest text îîncalcă dreptul la apărare, întrucât obligă
persoana să furnizeze ea însăși probe în defavoarea sa“.
Autorul excepției mai arată că dispozițiile art. 79 alin. (4)
din Ordonanța de urgență a Guvernului nr. 195/2002 aduc
atingere și dreptului la ocrotirea sănătății garantat de
art. 34 alin. (1) din Legea fundamentală.
Tribunalul Bistrița-Năsăud — Secția penală opinează în
sensul că excepția invocată nu este întemeiată, întrucât
incriminarea din art. 79 alin. (4) din Ordonanța de urgență
a Guvernului nr. 195/2002 este constituțională și nu aduce
atingere drepturilor garantate de dispozițiile art. 22 alin. (1)
și (2), art. 23 alin. (11), art. 34 și art. 53 alin. (1) din
Constituție.
Potrivit dispozițiilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate, iar în conformitate

cu prevederile art. 18 1 din Legea nr. 35/1997, a fost
solicitat punctul de vedere al instituției Avocatul Poporului.
Președintele Camerei Deputaților apreciază că excepția
de neconstituționalitate a dispozițiilor art. 79 alin. (4) din
Ordonanța de urgență a Guvernului nr. 195/2002 este
neîntemeiată. Se arată că recoltarea probelor biologice nu
poate fi considerată o atingere adusă integrității fizice a
persoanei și, cu atât mai puțin, aceasta nu poate fi
considerată tortură sau tratament inuman ori degradant.
Dintre probele biologice, numai recoltarea sângelui
presupune o acțiune asupra corpului persoanei, respectiv
înțeparea cu un ac, însă trebuie subliniat că acest lucru
reprezintă o procedură medicală obișnuită, unanim
acceptată și care este efectuată, în toate cazurile, de
personal medical calificat. Dacă ar exista totuși o atingere
minimă asupra dreptului la integritate fizică prin înțeparea
cu un ac, de către un cadru medical, în vederea recoltării
sângelui, este evident că această atingere nu depășește
cadrul strict al art. 53 din Constituție, deoarece ea s-ar
face pentru apărarea drepturilor și libertăților cetățenilor,
s-ar aplica nediscriminatoriu, proporțional cu situația care a
determinat-o și fără a aduce atingere existenței dreptului.
În ceea ce privește raportarea la prevederile art. 23
alin. (11) din Constituție, președintele Camerei Deputaților
arată că nu există o încălcare a acestora, deoarece
dispozițiile art. 79 alin. (4) din Ordonanța de urgență a
Guvernului nr. 195/2002 reglementează o infracțiune de
sine stătătoare, distinctă de aceea prevăzută la art. 79
alin. (1) din același act normativ, iar nu o prezumție de
vinovăție, în sensul că persoana care se sustrage de la
recoltare ar fi condus autovehiculul în condițiile arătate la
art. 79 alin. (1), respectiv având o îmbibație alcoolică de
peste 0,80 g/l alcool pur în sânge ori în aerul expirat sau
care se află sub influența unor substanțe ori produse
stupefiante sau medicamente cu efecte similare acestora.
În final, președintele Camerei Deputaților apreciază că
dispozițiile art. 34 din Constituție nu sunt incidente în
cauză.
Guvernul consideră că excepția de neconstituționalitate
este neîntemeiată. În acest sens, se arată că recoltarea de
sânge reprezintă o intervenție ce se exercită asupra unei
persoane și nu poate să fie considerată ca aducând
atingere integrității fizice sau psihice a persoanei respective
sau să constituie un tratament inuman sau degradant. Un
tratament poate fi considerat inuman numai în măsura în
care cauzează, în mod deliberat, suferințe fizice și psihice
deosebite, greu de suportat, care în nici un caz nu pot fi
produse prin înțepătura ce o presupune recoltarea sângelui,
iar tratamentul degradant este acela care supune persoana
asupra căreia se exercită umilințe grave în fața altor
persoane și care, de asemenea, nu se poate produce prin
supunerea acesteia la recoltarea probelor biologice.
Dispozițiile din ordonanță ce se pretind a fi
neconstituționale nu încalcă nici prevederile art. 23
alin. (11) din Constituție, deoarece cel în cauză, chiar dacă
este obligat să se supună testului de recoltare a probelor
biologice, se bucură de prezumția de nevinovăție până la
rămânerea definitivă a hotărârii de condamnare. În ceea ce
privește dispozițiile art. 34 din Constituție, Guvernul
apreciază că acestea nu sunt incidente în cauză.

MONITORUL OFICIAL AL ROMÂNIEI, PARTEA I, Nr. 60/18.I.2005
Avocatul Poporului arată că susținerile autorului
excepției referitoare la încălcarea dispozițiilor art. 22 și 53
din Constituție nu pot fi reținute, deoarece măsura
supunerii persoanei la recoltarea probelor biologice în
vederea stabilirii alcoolemiei reprezintă o restrângere a
dreptului fundamental la viață și la integritate fizică și
psihică, care este conformă cu art. 53 din Constituție.
Această măsură este necesară într-o societate democratică
pentru ca autoritățile publice să își exercite misiunea în
situații particulare, este impusă prin lege, în vederea
apărării ordinii, a sănătății publice, a drepturilor și a
libertăților cetățenilor, a desfășurării instrucției penale, este
proporțională cu situația care o determină, se aplică
nediscriminatoriu și fără a aduce atingere existenței
dreptului în sine. În ceea ce privește critica de
neconstituționalitate a incriminării dispuse potrivit art. 79
alin. (4) din Ordonanța de urgență a Guvernului
nr. 195/2002, față de prevederile art. 23 alin. (11) și
art. 34 din Constituție, Avocatul Poporului menționează că
dispozițiile din Legea fundamentală invocate nu au
incidență în contextul criticii formulate în cauză.
Președintele Senatului nu a transmis punctul său de
vedere.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 79 alin. (4) din Ordonanța de urgență a
Guvernului nr. 195/2002, care au următorul conținut:
îRefuzul, împotrivirea sau sustragerea unei persoane care
conduce pe drumurile publice un autovehicul sau tramvai de a
se supune recoltării probelor biologice în vederea stabilirii
alcoolemiei ori a consumului de produse sau substanțe
stupefiante ori a medicamentelor cu efecte similare acestora
sau testării aerului expirat se pedepsește cu închisoare de la 1
la 5 ani.“
Aceste dispoziții de lege sunt considerate de autorul
excepției ca fiind neconstituționale sub mai multe aspecte.
Astfel, se susține că obligarea conducătorului unui
autovehicul, suspectat că se află în stare de ebrietate, de
a se supune, sub sancțiune penală, recoltării probelor
biologice în vederea stabilirii alcoolemiei este contrară
prevederilor constituționale ale art. 22 alin. (1), referitoare
la dreptul persoanei la viață și la integritatea fizică și
psihică, și ale alin. (2), care prevăd că nimeni nu poate fi
supus torturii sau unui tratament inuman ori degradant.
Această obligare a conducătorului de autovehicul de a se
supune recoltării probelor biologice constituie totodată, în
opinia autorului excepției, o încălcare a dispozițiilor art. 23
alin. (11) din Constituție, privitoare la prezumția de

3

nevinovăție. De asemenea, dispozițiile legale criticate sunt
considerate contrare și prevederilor art. 53 alin. (1) din
Constituție, referitoare la restrângerea exercițiului unor
drepturi sau al unor libertăți, precum și celor ale art. 34
alin. (1), referitoare la garantarea dreptului la ocrotirea
sănătății.
Examinând excepția de neconstituționalitate, Curtea
reține următoarele:
1. Referitor la critica de neconstituționalitate privind
încălcarea prin textul de lege criticat a prevederilor art. 22
alin. (1) din Constituție, care consacră dreptul la viață și la
integritate fizică și psihică, aceasta este neîntemeiată.
Astfel, incriminarea sustragerii de la recoltarea probelor
biologice în vederea stabilirii alcoolemiei ori a consumului
de produse sau substanțe stupefiante ori de medicamente
cu efecte similare acestora sau testării aerului expirat,
precum și a altor fapte prin care este pusă în pericol
siguranța circulației rutiere reprezintă incriminări-obstacol
prin care este sancționată penal simpla nerespectare a
unor reguli de circulație, în scopul preîntâmpinării unor
grave vătămări ale valorilor angajate în traficul rutier (de
exemplu: pierderi de vieți omenești, vătămări ale integrității
corporale și ale sănătății persoanei, precum și distrugeri de
valori materiale). De aceea s-a impus incriminarea
prevăzută la alin. (4) al art. 79 din Ordonanța de urgență
a Guvernului nr. 195/2002, fiind sancționată împiedicarea
constatării faptei de conducere sub influența alcoolului,
realizată prin sustragerea conducătorului auto de la
recoltarea probelor biologice în vederea stabilirii
alcoolemiei.
Este adevărat că un segment de populație suferă de un
sindrom alergic sever la orice tratament injectabil, care însă
se deosebește de simplele fobii sau temeri invocate de
autorul excepției. Analizând însă prevederile art. 79 alin. (4)
din Ordonanța de urgență a Guvernului nr. 195/2002, se
constată că nici măcar acestora nu li se încalcă dreptul la
integritate fizică și psihică, întrucât se incriminează nu
numai sustragerea de la recoltarea probelor biologice, ci și
sustragerea de la îtestarea aerului expirat“, care în mod
evident nu aduce atingere integrității persoanei. Tocmai
având în vedere aceste împrejurări, precum și evoluția și
modernizarea modalităților de stabilire a alcoolemiei, noua
reglementare rutieră introduce și metoda îtestării aerului
expirat“, de către poliția specializată, cu ajutorul unui mijloc
tehnic certificat potrivit legii [art. 80 alin. (1) din ordonanță],
astfel încât incriminarea din art. 79 alin. (4) din Ordonanța
de urgență a Guvernului nr. 195/2002 este constituțională,
neaducând atingere dreptului garantat de art. 22 alin. (1)
din Legea fundamentală. Este de observat că, atunci când
conducătorul auto este testat cu un mijloc tehnic certificat,
poate solicita și recoltarea probelor biologice în vederea
stabilirii alcoolemiei [art. 80 alin. (2) din ordonanță].
2. Recoltarea probelor biologice în vederea stabilirii
alcoolemiei nu poate fi considerată ca o supunere la
îtortură“, îpedeapsă sau tratament inuman ori degradant“,
interzise atât de art. 22 alin. (2) din Constituție, cât și de
art. 1 din Convenția împotriva torturii și altor pedepse ori
tratamente cu cruzime, inumane sau degradante, la care
România a aderat prin Legea nr. 19/1990. Din această
perspectivă, îrecoltarea probelor biologice“ nu este un îact

4

MONITORUL OFICIAL AL ROMÂNIEI, PARTEA I, Nr. 60/18.I.2005

prin care se provoacă unei persoane, cu intenție, o durere sau
suferințe puternice, fizice ori psihice“, condiție impusă de
convenția menționată pentru definirea termenului îtortură“.
Totodată, în mod evident, recoltarea probelor biologice nu
reprezintă o îpedeapsă sau tratament inuman ori degradant“,
interzise, de asemenea, prin alin. (2) al art. 22 din
Constituție.
3. Dispozițiile art. 79 alin. (4) din Ordonanța de urgență
a Guvernului nr. 195/2002 nu contravin nici prevederilor
art. 23 alin. (11) din Constituție, referitoare la prezumția de
nevinovăție, deoarece, până la rămânerea definitivă a
hotărârii de condamnare, persoana este considerată
nevinovată, neinstituindu-se nici o prezumție de vinovăție a
inculpatului trimis în judecată în temeiul acestor dispoziții.
4. Incriminarea cuprinsă în art. 79 alin. (4) din
Ordonanța de urgență a Guvernului nr. 195/2002 nu
reprezintă o restrângere a drepturilor și libertăților
persoanei, deoarece are ca finalitate apărarea drepturilor și
libertăților cetățenilor, a vieții, integrității corporale și a
sănătății, precum și a altor importante valori angajate în
traficul rutier. Prin urmare, nu poate fi vorba de o încălcare
a prevederilor art. 53 alin. (1) din Constituție, care se
referă la restrângerea exercițiului unor drepturi sau al unor
libertăți, așa cum susține autorul excepției. În plus,
dispozițiile criticate sunt de natură a-l proteja chiar pe
conducătorul auto care se sustrage de la recoltarea
probelor biologice în vederea stabilirii alcoolemiei, care, în

absența incriminării cuprinse în aceste dispoziții, ar putea
deveni nu numai autor al unor infracțiuni mult mai grave,
dar chiar propria sa victimă.
5. Se constată că nu poate fi reținută nici susținerea
autorului excepției în sensul că recoltarea probelor
biologice în vederea stabilirii alcoolemiei ar însemna
obligarea conducătorului auto de a contribui la producerea
unei probe împotriva lui însuși. Într-adevăr textul de lege
criticat ca fiind neconstituțional nu creează o prezumție de
vinovăție și nu implică o constrângere a celui în cauză de
a se supune la recoltarea de probe biologice.
Cu privire la acest aspect, Curtea Europeană a
Drepturilor Omului a reținut în jurisprudența sa că dreptul
de a nu se autoincrimina nu este absolut, înu se extinde la
utilizarea datelor ce pot fi obținute de la acuzat recurgând la
puteri coercitive care există independent de voința suspectului,
de exemplu documente ridicate pe baza unui mandat, prelevări
de aer expirat, de sânge și de urină, ca și de țesuturi corporale
în vederea analizei ADN-ului“ (cazul îSaunders împotriva
Regatului Unit“, 1996).
6. În sfârșit, se constată că textul de lege criticat nu
aduce atingere nici dreptului la ocrotirea sănătății, garantat
prin art. 34 alin. (1) din Constituție, fiind evident că
prevederile art. 79 alin. (4) din Ordonanța de urgență a
Guvernului nr. 195/2002 nu au nici o legătură cu acest
drept, care se referă la asigurarea igienei și sănătății
publice și la organizarea asistenței medicale și a sistemului
de asigurări sociale.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 79 alin. (4) din Ordonanța de urgență a Guvernului
nr. 195/2002, ridicată de Marin Lăcătuș în Dosarul nr. 179/2004 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 458
din 28 octombrie 2004

referitoare la excepția de neconstituționalitate a dispozițiilor art. 141 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 141 din Codul de procedură
penală, ridicată de Ionel George Gerhardt Mănăilă în
Dosarul nr. 108/2004 al Înaltei Curți de Casație și Justiție —
Completul de 9 judecători.
La apelul nominal s-a prezentat autorul excepției.
Procedura de citare a fost legal îndeplinită.
Cauza fiind în stare de judecată, se dă cuvântul
autorului excepției, care solicită admiterea acesteia,

MONITORUL OFICIAL AL ROMÂNIEI, PARTEA I, Nr. 60/18.I.2005
susținând oral motivele de neconstituționalitate a textului de
lege criticat, expuse în notele scrise depuse la dosar.
Reprezentantul Ministerului Public pune concluzii de
respingere a excepției de neconstituționalitate, considerând
că dispozițiile de lege criticate nu contravin prevederilor
constituționale și nici celor din actele internaționale invocate
de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 17 mai 2004, pronunțată în Dosarul
nr. 108/2004, Înalta Curte de Casație și Justiție —
Completul de 9 judecători a sesizat Curtea Constituțională
cu excepția de neconstituționalitate a dispozițiilor art. 141
din Codul de procedură penală. Excepția a fost ridicată de
Ionel George Gerhardt Mănăilă într-o cauză având ca
obiect soluționarea recursului declarat de acesta împotriva
Încheierii din 22 aprilie 2004 a Înaltei Curți de Casație și
Justiție — Secția penală, prin care s-a constatat că în
cauză subzistă temeiurile care au determinat luarea măsurii
arestării preventive și, în conformitate cu dispozițiile
art. 300 2 și 160 b din Codul de procedură penală, s-a
dispus menținerea acestei măsuri.
În motivarea excepției de neconstituționalitate se
susține că dispozițiile art. 141 din Codul de procedură
penală sunt neconstituționale, deoarece încalcă dispozițiile
art. 11 din Constituție referitoare la dreptul internațional și
dreptul intern, dispozițiile art. 20 din Constituție referitoare
la tratatele internaționale privind drepturile omului,
dispozițiile art. 23 alin. (7) din Legea fundamentală
referitoare la căile de atac împotriva încheierilor instanței
privind măsura arestării preventive, dispozițiile art. 51 din
Constituție referitoare la dreptul de petiționare, dispozițiile
art. 5 pct. 4 și art. 13 din Convenția pentru apărarea
drepturilor omului și a libertăților fundamentale, precum și
dispozițiile art. 2 pct. 1 din Protocolul adițional nr. 7 la
această convenție. În esență, în motivarea excepției se
susține că statuarea, prin art. 141 din Codul de procedură
penală, asupra posibilității atacării cu recurs exclusiv a
încheierilor date la judecarea în fond și în apel a cauzei
penale, prin care s-a dispus cu privire la o măsură
preventivă și excluderea posibilității exercitării aceleiași căi
de atac, în vederea verificării legalității încheierilor, cu
același obiect, date la judecarea în recurs a cauzei penale,
contravin dispozițiilor constituționale și celor din actele
internaționale invocate.
Înalta Curte de Casație și Justiție — Completul de
9 judecători și-a exprimat opinia în sensul constituționalității
art. 141 din Codul de procedură penală, astfel cum a fost
modificat prin Legea nr. 281/2003.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatul Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată, deoarece este de competența exclusivă a
legiuitorului de a institui regulile de desfășurare a
procesului penal. În ceea ce privește căile de atac,

5

dispozițiile art. 129 din Constituție statuează că acestea se
exercită numai în condițiile stabilite de lege. De asemenea,
arată că nici normele constituționale, nici cele cuprinse în
convențiile internaționale privind drepturile omului nu
stabilesc dreptul la exercitarea căilor de atac împotriva
încheierilor privind măsurile preventive. Astfel, dispozițiile
art. 2 din Protocolul adițional nr. 7 la Convenția pentru
apărarea drepturilor omului și a libertăților fundamentale,
invocate de autorul excepției, stabilesc dreptul la un recurs
efectiv pentru cauzele în care se atacă o hotărâre de
condamnare, așadar o hotărâre prin care s-a soluționat
cauza în fond. Prin urmare, dispozițiile art. 141 din Codul
de procedură penală nu contravin prevederilor
constituționale cuprinse în art. 11 și 20. Dispozițiile art. 141
din Codul de procedură penală nu contravin nici
prevederilor art. 23 alin. (7) din Constituție, potrivit cărora
încheierile instanței privind măsurile preventive sunt supuse
căilor de atac prevăzute de lege. Așadar, reglementarea
căilor de atac în materia măsurii arestării preventive este
de competența exclusivă a legiuitorului.
Avocatul Poporului consideră că dispozițiile art. 141 din
Codul de procedură penală sunt constituționale. Arată, în
acest sens, că prin textul de lege criticat leguitorul a
stabilit calea de atac împotriva încheierii pronunțate de
instanță în cursul judecății privind măsurile preventive, în
deplină concordanță cu prevederile art. 23 alin. (7) din
Constituție. Nici prevederile art. 11 și 20 din Constituție,
raportate la dispozițiile art. 5 pct. 4 și art. 13 din Convenția
pentru apărarea drepturilor omului și a libertăților
fundamentale nu sunt încălcate, întrucât, în jurisprudența
sa, Curtea Constituțională a stabilit, în acord cu
jurisprudența Curții Europene a Drepturilor Omului, în
legătură cu aplicarea art. 5 pct. 4 din convenție, că aceste
prevederi dau expresie dreptului persoanei arestate de a
se plânge înaintea unui tribunal competent asupra măsurii
de arestare sau deținere luate împotriva sa, neavând
semnificația reglementării unei căi de atac ulterioare
împotriva soluției date de instanța competentă. Totodată,
consideră că nu sunt încălcate nici prevederile art. 13 din
convenție, întrucât textul de lege criticat permite
persoanelor arestate pe nedrept să se adreseze efectiv
unei instanțe naționale. În ceea ce privește încălcarea
dispozițiilor art. 52 din Constituție, precum și a dispozițiilor
art. 2 din Protocolul adițional nr. 7 la Convenția pentru
apărarea drepturilor omului și a libertăților fundamentale,
Avocatul Poporului apreciază că acestea nu au incidență în
cauză.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10

6

MONITORUL OFICIAL AL ROMÂNIEI, PARTEA I, Nr. 60/18.I.2005

și 29 din Legea nr. 47/1992, să soluționeze excepția de
neconstituționalitate ridicată.
Curtea constată că, deși a fost sesizată cu excepția de
neconstituționalitate a dispozițiilor art. 141 din Codul de
procedură penală, în realitate, așa cum rezultă din
motivarea excepției, critica de neconstituționalitate privește
numai dispozițiile alin. 1 al art. 141 din Codul de
procedură penală. Astfel fiind, Curtea Constituțională se va
pronunța asupra excepției de neconstituționalitate a
prevederilor art. 141 alin. 1 din Codul de procedură penală,
potrivit cărora: îÎncheierea dată în primă instanță și în apel,
prin care se dispune luarea, revocarea, înlocuirea, încetarea
sau menținerea unei măsuri preventive ori prin care se
constată încetarea de drept a arestării preventive, poate fi
atacată separat, cu recurs, de procuror sau de inculpat.
Termenul de recurs este de 24 de ore și curge de la
pronunțare, pentru cei prezenți, și de la comunicare, pentru cei
lipsă.“
Autorul excepției consideră că acest text legal este
neconstituțional, deoarece nu prevede calea de atac a
recursului și împotriva încheierii de menținere a măsurii
arestării preventive, dată la judecarea în recurs a cauzei
penale, ceea ce contravine prevederilor constituționale ale
art. 11 referitoare la dreptul internațional și dreptul intern,
ale art. 20 referitoare la tratatele internaționale privind
drepturile omului, ale art. 23 alin. (7) referitoare la căile de
atac împotriva încheierilor instanței privind măsura arestării
preventive și ale art. 51 referitoare la dreptul de
petiționare. De asemenea, autorul excepției invocă și
încălcarea, prin același text legal, a dispozițiilor art. 5
pct. 4 și ale art. 13 din Convenția pentru apărarea
drepturilor omului și a libertăților fundamentale, dispoziții
privind dreptul la libertate și la siguranță și dreptul la un
recurs efectiv, precum și dispozițiile art. 2 pct. 1 din
Protocolul adițional nr. 7 la convenție, privind dreptul la
două grade de jurisdicție în materie penală.
Examinând excepția de neconstituționalitate ridicată,
Curtea constată că dispozițiile art. 141 alin. 1 din Codul de
procedură penală prevăd posibilitatea atacării separat cu
recurs, de procuror sau de inculpat, a încheierii date în
primă instanță și în apel prin care se dispune luarea,
revocarea, înlocuirea, încetarea sau menținerea unei măsuri
preventive ori prin care se constată încetarea de drept a
arestării preventive. Rezultă că aceste dispoziții se referă
la o hotărâre care nu soluționează fondul cauzei, ci care
privește o măsură procesuală provizorie, chiar dacă
aceasta este privativă de libertate. Inculpatul sau învinuitul
poate cere punerea sa în libertate provizorie sub control
judiciar sau pe cauțiune, conform art. 5 alin. 5 din Codul
de procedură penală, în tot cursul procesului penal, iar
dacă nu mai există temei care să justifice menținerea
măsurii preventive, aceasta trebuie revocată din oficiu sau
la cerere, potrivit art. 139 alin. 2 din Codul de procedură
penală.
Așadar, se constată că nu au incidență în cauză
prevederile constituționale ale art. 51 referitoare la dreptul
de petiționare, precum și cele ale art. 2 pct. 1 din
Protocolul adițional nr. 7 la Convenția pentru apărarea
drepturilor omului și a libertăților fundamentale, care se
referă la dreptul oricărei persoane îdeclarată vinovată de o
infracțiune“ de a cere îexaminarea declarației de vinovăție

sau a condamnării de către o jurisdicție superioară“, deci la
dreptul la o cale de atac împotriva hotărârii judecătorești
prin care se constată vinovăția penală a unei persoane, iar
nu la dreptul la recurs împotriva încheierilor privind
măsurile preventive.
În ceea ce privește susținerea autorului excepției
referitoare la încălcarea prin art. 141 alin. 1 din Codul de
procedură penală a art. 23 alin. (7) din Constituție, este de
reținut că și această critică este lipsită de temei. Potrivit
art. 23 alin. (7) din Legea fundamentală, îÎncheierile
instanței privind măsura arestării preventive sunt supuse căilor
de atac prevăzute de lege“. Rezultă că opțiunea legiuitorului
de a nu fi prevăzut o astfel de cale de atac și împotriva
încheierii de menținere a măsurii arestării preventive, dată
la judecarea în recurs a cauzei penale, nu poate fi
considerată neconstituțională, deoarece, potrivit art. 129 din
Constituție, îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“. Este atributul exclusiv al leguitorului de a
institui căile de atac și condițiile în care acestea pot fi
exercitate.
Totodată, în conformitate cu dispozițiile art. 2 alin. (3)
din Legea nr. 47/1992, în exercitarea controlului, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“. Or, autorul
excepției solicită tocmai completarea prevederilor art. 141
alin. 1 din Codul de procedură penală, solicitare contrară
atât prevederilor menționate, cât și prevederilor
constituționale cuprinse în art. 61 alin. (1), potrivit cărora
îParlamentul este organul reprezentativ suprem al poporului
român și unica autoritate legiuitoare a țării“.
Referitor la pretinsa contrarietate a dispozițiilor art. 141
alin. 1 din Codul de procedură penală cu prevederile art. 5
pct. 4 din Convenția pentru apărarea drepturilor omului și a
libertăților fundamentale, conform cărora îOrice persoană
lipsită de libertatea sa prin arestare sau deținere are dreptul să
introducă un recurs în fața unui tribunal, pentru ca acesta să
statueze într-un termen scurt asupra legalității deținerii sale și
să dispună eliberarea sa dacă detenția este ilegală“, se
constată că și aceasta este neîntemeiată. Astfel, sensul
normei citate nu este cel al unei căi de atac la o altă
contestare jurisdicțională anterioară, ci numai acela de a
conferi persoanei arestate sau deținute posibilitatea de a
se plânge de ilegalitatea măsurii privative de libertate luate
împotriva sa, prin sesizarea unui tribunal competent. Dacă
dispozițiile art. 141 alin. 1 din Codul de procedură penală
deschid calea recursului la încheiere doar pentru unele
situații — limitativ indicate în text —, acest fapt nu este de
natură a atrage după sine înfrângerea dispozițiilor art. 5
pct. 4 din Convenția pentru apărarea drepturilor omului și a
libertăților fundamentale. Așa cum reiese din jurisprudența
Curții Constituționale (Decizia nr. 38 din 26 februarie 1998,
publicată în Monitorul Oficial al României, Partea I, nr. 177
din 13 mai 1998), în acord cu practica Curții Europene a
Drepturilor Omului, aceste prevederi dau expresie dreptului
persoanei arestate de a se plânge înaintea unui tribunal
competent asupra măsurii de arestare sau deținere luate
împotriva sa, neavând semnificația reglementării unei căi
de atac ulterioare îndreptate împotriva soluției date de
instanță în urma soluționării plângerii.

MONITORUL OFICIAL AL ROMÂNIEI, PARTEA I, Nr. 60/18.I.2005
Acestei cerințe în răspunde în mod evident textul de
lege criticat, care prevede în plus și calea de atac a
recursului împotriva încheierii privind măsurile preventive.
Din această perspectivă, art. 141 alin. 1 din Codul de

7

procedură penală nu contravine nici prevederilor
constituționale ale art. 11 referitoare la dreptul internațional
și dreptul intern și ale art. 20 referitoare la tratatele
internaționale privind drepturile omului.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—
3, art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 141 alin. 1 din Codul de procedură penală, ridicată de
Ionel George Gerhardt Mănăilă în Dosarul nr. 108/2004 al Înaltei Curți de Casație și Justiție — Completul de 9 judecători.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței Guvernului
nr. 60/2004 privind reglementările referitoare la construirea, întreținerea, repararea și exploatarea
căilor ferate, altele decât cele administrate de Compania Națională de Căi Ferate îC.F.R.“ — S.A.
În temeiul art. 108 din Constituția României, republicată, și al art. 21 din Ordonanța Guvernului nr. 60/2004
privind reglementările referitoare la construirea, întreținerea, repararea și exploatarea căilor ferate, altele decât cele
administrate de Compania Națională de Căi Ferate îC.F.R.“ — S.A., aprobată cu modificări și completări prin Legea
nr. 402/2004,
Guvernul României adoptă prezenta hotărâre.
Articol unic. — Se aprobă Normele metodologice de aplicare
a prevederilor Ordonanței Guvernului nr. 60/2004 privind
reglementările referitoare la construirea, întreținerea, repararea și

exploatarea căilor ferate, altele decât cele administrate de
Compania Națională de Căi Ferate îC.F.R.“ — S.A., prevăzute
în anexa care face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul finanțelor publice,
Mihai Nicolae Tănăsescu
București, 14 decembrie 2004.
Nr. 2.299.

8

MONITORUL OFICIAL AL ROMÂNIEI, PARTEA I, Nr. 60/18.I.2005
ANEXĂ

NORME METODOLOGICE
de aplicare a prevederilor Ordonanței Guvernului nr. 60/2004 privind reglementările referitoare la construirea,
întreținerea, repararea și exploatarea căilor ferate, altele decât cele administrate de Compania Națională
de Căi Ferate îC.F.R.“ — S.A.
Art. 1. — Sunt considerate linii ferate industriale,
denumite în continuare LFI, următoarele linii:
a) linii cu acces la infrastructura feroviară:
— linii ferate cu racordare directă la liniile infrastructurii
feroviare publice, în stații de cale ferată sau în linie
curentă;
— linii ferate cu racordare directă la liniile infrastructurii
feroviare private;
— linii ferate cu racordare indirectă la infrastructura
feroviară publică sau privată (prin intermediul altei LFI ori
prin intermediul unor linii din depouri sau revizii de
vagoane aparținând unor operatori de manevră ori de
transport feroviar privați);
b) linii fără acces la infrastructura feroviară:
— linii ferate pe care se efectuează transport feroviar
public (de călători sau de marfă) și/sau manevră feroviară;
— linii ferate pe care se efectuează transport feroviar
în interes propriu și care intersectează alte căi de
comunicație.
Art. 2. — (1) LFI se clasifică de către Autoritatea
Feroviară Română — AFER, denumită în continuare AFER,
în baza următoarelor criterii:
a) accesul la infrastructura feroviară:
— LFI cu acces direct sau indirect la infrastructura
feroviară administrată de Compania Națională de Căi
Ferate îC.F.R.“ — S.A., denumită în continuare CFR,
racordate la stații CFR, linii curente sau stații de triaj;
— LFI fără acces la infrastructura feroviară publică sau
privată a statului, pe care se efectuează transport feroviar
public sau în interes propriu, dacă intersectează alte căi de
comunicații;
b) tipul de transport desfășurat pe LFI;
— transport feroviar de călători;
— transport feroviar de marfă;
— transport feroviar mixt;
c) sistemul de remorcare a vehiculelor feroviare utilizat
pe LFI:
— electric;
— diesel electric;
— diesel hidraulic;
— diesel mecanic;
— alt sistem;
d) ecartamentul LFI:
— ecartament normal;
— ecartament larg;
— ecartament îngust;
— linii încălecate;
e) amplasarea LFI față de zonele de siguranță sau de
protecție a infrastructurii feroviare publice:
— LFI în afara zonelor de siguranță sau de protecție a
infrastructurii feroviare publice;
— LFI în zona de siguranță a infrastructurii feroviare
publice;
— LFI în zona de protecție a infrastructurii feroviare
publice.

(2) Încadrarea LFI în clasificarea prevăzută la art. 1 și
alin. (1) al acestui articol, încadrarea în categorii,
documentația tehnică necesară clasificării, precum și modul
în care se organizează evidența LFI se stabilesc prin
proceduri specifice ale AFER, aprobate prin decizie a
directorului general și publicate în Buletinul AFER.
Art. 3. — În cazul în care proprietarul dorește să
exploateze LFI în alte condiții tehnice decât cele proiectate
inițial, acesta este obligat să solicite AFER schimbarea
clasificării LFI, urmând a suporta toate cheltuielile aferente
întocmirii și obținerii avizelor și autorizațiilor necesare.
Art. 4. — Prevederile prezentelor norme metodologice
nu se aplică liniilor ferate neracordate la infrastructura
feroviară publică, pe care nu se desfășoară transport
feroviar public și care nu intersectează alte căi de
comunicații.
Art. 5. — (1) LFI se pot construi, modifica sau desființa
numai cu aprobarea Ministerului Transporturilor,
Construcțiilor și Turismului.
(2) După obținerea aprobării Ministerului Transporturilor,
Construcțiilor și Turismului, proiectul tehnic aferent lucrării
de construcție, modificare sau desființare se întocmește
conform normativelor de proiectare a LFI.
(3) Proiectele tehnice pentru construirea de LFI noi, de
modificare sau desființare totală ori parțială se întocmesc
de către furnizori feroviari autorizați de AFER, în condițiile
legii.
(4) Procedurile privind modul de obținere a aprobării
Ministerului Transporturilor, Construcțiilor și Turismului
pentru construirea, modificarea sau desființarea unei LFI,
documentația necesară, componența comisiei de examinare
a documentației, obținerea autorizației de lucru în zona de
siguranță sau de protecție a infrastructurii feroviare publice
administrate de C.F.R., precum și termenele de soluționare,
inclusiv a eventualelor contestații, se elaborează de către
AFER și se aprobă prin ordin al ministrului transporturilor,
construcțiilor și turismului, cu respectarea legislației în
vigoare, și se actualizează prin ordin al aceluiași ministru,
care va fi emis în termen de 60 de zile de la intrarea în
vigoare a prezentelor norme metodologice.
Art. 6. — (1) Toate elementele LFI aflate în exploatare
trebuie să asigure siguranța circulației și securitatea
transporturilor feroviare la vitezele și sarcinile maxime
stabilite prin Regulamentul tehnic de exploatare a LFI.
(2) Fac excepție de la prevederile alin. (1) elementele
dezafectate, scoase din funcțiune sau aflate în conservare,
consemnate în evidențe, conform prevederilor legale în
vigoare.
Art. 7. — (1) Construcțiile, instalațiile specifice existente
și aflate în exploatare, care la data construirii și punerii în
funcțiune nu îndeplineau în totalitate prevederile normelor
tehnice în vigoare, dar care nu afectează siguranța
circulației și securitatea transporturilor, pot fi exploatate în
aceste condiții până la executarea lucrărilor de reparații

MONITORUL OFICIAL AL ROMÂNIEI, PARTEA I, Nr. 60/18.I.2005
capitale, modernizare, reînnoiri de echipamente și altele
similare lor.
(2) După efectuarea lucrărilor de reparații capitale,
modernizare, reînnoiri de echipamente și altele similare lor
la construcțiile și instalațiile feroviare prevăzute la alin. (1),
îndeplinirea cerințelor impuse de normele tehnice în vigoare
este obligatorie.
Art. 8. — (1) Orice intervenție la LFI, care afectează
zona de siguranță a infrastructurii feroviare publice, este
permisă unui agent economic prestator de servicii numai
dacă sunt îndeplinite cumulativ următoarele condiții:
a) este autorizat și deține agrementul tehnic emis de
AFER pentru tipul de lucrări necesar a fi executat;
b) deține autorizație de lucru în zona de siguranță și
protecție a infrastructurii feroviare publice, obținută de la
CFR;
c) are nominalizat pe timpul executării lucrărilor personal
de specialitate propriu responsabil cu siguranța circulației.
(2) Pentru lucrări de intervenție la o LFI fără acces la
infrastructura feroviară pe care se efectuează transport
feroviar public de călători ori de marfă sau transport
feroviar în interes propriu, care intersectează alte căi de
comunicații, autorizația de lucru se emite de AFER.
(3) În cazul în care LFI intersectează alte căi de
comunicație, sunt necesare și avizele gestionarilor acestora.
Art. 9. — (1) La solicitarea proprietarului LFI, CFR va
comunica în termen de 10 zile acordul de racordare și va
preciza dacă sunt necesare lucrări de mărire a capacității
stației CFR în care se face racordarea.
(2) În cazul în care sunt necesare lucrări de dezvoltare
a stației CFR, pe baza acceptului proprietarului LFI, CFR
va comanda elaborarea documentației aferente acestui
scop, cu termen de finalizare a acesteia de 60 de zile.
(3) După finalizare și stabilirea valorii tarifului de
racordare, pe baza documentației aprobate conform
alin. (2), CFR va supune acest tarif aprobării Consiliului
tehnico-economic
al
Ministerului
Transporturilor,
Construcțiilor și Turismului, care va emite avizul în
maximum 20 de zile de la primirea acesteia.
(4) Solicitările de modificare sau de desființare a unei
LFI se analizează de Ministerul Transporturilor,
Construcțiilor și Turismului, în termen de maximum 30 de
zile de la primirea documentației complete.
(5) După executarea lucrărilor la LFI nou-construite sau
modernizate, AFER autorizează punerea în funcțiune și
omologhează sau agrementează elemente constructive ale
acestora, după caz, conform reglementărilor în vigoare.
Art. 10. — (1) Pentru construirea unei LFI noi care va
avea acces indirect la infrastructura feroviară administrată
de CFR, prin racordarea la o LFI existentă, solicitantul
trebuie să obțină acordul scris al proprietarului acesteia din
urmă.
(2) Acordul scris al proprietarului constituie document
primar în vederea obținerii avizului Ministerului
Transporturilor, Construcțiilor și Turismului.
Art. 11. — (1) Regulamentul tehnic de exploatare a
unei LFI racordate la infrastructura feroviară publică se
întocmește de către proprietarul acesteia, se avizează de
CFR și se aprobă de AFER.

9

(2) Regulamentul tehnic de exploatare a unui grup de
LFI cu mai mulți proprietari, accesul efectuându-se prin
aceeași LFI de tranzit cu racord la infrastructura feroviară
publică, se întocmește în comun de către toți proprietarii și
se înaintează de oricare dintre aceștia în vederea avizării
de către CFR și a aprobării de către AFER.
Art. 12. — Regulamentul tehnic de exploatare a unei
LFI fără acces la infrastructura feroviară se întocmește de
către proprietar și se aprobă de AFER.
Art. 13. — Regulamentul tehnic de exploatare a LFI
trebuie să conțină și să respecte principiile prevăzute în
Regulamentul de exploatare tehnică feroviară utilizat la
exploatarea infrastructurii feroviare administrate de CFR și
cuprinde, în principal următoarele:
a) datele de identificare a racordului LFI la stația CFR
sau la LFI de tranzit — poziții kilometrice, semnale de
acoperire, aparate de cale, saboți de deraiere etc.;
b) clasificarea și datele tehnice ale LFI — lungime,
poziții kilometrice, stații, antestații, declivități, aparate de
cale, tipul șinei;
c) date privind tonaje și viteze maxime la manevră sau
circulație, procente de frânare, sarcina maximă admisă pe
osie;
d) gabarite utilizate, date tehnice privind tipul vehiculelor
feroviare motoare care sunt admise pe LFI să execute
operațiuni de transport feroviar și manevră;
e) date despre afectarea liniilor, fronturi de încărcaredescărcare, capacitatea teoretică calculată pentru încărcăridescărcări;
f) date tehnice despre linii cu afectări specializate —
linii de reparație, linie cântar etc.;
g) duratele principalelor procese tehnologice la manevră,
introducere-scoatere de la front etc.;
h) zonele periculoase sau cu gabarit redus;
i) instalațiile de siguranță a circulației utilizate, aflate sau
nu în interdependență cu instalațiile de siguranță din stația
CFR, modul de lucru în cazul defectării sau scoaterii
acestora din funcțiune;
j) alte sisteme de siguranță utilizate pentru manevră
feroviară sau pentru circulație;
k) sistemul de semnalizare utilizat în desfășurarea
activităților de manevră și circulație (semnale mecanice,
semnale luminoase, semnale transmise cu ajutorul
instrumentelor portabile);
l) date privind intersectarea altor căi de comunicații —
drumuri naționale, drumuri județene, treceri la nivel etc.;
m) evidențierea categoriilor de mărfuri periculoase
manevrate și afectarea fronturilor la care se pot încărca,
descărca și depozita;
n) modul de asigurare a comunicațiilor cu stația CFR la
care este racordată LFI;
o) date de identificare a LFI de tranzit, dacă aceasta
există;
p) alte date specifice LFI sau activității desfășurate pe
aceasta.
Art. 14. — (1) După aprobarea Regulamentului tehnic
de exploatare a LFI, activitatea de gestionare a LFI și de
desfășurare a operațiunilor de manevră și/sau de transport
feroviar pe LFI până la semnalul ori macazul (vârful sau
marca de siguranță a acestuia, după caz) care delimitează

10

MONITORUL OFICIAL AL ROMÂNIEI, PARTEA I, Nr. 60/18.I.2005

incinta stației CFR la care este racordată LFI este permisă
numai după obținerea autorizației de exploatare a LFI.
(2) Autorizația de exploatare a LFI, care definește
activitatea de gestionare a LFI și de desfășurare a
operațiunilor de manevră și/sau de transport feroviar pe
LFI, se eliberează de AFER, la solicitarea agenților
economici.
(3) Autorizația de exploatare a LFI stabilește: porțiunile
liniei industriale de tranzit, precizându-se și deținătorii
acestora — proprietari sau chiriași —, modul de
desfășurare a operațiunilor de transport feroviar pe LFI sau
pe un grup de LFI cu mai mulți proprietari, accesul la
stația CFR efectuându-se în acest caz prin aceeași LFI de
tranzit, modul de avizare a evenimentelor feroviare,
mijloacele tehnice utilizate pentru îndepărtarea urmărilor
evenimentului feroviar, coordonarea manevrelor, inclusiv pe
LFI de tranzit, derularea transporturilor cu mărfuri
periculoase, precum și modul în care se asigură accesul
nediscriminatoriu al vehiculelor feroviare utilizate în cadrul
operațiunilor de manevră sau de transport pentru deținătorii
de LFI din amonte.
Art. 15. — (1) Proprietarul LFI care dorește să aibă
acces la infrastructura feroviară publică administrată de
CFR va înainta proiectul contractului de exploatare a LFI,
însoțit de Regulamentul tehnic de exploatare și autorizația
de exploatare, către CFR, în vederea semnării.
(2) CFR va analiza și va semna contractul de
exploatare și anexele în maximum 20 de zile de la
primirea documentației complete.
(3) În cazul nerespectării termenului prevăzut la
alin. (2), persoanele responsabile de depășirea acestuia vor
fi sancționate pe cale administrativă, conform legislației în
vigoare.
Art. 16. — (1) Contractul de exploatare a LFI încheiat
de proprietarul LFI cu CFR va conține, în principal, date
despre:
a) datele de identificare a aparatului de cale și a
semnalului, care permit accesul în și din stația CFR (în
linie curentă, dacă este cazul);
b) modul de deservire și de verificare a stării tehnice a
macazului care dă acces în stația CFR;
c) zonele de manevră și liniile din stația CFR la care
este permis accesul;
d) alte prevederi cu caracter obligatoriu (fișe din planul
tehnic de exploatare a stației CFR) și care trebuie
respectate la accesul și efectuarea manevrei în stația CFR;
e) modul de notificare a închiderii/redeschiderii circulației
pe LFI;
f) alte servicii furnizate de CFR sau de gestionarul liniei
de cale ferată neinteroperabile (în cazul în care racordarea
se face la liniile gestionate de acesta);
g) clauze specifice privind: răspunderea părților în cazul
producerii unui eveniment feroviar, restricționarea accesului
pe infrastructura feroviară, forța majoră, soluționarea litigiilor
și rezilierea contractului de exploatare a LFI.
(2) În cazul în care un proprietar de LFI de tranzit nu
încheie contractul de exploatare cu CFR, acesta are
obligația să acorde drept de tranzit tuturor proprietarilor de
LFI situați în amonte.
Art. 17. — (1) Pentru asigurarea continuității și a
accesului liber și nediscriminatoriu al vehiculelor feroviare,

proprietarul LFI de tranzit va încheia contracte de
exploatare cu proprietarii LFI din amonte, potrivit legii.
(2) În situația în care proprietarul LFI de tranzit nu
îndeplinește condiția impusă de alin. (1) în termen de
15 zile de la data depunerii contractelor, se consideră că
acceptă în mod tacit clauzele contractelor prezentate de
solicitanți.
(3) Accesul liber și nediscriminatoriu va fi asigurat pe
LFI de tranzit pentru operatorii de transport feroviar și de
manevră care au încheiate contracte cu proprietarii de LFI
din amonte.
Art. 18. — Pentru asigurarea accesului liber și
nediscriminatoriu al tuturor proprietarilor de LFI pe LFI de
tranzit, proprietarul va îndeplini următoarele condiții:
a) să nu blocheze prin nici un mijloc, inclusiv cu
material rulant, LFI de tranzit;
b) să nu închidă LFI de tranzit fără luarea măsurilor de
remediere, dacă este cazul;
c) să colaboreze cu toți proprietarii de LFI în vederea
elaborării Regulamentului tehnic de exploatare și a
autorizației de exploatare;
d) să permită accesul pe LFI de tranzit al oricărui
operator de transport sau de manevră care are contract cu
proprietarii LFI din amonte;
e) să încheie contracte de exploatare cu proprietarii de
LFI din amonte, potrivit legii.
Art. 19. — În condițiile prezentelor norme metodologice,
accesul nediscriminatoriu al vehiculelor feroviare ale
operatorilor care au contracte de transport cu proprietarii
de LFI aflați în amonte este permis dacă se face dovada
că pentru vehiculele feroviare utilizate în cadrul
operațiunilor de manevră sau de transport de către ceilalți
deținători de LFI din amonte există unul dintre următoarele
documente:
a) scrisoare de trăsură pentru o LFI deservită de către
o stație CFR industrială identificată cu cod SIRUES;
b) contract-cadru de încărcare-descărcare și listă de
predare-primire a grupului de vagoane;
c) plan de manevră și arătarea vagoanelor, care
constituie și listă de predare-primire.
Art. 20. — Solicitarea eliberării autorizației de exploatare
se adresează la AFER de către oricare dintre proprietarii
de LFI, iar acolo unde există mai multe LFI care au acces
la infrastructura feroviară publică prin aceeași LFI de
tranzit, solicitarea se va efectua cu informarea proprietarului
LFI de tranzit.
Art. 21. — (1) În autorizația de exploatare a LFI se vor
evidenția, în principal, următoarele:
a) funcțiile și numărul minim de personal propriu cu
responsabilități în siguranța circulației, conform activității
desfășurate în regie proprie;
b) modul de executare a manevrei pe LFI —
componența minimă a partidei;
c) modul de circulație a convoaielor de manevră și a
trenurilor pe LFI;
d) nominalizarea operatorului de manevră sau de
transport feroviar, care asigură desfășurarea operațiunilor
de manevră și de transport feroviar, dacă este cazul;
e) delimitarea zonelor de manevră pe LFI;
f) seria și numărul vehiculelor feroviare motoare care
efectuează operațiuni de manevră, precum și de transport

MONITORUL OFICIAL AL ROMÂNIEI, PARTEA I, Nr. 60/18.I.2005
feroviar pentru cazurile în care operațiunile de manevră nu
se efectuează de operatori feroviari;
g) modul specific de asigurare pentru menținerea pe loc
sau contra fugirii vehiculelor feroviare;
h) modul de asigurare a întreținerii și reparării liniei și
instalațiilor — în regie proprie sau cu furnizori feroviari;
i) modul de asigurare a întreținerii și reparării vehiculelor
feroviare proprii utilizate în activitatea de transport sau de
manevră;
j) nominalizarea responsabilului cu siguranța circulației,
inclusiv atunci când salariatul este încadrat și în altă
funcție;
k) autorizarea întregului personal cu responsabilități în
siguranța circulației;
l) personalul abilitat să înscrie în Registrul de revizie a
liniilor și instalațiilor de siguranța circulației;
m) modul de avizare a evenimentelor feroviare, precum
și mijloacele tehnice utilizate pentru îndepărtarea urmărilor
evenimentului feroviar;
n) modul în care se asigură accesul nediscriminatoriu
pentru vehiculele feroviare utilizate în cadrul operațiunilor
de manevră sau de transport pentru deținătorii de LFI din
amonte;
o) coordonarea activității de manevră pe LFI;
p) porțiunile de linie sau elementele dezafectate, scoase
din funcțiune ori aflate în conservare, conform prevederilor
legale în vigoare, și consemnate în evidențe;
q) categoriile de mărfuri periculoase manevrate și
afectarea fronturilor la care acestea se pot încărca,
descărca și depozita, nominalizarea consilierului de
siguranță.
(2)
Procedurile
specifice
privind
acordarea,
completarea/modificarea, suspendarea sau retragerea
autorizației de exploatare se aprobă prin ordin al ministrului
transportului, construcțiilor și turismului.
Art. 22. — (1) Exploatarea unei LFI din punct de
vedere al operațiunilor de manevră și de transport feroviar
se poate face de către:
a) proprietarul sau chiriașul care exploatează LFI, cu
personal propriu autorizat;
b) un operator de manevră feroviară deținător de
autorizație pentru manevră feroviară și certificat de operare
pentru manevră;
c) un operator de transport feroviar deținător de licență
de transport, certificat de siguranță și certificat de operare
pentru manevră feroviară.
(2) În scopul asigurării condițiilor de siguranță a
circulației și a securității operațiunilor de manevră și
transport, prevederile contractului de exploatare a LFI și ale
autorizației de exploatare vor fi aduse la cunoștință
operatorului de manevră și operatorului de transport, în
vederea aplicării corespunzătoare, în situația în care
aceștia realizează operațiunile de manevră și de transport
de LFI.
Art. 23. — (1) Proprietarul sau chiriașul unei LFI este
obligat să aibă încadrat un salariat în funcția de
responsabil cu siguranța circulației.
(2) Exercitarea funcției de responsabil cu siguranța
circulației se poate face direct sau prin cumul cu alte
funcții cu responsabilități în siguranța circulației.

11

Art. 24. — Responsabilul cu siguranța circulației pe LFI
are, în principal, următoarele atribuții specifice:
a) organizează și efectuează controlul propriu privind
desfășurarea operațiunilor de manevră sau de transport
feroviar;
b) avizeză imediat orice eveniment sau accident feroviar
produs pe LFI, asigură evidența personalului LFI vinovat de
producerea evenimentelor/accidentelor, a vehiculelor
feroviare implicate și a cauzelor care au condus la
producerea acestora;
c) participă în comisia de verificare a stării tehnice a
LFI;
d) urmărește remedierea deficiențelor constatate cu
ocazia verificării stării tehnice a LFI;
e) urmărește efectuarea reparațiilor planificate la
termenele scadente la LFI și la vehiculele feroviare
deținute în exploatare;
f) urmărește autorizarea personalului cu responsabilități
în siguranța circulației;
g) urmărește efectuarea examinării medicale și
psihologice periodice a personalului cu responsabilități în
siguranța circulației;
h) urmărește atestarea din punct de vedere tehnic a
vehiculelor feroviare motoare și a vehiculelor feroviare
tractate, dacă este cazul;
i) organizează efectuarea manevrei, în cazul în care LFI
proprie nu este deservită de impiegatul de mișcare,
întocmește planul de manevră, dacă prin autorizația de
exploatare nu s-a stabilit altă modalitate, și dispune oprirea
(retragerea) manevrei;
j) reprezintă agentul economic pe probleme de siguranța
circulației la analizele de siguranța circulației organizate
conform legislației în vigoare, la care a fost convocat în
scris;
k) ține la zi evidențele specifice și întocmește anual un
raport privind activitatea și starea tehnică a LFI, evidențiind,
dacă este cazul, și joncțiunile cu alte căi de comunicație.
Art. 25. — (1) Deținătorii de LFI pe care se desfășoară
transport de mărfuri periculoase și operațiuni de încărcaredescărcare a acestora sunt obligați să aibă un consilier de
siguranță pentru transportul mărfurilor periculoase, în
conformitate cu reglementările în vigoare.
(2) Personalul care deține funcția de responsabil cu
siguranța circulației poate fi atestat și consilier de siguranță
pentru transportul mărfurilor periculoase.
Art. 26. — (1) În cazul în care proprietarul LFI asigură
întreținerea acesteia și efectuarea operațiunilor de transport
feroviar, responsabilitățile privind asigurarea cerințelor
tehnice de siguranță și de securitate necesare desfășurării
operațiunilor de transport feroviar, atestarea, autorizarea și
examinarea personalului propriu cu responsabilități în
siguranța circulației, precum și întocmirea și păstrarea
evidențelor privind activitatea desfășurată îi revin în
totalitate acestuia, în condițiile legii.
(2) În cazul în care întreținerea este asigurată de
proprietarul LFI, iar efectuarea operațiunilor de transport
feroviar se face de către un operator de manevră feroviară

12

MONITORUL OFICIAL AL ROMÂNIEI, PARTEA I, Nr. 60/18.I.2005

sau de către un operator de transport feroviar, responsabilitățile
sunt stabilite astfel:
1. pentru proprietarul LFI:
a) asigurarea cerințelor tehnice pentru LFI și pentru
instalațiile de siguranță ale acesteia;
b) asigurarea cerințelor tehnice pentru vehiculele
feroviare motoare sau tractate, aflate în exploatare, deținute
în proprietate sau cu chirie, dacă este prevăzut astfel prin
contractul de închiriere a vehiculelor feroviare;
c) asigurarea atestării, autorizării și examinării
profesionale a personalului propriu cu responsabilități în
siguranța circulației;
d) întocmirea și păstrarea evidențelor privind activitatea
desfășurată pe LFI:
— Regulamentul tehnic de exploatare a LFI, autorizația
de exploatare a LFI și contractul de exploatare a LFI;
— verificarea stării tehnice a LFI și a instalațiilor de
siguranță, a elementelor dezafectate, scoase din funcțiune
sau aflate în conservare, consemnate în Registrul de
revizie a liniilor și instalațiilor de siguranța circulației;
— evenimentele sau accidentele feroviare produse pe
LFI, cauzele producerii acestora;
— înmatricularea și atestarea vehiculelor feroviare
proprii aflate în exploatare, dacă este cazul;
— examinarea profesională periodică, atestarea și
autorizarea personalului propriu cu responsabilități în
siguranța circulației;
2. pentru operatorul de manevră feroviară sau
operatorul de transport feroviar:
a) asigurarea cerințelor de siguranță și de securitate
necesare pentru desfășurarea operațiunilor de manevră
și/sau de transport feroviar pe LFI, respectiv pe liniile din
stația CFR pe care are acces;
b) asigurarea cerințelor tehnice pentru vehiculele
feroviare motoare sau tractate, aflate în exploatare, deținute
în proprietate sau cu chirie, dacă este cazul;
c) asigurarea atestării, autorizării și examinării
profesionale a personalului propriu cu responsabilități în
siguranța circulației;
d) întocmirea și păstrarea evidențelor privind activitatea
desfășurată pe LFI:
— o copie a autorizației de exploatare a LFI;
— extrase necesare desfășurării activității din Regulamentul
tehnic de exploatare a LFI și din contractul de acces pe
infrastructura feroviară publică încheiat de proprietar cu
CFR;
— evenimentele sau accidentele feroviare produse pe
LFI, în care a fost implicat personal propriu sau vehicule
feroviare manevrate, cauzele producerii acestora;
— înmatricularea și atestarea vehiculelor feroviare
proprii aflate în exploatare, dacă este cazul;
— examinarea profesională periodică, atestarea și
autorizarea personalului propriu cu responsabilități în
siguranța circulației.
Art. 27. — (1) În cazul în care LFI a fost închiriată unui
agent economic care întreține LFI și efectuează operațiuni
de transport feroviar, obligațiile privind asigurarea cerințelor
tehnice de siguranță și de securitate necesare desfășurării
operațiunilor de transport feroviar, atestarea, autorizarea și
examinarea personalului propriu cu responsabilități în
siguranța circulației, precum și întocmirea și păstrarea

evidențelor privind activitatea desfășurată îi revin acestuia,
dacă nu se prevede altfel prin contractul de închiriere a
LFI.
(2) În cazul în care chiriașul nu asigură și efectuarea
operațiunilor de transport feroviar, obligațiile acestuia sunt
prevăzute la art. 26 alin. (2).
Art. 28. — (1) Verificarea stării tehnice a liniei, a
aparatelor de cale și a instalațiilor de siguranță aferente
desfășurării operațiunilor de transport feroviar pe LFI se
face lunar, în cazul circulației trenurilor, și trimestrial, în
cazul manevrei și expedierii de trenuri-convoaie de
manevră, de către o comisie compusă din:
a) responsabilul cu siguranța circulației din partea
proprietarului sau a chiriașului LFI;
b) un reprezentant de specialitate privind verificarea
stării tehnice a LFI din partea proprietarului sau a
chiriașului LFI, dacă acesta există;
c) un reprezentant al furnizorului feroviar autorizat,
atunci când întreținerea, repararea și verificarea tehnică a
LFI sunt efectuate de către acesta pe bază de contract.
(2) Comisia poate fi completată și cu alți membri,
respectiv un reprezentant al operatorului de transport și/sau
de manevră feroviară, care, după caz, asigură înscrierea în
parc a vagoanelor proprietarului de LFI, preluarea
vagoanelor, efectuarea transportului sau a manevrei, numai
la solicitarea scrisă a operatorului feroviar.
Art. 29. — (1) Rezultatele verificării stării tehnice a LFI
se consemnează sub semnătură într-un proces-verbal de
constatare, încheiat în câte un exemplar pentru fiecare
membru al comisiei.
(2) În cazul în care se constată defectări, prinderi
necorespunzătoare sau uzuri ale elementelor infrastructurii,
dar care nu impun închiderea circulației și interzicerea
accesului în/din stația CFR, comisia stabilește și
consemnează în procesul-verbal măsurile și termenele de
remediere, precum și măsurile suplimentare pentru
desfășurarea în siguranță a operațiunilor de transport
feroviar, precum: limitări sau restricții de viteză, limitarea
tonajelor maxime admise. Membrii comisiei sunt direct
răspunzători de înscrisurile consemnate în procesul-verbal.
(3) Pe LFI unde activitatea este coordonată de către un
impiegat de mișcare, rezultatele verificării stării tehnice,
măsurile și termenele de remediere, precum și măsurile
suplimentare pentru desfășurarea în siguranță a
operațiunilor de transport feroviar se înscriu de către
responsabilul cu siguranța circulației în Registrul de revizie
a liniilor și instalațiilor de siguranța circulației.
(4) Măsurile suplimentare pentru desfășurarea în
siguranță a operațiunilor de transport feroviar se aduc în
mod obligatoriu la cunoștință personalului care asigură
coordonarea și desfășurarea manevrei feroviare pe LFI
(impiegat de mișcare, conducător manevră, mecanic de
locomotivă).
(5) În cazul în care comisia constată ieșirea din
parametri a aparatului de cale care asigură accesul în
stația CFR sau a instalațiilor de siguranță aferente LFI,
aflate în interdependență cu instalațiile de siguranță din
stația CFR, de natură să necesite stabilirea altor condiții de
circulație mai restrictive decât cele prevăzute în contractul
de exploatare a LFI, acestea se înscriu în mod obligatoriu
în Registrul de revizie a liniilor și instalațiilor de siguranța

MONITORUL OFICIAL AL ROMÂNIEI, PARTEA I, Nr. 60/18.I.2005
circulației al stației CFR și se aduc obligatoriu la
cunoștință, în vederea aplicării corespunzătoare, personalului
care asigură coordonarea și desfășurarea operațiunilor de
transport feroviar la și de la LFI (impiegat de mișcare,
conducător manevră, mecanic de locomotivă).
(6) Până la remedierea deficiențelor și aducerea în
parametrii legali a stării tehnice a LFI, a macazului de
acces la stația CFR sau a instalațiilor de siguranță
aferente, desfășurarea operațiunilor de transport feroviar pe
LFI se va face conform autorizației de exploatare
completate cu condițiile mai restrictive înscrise în procesulverbal de constatare și în Registrul de revizie a liniilor și
instalațiilor de siguranța circulației.
Art. 30. — (1) În cazul în care, în termen de maximum
6 luni de la data constatării deficiențelor, acestea nu au
fost remediate, proprietarul sau/și chiriașul LFI, după caz,
este obligat/sunt obligați să solicite modificarea/completarea
autorizației de exploatare a LFI și a contractului de
exploatare a LFI cu condițiile de siguranță impuse de
situația reală din teren.
(2) Modificarea/completarea autorizației de exploatare se
efectuează doar după o nouă verificare a stării tehnice a
LFI de către comisie, la care participă și un reprezentant
al AFER.
(3) AFER va dispune închiderea operativă a circulației
pe LFI și suspendarea sau retragerea autorizației de
exploatare, după caz, în următoarele situații:
a) în cazul în care nu s-au remediat deficiențele
constatate în termenul prevăzut la alin. (1) și nu s-a
solicitat modificarea/completarea autorizației de exploatare
conform alin. (1);
b) în cazul în care, în urma verificării tehnice prevăzute
la alin. (2), s-a constatat un pericol pentru siguranța
circulației sau pentru securitatea transportului feroviar.
(4) Închiderea operativă a circulației pe LFI se face prin
notificarea în scris a CFR pentru închiderea circulației
feroviare pe LFI și restricționarea accesului în/din stația
CFR.
(5) Consemnarea în scris a închiderii operative a
circulației feroviare pe LFI și/sau restricționarea accesului
în/din stația CFR, prevăzute la alin. (4), se fac de către
CFR, conform reglementărilor specifice în vigoare la
infrastructura feroviară publică.
Art. 31. — Redeschiderea circulației pe LFI, respectiv
permiterea accesului la și de la stația CFR, se face de
către CFR, după verificarea tehnică a liniei și obținerea
avizului scris al AFER.
Art. 32. — Închiderea și redeschiderea circulației la și
de la LFI se consemnează în Registrul de revizie a liniilor
și instalațiilor de siguranța circulației a stației CFR care
deservește LFI respectivă; această prevedere se include în
contractul de exploatare a LFI.
Art. 33. — În situația în care proprietarul sau chiriașul
nu poate asigura readucerea în parametrii proiectați,
prevăzuți în Regulamentul tehnic de exploatare a LFI, se
poate scoate din funcțiune sau conserva LFI numai în
cazul în care nu constituie o LFI de tranzit care să
împiedice accesul nediscriminatoriu pentru vehiculele
feroviare utilizate în cadrul operațiunilor de manevră sau de
transport pentru ceilalți deținători de LFI din amonte; în
cazul în care LFI constituie o LFI de tranzit, deținătorul

13

acesteia va permite deținătorilor LFI din amonte să
efectueze lucrările de remediere a deficiențelor pentru
aducerea în parametrii normali.
Art. 34. — (1) Proprietarii sau chiriașii de LFI au
obligația să permită accesul specialiștilor AFER pentru a
verifica starea tehnică a LFI și condițiile de desfășurare a
operațiunilor de transport feroviar, în conformitate cu
normele în vigoare, și să pună la dispoziție toate
documentele specifice LFI solicitate, obligații consemnate în
autorizația de exploatare a LFI.
(2) Programele de efectuare periodică a verificării
tehnice a LFI se stabilesc în comun de către AFER, CFR
și deținătorul/deținătorii de LFI prevăzut/prevăzuți în
autorizația de exploatare.
Art. 35. — (1) În cazul în care operatorul feroviar
consideră că tariful de acces solicitat de un proprietar de
LFI este nejustificat, agentul economic respectiv poate
sesiza/solicita în scris AFER în vederea medierii
situației/luării măsurilor corespunzătoare în conformitate cu
Regulamentul tehnic de exploatare a LFI.
(2) AFER va analiza sesizarea/solicitarea în termen de
maximum 30 de zile de la primirea sesizării/solicitării și va
răspunde petentului.
Art. 36. — (1) În cazul în care o LFI de tranzit își
schimbă deținătorul, ca urmare a aplicării prevederilor
art. 16 alin. (1) lit. b) și c) din Ordonanța Guvernului
nr. 60/2004, aprobată cu modificări și completări prin
Legea nr. 402/2004, noul deținător este obligat să notifice
AFER și deținătorilor de LFI din amonte dacă este de
acord să exploateze LFI de tranzit respectivă în aceleași
condiții ca și vechiul deținător.
(2) Între noul deținător al LFI de tranzit și deținătorii de
LFI din amonte se încheie contracte de exploatare în
condițiile art. 17.
(3) În cazul în care noul deținător al LFI de tranzit nu
răspunde în termen de 15 zile de la data primirii la
solicitările pentru încheierea contractelor prevăzute la
alin. (2), se consideră că acceptă în mod tacit prevederile
contractelor încheiate de vechiul deținător.
(4) Până la încheierea contractelor prevăzute la
alin. (2), noul deținător trebuie să asigure accesul nediscriminatoriu pe LFI de tranzit pentru vehiculele feroviare
utilizate în cadrul operațiunilor de manevră sau de
transport de către ceilalți deținători de LFI din amonte.
Art. 37. — Pentru situațiile prevăzute la art. 36 AFER
va actualiza Regulamentul tehnic de exploatare și
autorizația de exploatare a LFI, după o procedură
simplificată, care se stabilește conform art. 5 alin. (4).
Art. 38. — În cazul în care noul deținător al unei LFI
de tranzit nu este una dintre persoanele juridice prevăzute
la art. 16 alin. (1) lit. b) și c) din Ordonanța Guvernului
nr. 60/2004, aprobată cu modificări și completări prin
Legea nr. 402/2004, sau nu este de acord să exploateze
LFI de tranzit în aceleași condiții ca și vechiul deținător
potrivit art. 36 alin. (1), pentru avizarea și aprobarea
Regulamentului tehnic de exploatare și pentru actualizarea
autorizației de exploatare a LFI se vor aplica procedurile
aprobate potrivit legislației în vigoare, AFER neputând
aplica în aceste situații procedura simplificată.

14

MONITORUL OFICIAL AL ROMÂNIEI, PARTEA I, Nr. 60/18.I.2005

Art. 39. — În cazul în care se constată fapte
contravenționale, AFER aplică sancțiunile prevăzute de
legislația în vigoare.
Art. 40. — AFER va desemna personalul cu atribuții de
control și va transmite propunerile Ministerului
Transporturilor, Construcțiilor și Turismului, care va emite
legitimațiile speciale de control, constatare și aplicare a
sancțiunilor contravenționale.
Art. 41. — AFER și CFR vor elabora, în termen de
60 de zile de la data publicării prezentei hotărâri, proceduri
specifice proprii pentru aplicarea acesteia. Procedurile se
aprobă prin decizie a directorului general și se publică în
Buletinul AFER și în Foaia Oficială CFR.

Art. 42. — Contractele și regulamentele de exploatare a
LFI existente, întocmite în baza Decretului nr. 431/1952 și
a instrucțiunilor de aplicare a acestuia, își prelungesc
valabilitatea timp de 6 luni de la data intrării în vigoare a
prezentei hotărâri; în acest termen titularii contractelor de
exploatare a LFI existente vor întocmi și vor depune la
AFER documentația completă necesară aprobării
Regulamentului tehnic de exploatare și eliberării autorizației
de exploatare și vor încheia cu CFR contractul de
exploatare a LFI, în conformitate cu prevederile prezentelor
norme metodologice.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice privind proiectarea și dotarea locurilor de parcare,
oprire și staționare, aferente drumurilor publice, situate în extravilanul localităților
Având în vedere Normele tehnice privind proiectarea, construirea și modernizarea drumurilor, aprobate prin Ordinul
ministrului transporturilor nr. 45/1998, și Normativul privind stabilirea cerințelor tehnice de calitate a drumurilor, legate de
cerințele utilizatorilor, indicativ NE—021—2003, aprobat prin Ordinul ministrului transporturilor, construcțiilor și turismului
nr. 480/2003,
în temeiul prevederilor art. 19 din Ordonanța Guvernului nr. 17/2002 privind stabilirea perioadelor de conducere și
a perioadelor de odihnă ale conducătorilor vehiculelor care efectuează transporturi rutiere naționale, cu modificările
ulterioare, ale art. 17 alin. (1) din Normele privind aplicarea etapizată în traficul intern a prevederilor Acordului european
referitor la transportul rutier internațional al mărfurilor periculoase (A.D.R.), încheiat la Geneva la 30 septembrie 1957, la
care România a aderat prin Legea nr. 31/1994, aprobate prin Hotărârea Guvernului nr. 1.374/2000, cu modificările și
completările ulterioare, ale art. 21 din Ordonanța Guvernului nr. 44/1997 privind transporturile rutiere, cu modificările și
completările ulterioare, ale Ordonanței Guvernului nr. 43/1997 privind regimul drumurilor, republicată, cu modificările și
completările ulterioare, precum și ale art. 2 pct. 50 și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică privind
proiectarea și dotarea locurilor de parcare, oprire și
staționare, aferente drumurilor publice, situate în extravilanul
localităților, prevăzută în anexa care face parte integrantă
din prezentul ordin.
Art. 2. — (1) Prevederile prezentului ordin se aplică atât
la proiectarea locurilor de parcare, oprire și staționare noi,
cât și la modernizarea locurilor de parcare, oprire și
staționare existente, adiacente drumurilor publice situate în
extravilanul localităților.
(2) Locurile de parcare, oprire și staționare pot fi
amenajate pe terenuri care pot fi, după caz, fie proprietate
publică sau privată a statului, fie proprietate privată a
persoanelor fizice sau juridice.

(3) În termen de 12 luni de la data publicării prezentului
ordin în Monitorul Oficial al României, Partea I, locurile de
parcare, oprire și staționare existente vor fi modernizate
și dotate în conformitate cu prevederile prezentei
reglementări.
(4) Amenajarea locurilor de parcare, oprire și staționare
este permisă numai cu acordul administratorului drumului
respectiv.
Art. 3. — Prezentul ordin se publică în Monitorul Oficial
al României, Partea I.
Art. 4. — Administratorul drumului va urmări respectarea
prevederilor prezentului ordin.

p. Ministrul transporturilor, construcțiilor și turismului,
Traian Panait,
secretar de stat
București, 9 decembrie 2004.
Nr. 2.264.

MONITORUL OFICIAL AL ROMÂNIEI, PARTEA I, Nr. 60/18.I.2005

15
ANEXĂ

REGLEMENTARE TEHNICĂ
privind proiectarea și dotarea locurilor de parcare, oprire și staționare, aferente drumurilor publice,
situate în extravilanul localităților
Art. 1. — Prezenta reglementare se aplică atât
proiectării locurilor de parcare, oprire și staționare noi, cât
și modernizării locurilor de parcare, oprire și staționare
existente, adiacente drumurilor publice, situate în
extravilanul localităților.
CAPITOLUL I
Clasificarea drumurilor publice
Art. 2. — Din punct de vedere funcțional și
administrativ, drumurile publice menționate în prezenta
reglementare se împart în ordinea importanței, conform
prevederilor legale în vigoare, astfel:
— drumuri expres;
— drumuri naționale europene (E);
— drumuri naționale principale;
— drumuri naționale secundare;
— drumuri județene;
— drumuri comunale.
CAPITOLUL II
Dotările minimale necesare locurilor de parcare,
oprire și staționare
Art. 3. — (1) Dotările minimale necesare locurilor de
parcare, oprire și staționare adiacente drumurilor expres și
drumurilor naționale europene sunt următoarele:
a) sistem de canalizare menajeră și pluvială;
b) surse de energie electrică și apă potabilă;
c) sistem de iluminare exterioară;
d) telefon public;
e) locuri de parcare, oprire și staționare pentru
autoturisme, autocamioane și autobuze;
f) zonă intermediară de protecție;
g) spații de agrement;
h) WC ecologic;
i) împrejmuire.
(2) În cazul drumurilor expres și al drumurilor naționale
europene, drumurile de acces la locurile de parcare, oprire
și staționare și drumurile de circulație internă vor fi cu sens
unic și vor avea minimum 6,00 m lățime, incluzând
marcajele laterale și acostamentele.
(3) Locurile de parcare, oprire și staționare trebuie să fie
separate de drumul expres și de drumul național european
printr-o zonă intermediară de protecție de minimum 3,5 m.
(4) Locurile de parcare, oprire și staționare pentru
drumurile sus-menționate vor fi prevăzute suplimentar cu
spații pentru servicii, ce includ stație de alimentare cu
carburanți, service auto, motel, restaurant, spații comerciale,
în funcție de categoria drumului, în conformitate cu
prevederile art. 2.
Art. 4. — (1) Dotările minimale necesare locurilor de
parcare, oprire și staționare adiacente drumurilor naționale
principale și secundare sunt următoarele:
a) sistem de canalizare menajeră și pluvială;
b) surse de energie electrică și apă potabilă;
c) sistem de iluminare exterioară;
d) telefon public;
e) locuri de parcare, oprire și staționare pentru
autoturisme, autocamioane și autobuze;
f) zonă intermediară de protecție;
g) spații de agrement;

h) WC public;
i) împrejmuire.
(2) În cazul drumurilor naționale principale și secundare,
drumurile de acces la locurile de parcare, oprire și
staționare și drumurile de circulație internă vor fi cu sens
unic și vor avea minimum 6,00 m lățime, incluzând
marcajele laterale și acostamentele.
(3) Locurile de parcare, oprire și staționare trebuie să
fie separate de drumurile naționale principale și secundare
printr-o zonă intermediară de protecție de minimum 3,5 m.
Art. 5. — (1) Dotările minimale necesare locurilor de
parcare, oprire și staționare adiacente drumurilor județene
și comunale sunt următoarele:
a) WC-uri ecologice;
b) mese;
c) coșuri de gunoi;
d) sursă de apă potabilă.
(2) În cazuri excepționale, din rațiuni de natură
economică, turistică, socială etc., aceste dotări se vor
completa, parțial sau integral, conform listei de dotări
menționate la art. 4.
(3) Locurile de parcare, oprire și staționare trebuie să
fie separate de drumurile județene și comunale printr-o
zonă intermediară de protecție de minimum 3,5 m.
Art. 6. — (1) Construcțiile din interiorul locurilor de
parcare, oprire și staționare vor fi prevăzute cu:
a) instalații de încălzire și instalații electrice;
b) instalații de ventilație și climatizare;
c) instalații sanitare.
(2) Instalațiile prevăzute la alin. 1 se vor proiecta și se
vor executa conform reglementărilor legale în vigoare.
(3) Construcțiile aferente utilităților se vor amenaja la
minimum 10,0 m pentru drumurile expres și drumurile
naționale europene (față de marginea părții carosabile) și la
5,0—7,5 m pentru celelalte categorii de drumuri publice.
CAPITOLUL III
Condiții generale de realizare a locurilor de parcare,
oprire și staționare
Art. 7. — (1) Locul de parcare, oprire și staționare este o
zonă de odihnă, separată fizic de drumul public, în care
spațiile destinate staționării vehiculelor sunt separate printr-o
zonă de protecție față de marginea drumului, mărginită de
borduri denivelate și dimensionată în funcție de categoria
acestuia.
(2) Dimensiunile locurilor de parcare, oprire și staționare
se vor stabili în funcție de volumul traficului, de
componența acestuia, de distanța dintre două locuri de
parcare, oprire și staționare succesive și de distanța dintre
locurile de parcare, oprire și staționare și alte spații ce
asigură servicii similare, de topografia terenului și de
valorificarea avantajelor oferite de mediul ambiant.
(3) Suprafețele minime includ platformele locurilor de
parcare, oprire și staționare și spațiile pentru servicii, iar în
funcție de categoria de drum sunt de:
a) 5.000 m 2 pentru parcările adiacente drumurilor
expres, drumurilor naționale europene, drumurilor naționale
principale și secundare;
b) 2.000 m 2 pentru locurile de parcare, oprire și
staționare adiacente drumurilor județene și comunale;
c) în zonele de munte cu interes turistic suprafețele
minime prevăzute la lit. a) și b) pot fi reduse la 3.000 m2

16

MONITORUL OFICIAL AL ROMÂNIEI, PARTEA I, Nr. 60/18.I.2005

pentru drumurile expres, drumurile naționale europene și
drumurile naționale principale și secundare, iar pentru
drumurile județene și comunale suprafața minimă poate fi de
1.000 m2.
(4) Dimensiunile locurilor de parcare, oprire și staționare
prevăzute la alin. (3) nu includ suprafețele eventualelor
stații de distribuție a carburanților auto sau ale spațiilor de
cazare.
Art. 8. — (1) Distanța recomandată între două locuri de
parcare, oprire și staționare succesive este de:
a) 15,0 km până la 25,0 km pentru drumurile expres și
drumurile naționale europene;
b) 25,0 km până la 30,0 km pentru drumurile naționale
principale și secundare, drumurile județene și comunale.
(2) Alegerea amplasamentului locurilor de parcare, oprire
și staționare se va face prin luarea în considerare a
următorilor factori:
a) topografia terenului;
b) traseul în plan și în profil longitudinal, evitându-se
amplasamentele pe sectoarele de drum cu declivitate mai
mare de 4% sau în curbă;
c) apropierea față de localități;
d) valorificarea punctelor de atracție turistică;
e) evitarea deteriorării valorilor peisagistice sau istorice;
f) amplasarea optimă față de rețelele de alimentare cu
apă și canalizare, rețelele electrice, rețelele telefonice,
urmărindu-se racordarea la rețelele de utilități existente;
g) asigurarea vizibilității, ținându-se cont de elementele
geometrice ale drumurilor.
Art. 9. — Accesul la locurile de parcare, oprire și
staționare va fi realizat în conformitate cu prevederile
Normativului de amenajare a intersecțiilor la același nivel
CD 173/2001, cu benzi de accelerare și decelerare sau cu
pene de racordare și marcaje rutiere, conform STAS
1848/1/1986, pentru indicatoare, și STAS 1848/7/1985,
pentru marcaje.
Art. 10. — La proiectarea sistemelor electrice se vor
respecta următoarele reguli:
a) să fie dimensionate, ținându-se cont de toate
necesitățile aferente locurilor de parcare, oprire și
staționare, precum și a spațiilor pentru servicii;
b) să fie instalate cu respectarea strictă a normativelor
și standardelor în vigoare;

c) să asigure iluminarea benzilor de accelerare și
decelerare, a intersecțiilor drumurilor interne, stațiilor de
alimentare cu carburanți și a suprafețelor destinate locurilor
de parcare, oprire și staționare pentru a asigura maximum
de siguranță pentru trafic;
d) să se evite orbirea șoferilor aflați în trafic;
e) reclamele luminoase se vor amplasa la minimum
7,0 m față de marginea îmbrăcăminții drumului (partea
carosabilă și banda de consolidare a acostamentului) și vor
avea dimensiunile maxime de 8,0 m x 4,0 m. Reclamele
cu dimensiuni mai mari se vor instala în afara zonei de
protecție a drumului.
Art. 11. — (1) În zona de ieșire din flux a
autovehiculelor și de intrare pe banda de decelerare,
aferentă parcării, indicatoarele curente se vor completa cu
indicatoare specifice, cu următoarele scopuri:
a) reducerea vitezei;
b) evitarea opririi în afara zonelor special desemnate
pentru locurile de parcare, oprire și staționare;
c) informarea asupra diferitelor servicii oferite în zonă;
d) semnalizarea din timp a intersecțiilor;
e) semnalizarea orizontală, cu marcajul rutier aferent.
Art. 12. — Locurile de parcare, oprire și staționare,
precum și construcțiile aferente trebuie să fie prevăzute
atât cu un sistem de furnizare a apei potabile, cât și cu
sisteme de canalizare menajeră și pluvială.
Art. 13. — Întreaga zonă ce separă locul de parcare,
oprire și staționare de drumul public trebuie să fie
acoperită cu plante care necesită îngrijire redusă, dar a
căror densitate poate să constituie o protecție împotriva
vehiculelor care rulează pe drumul public și care pot
deveni un pericol pentru persoanele aflate în locurile de
parcare, oprire și staționare.
Art. 14. — (1) Se vor prevedea locuri de parcare, oprire
și staționare rezervate pentru persoanele cu handicap, iar
toate dotările sau construcțiile din incinta acestora trebuie
să permită accesul persoanelor cu handicap, prin rampe
construite în mod special.
(2) Construcțiile aferente locurilor de parcare, oprire și
staționare vor fi prevăzute cu o cameră special echipată
pentru copii, cu dotări de dimensiuni mici, o masă pentru
înfășat bebelușii și alte dotări necesare îngrijirii nounăscuților.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 60/18.I.2005 conține 16 pagini.

Prețul de vânzare 10.500 lei

ISSN 1453—4495

