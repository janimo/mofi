Anul 173 (XVII) — Nr. 112

PARTEA

I

Joi, 3 februarie 2005

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE
3. — Decret privind conferirea post-mortem a
Ordinului Meritul Sportiv clasa a II-a .....................

Nr.

Pagina
examenelor

de

absolvire

a

învățământului

profesional și postliceal în anul școlar 2004—2005

11–12

2
5.653/2004. — Ordin al ministrului educației și cercetării

HOTĂRÂRI ALE GUVERNULUI ROMÂNIEI

pentru modificarea Ordinului ministrului educației

69. — Hotărâre pentru stabilirea unor măsuri privind
cazarea și transportul persoanelor care ocupă
funcții de demnitate publică numite sau funcții
asimilate funcțiilor de demnitate publică ................

2–3

73. — Hotărâre privind aprobarea Strategiei naționale
antidrog în perioada 2005—2012 ...........................

3–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.647/2004. — Ordin al ministrului educației și cercetării
privind aprobarea graficului de desfășurare a

naționale nr. 5.036/1999 privind aprobarea
Regulamentului de organizare și funcționare a
Agenției Manageriale de Cercetare Științifică,
Inovare și Transfer Tehnologic — Politehnica
(AMCSIT — Politehnica) .........................................

13–15

490. — Ordin al ministrului administrației și internelor
privind acordarea titlului de parc industrial
Societății Comerciale îParcul Industrial Cugir“ — S.A.

15–16

2

MONITORUL OFICIAL AL ROMÂNIEI, PARTEA I, Nr. 112/3.II.2005

DECRETE
PREȘEDINTELE ROMÂNIEI

DECRET
privind conferirea post-mortem a Ordinului
Meritul Sportiv clasa a II-a
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 75 din Legea nr. 29/2000 privind sistemul național de decorații al
României, cu modificările ulterioare,
în semn de apreciere a meritelor deosebite pe care le-a avut în
promovarea sportului românesc, în special a baschetului din țara noastră,
pentru talentul și dăruirea dovedite în cei peste 24 de ani de performanță
sportivă,
Președintele României

d e c r e t e a z ă:

Articol unic. — Se conferă post-mortem Ordinul Meritul Sportiv
clasa a II-a căpitanului echipei de baschet seniori a României, Antonio Alexe.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 24 ianuarie 2005.
Nr. 3.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru stabilirea unor măsuri privind cazarea și transportul persoanelor
care ocupă funcții de demnitate publică numite sau funcții asimilate funcțiilor de demnitate publică
În temeiul art. 108 din Constituția României, republicată, și având în vedere prevederile Ordonanței de urgență a
Guvernului nr. 80/2001 privind stabilirea unor măsuri pentru asigurarea, temporar, a locuințelor de serviciu necesare unor
categorii de personal din cadrul ministerelor, celorlalte organe de specialitate ale administrației publice centrale și
instituțiilor publice, aprobată cu modificări și completări prin Legea nr. 717/2001,
Guvernul României adoptă prezenta hotărâre.
Art. 1. — (1) Ordonatorii principali de credite bugetare
sunt autorizați să aprobe plata din bugetul instituțiilor pe
care le conduc a unei sume forfetare pe lună, fără a fi
necesară decontarea acesteia, către persoanele care ocupă
funcții de demnitate publică numite sau funcții asimilate
funcțiilor de demnitate publică, pentru suportarea
cheltuielilor de cazare în municipiul București.
(2) Cuantumul sumei forfetare prevăzute la alin. (1) se
stabilește prin ordin al fiecărui ordonator principal de

credite, fără a se depăși 12 milioane lei pe lună, cu
încadrarea în bugetul autorității publice respective.
(3) Nu beneficiază de prevederile alin. (1) persoanele
care au domiciliul în municipiul București și nici persoanele
cărora le sunt atribuite efectiv locuințe de serviciu potrivit
prevederilor Ordonanței de urgență a Guvernului
nr. 80/2001 privind stabilirea unor măsuri pentru asigurarea,
temporar, a locuințelor de serviciu necesare unor categorii
de personal din cadrul ministerelor, celorlalte organe de

MONITORUL OFICIAL AL ROMÂNIEI, PARTEA I, Nr. 112/3.II.2005
specialitate ale administrației publice centrale și instituțiilor
publice, aprobată cu modificări și completări prin Legea
nr. 717/2001.
Art. 2. — (1) Ordonatorii principali de credite bugetare
sunt autorizați să aprobe suportarea din bugetele instituțiilor
publice pe care le conduc a cheltuielilor aferente cazării la
hotelurile din municipiul București a persoanelor care ocupă
funcții de demnitate publică numite, precum și a
persoanelor care ocupă funcții asimilate funcțiilor de
demnitate publică în cadrul instituției, cărora nu li s-au
putut asigura locuințe în municipiul București, în condițiile
legii.
(2) Cheltuielile de cazare pentru persoanele prevăzute
la alin. (1) se pot deconta în limita tarifelor efectiv plătite
de acestea pentru o cameră în hoteluri încadrate în
categorii de până la 4 stele inclusiv.
(3) Se pot deconta cheltuielile de cazare pentru
persoanele prevăzute la alin. (1) și în cazul în care
acestea ocupă apartamente în hoteluri din municipiul
București, iar tarifele pentru cazare în astfel de situații nu
depășesc tarifele percepute pentru o cameră în hoteluri
încadrate în categorii de până la 4 stele inclusiv.
(4) Prevederile prezentului articol se aplică în cazul
demnitarilor care nu optează pentru acordarea sumei
forfetare prevăzute la art. 1.
Art. 3. — Persoanele prevăzute la art. 1 și 2
beneficiază lunar și de 4 deplasări dus-întors între
municipiul București și localitatea în care își au domiciliul,
cu orice mijloc de transport, ale căror cheltuieli se
decontează în condițiile legii.

3

Art. 4. — Regia Autonomă îAdministrația Patrimoniului
Protocolului de Stat“ are obligația de a asigura, prin
valorificarea fondului imobiliar exceptat de la aplicarea
prevederilor cap. II din Ordonanța Guvernului nr. 19/2002
privind unele măsuri pentru constituirea și utilizarea fondului
locativ de protocol, proprietate publică a statului, și pentru
vânzarea unor imobile, proprietate privată a statului, aflate
în administrarea Regiei Autonome îAdministrația
Patrimoniului Protocolului de Stat“, aprobată cu modificări
prin Legea nr. 640/2002, locuințe de serviciu pentru
persoanele prevăzute la art. 2 din Ordonanța de urgență a
Guvernului nr. 80/2001, aprobată cu modificări și completări
prin Legea nr. 717/2001.
Art. 5. — (1) Prevederile prezentei hotărâri se aplică
începând cu anul 2005.
(2) Prevederile art. 2 se aplică până la data de 30 iunie
2005.
Art. 6. — Pe data intrării în vigoare a prezentei hotărâri
se abrogă:
a) Hotărârea Guvernului nr. 160/2001 privind modul de
suportare a cheltuielilor de cazare în unele situații speciale,
publicată în Monitorul Oficial al României, Partea I, nr. 21
din 15 ianuarie 2001, cu modificările ulterioare;
b) Hotărârea Guvernului nr. 588/2001 privind stabilirea
și plata sumelor forfetare pentru cazarea persoanelor care
ocupă unele funcții de demnitate publică, publicată în
Monitorul Oficial al României, Partea I, nr. 354 din 30 iunie
2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Ionel Popescu
București, 21 ianuarie 2005.
Nr. 69.

GUVERNUL ROMÂNIEI

HOTĂRÂRE
privind aprobarea Strategiei naționale antidrog în perioada 2005—2012
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Strategia națională antidrog în
perioada 2005—2012, prevăzută în anexa care face parte
integrantă din prezenta hotărâre.
Art. 2. — Agenția Națională Antidrog, ministerele și
celelalte organe ale administrației publice centrale de
specialitate și autoritățile administrației publice locale au
obligația de a duce la îndeplinire obiectivele specifice

domeniului lor de activitate, prevăzute în Strategia națională
antidrog în perioada 2005—2012.
Art. 3. — Fondurile aferente îndeplinirii obiectivelor
Strategiei naționale antidrog în perioada 2005—2012 vor fi
prevăzute de fiecare dintre instituțiile publice cu atribuții în
domeniu, în raport cu etapele de realizare a acestora,
prioritățile și resursele disponibile în bugetele proprii.

4

MONITORUL OFICIAL AL ROMÂNIEI, PARTEA I, Nr. 112/3.II.2005

Art. 4. — Planul de acțiune pentru implementarea
Strategiei naționale antidrog în perioada 2005—2012 se

aprobă prin hotărâre a Guvernului în termen de 60 de zile
de la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul sănătății,
Mircea Cinteză
Ministrul muncii, solidarității sociale și familiei,
Gheorghe Barbu
Ministrul educației și cercetării,
Mircea Miclea
Ministrul finanțelor publice,
Ionel Popescu
București, 27 ianuarie 2005.
Nr. 73.
ANEXĂ

STRATEGIA NAȚIONALĂ ANTIDROG
în perioada 2005—2012
CAPITOLUL I

I.1. PRINCIPII

Considerații generale

Activitatea de reducere a cererii și ofertei de droguri
este guvernată de următoarele principii:
1. Principiul priorității. Problematica prevenirii și
combaterii traficului și consumului ilicit de droguri este
asumată ca o prioritate de Guvernul României.
2. Principiul continuității. Activitățile desfășurate pentru
reducerea cererii și ofertei de droguri au caracter
permanent și se bazează pe experiența anterioară.
3. Principiul abordării globale, unitare, multidisciplinare
și echilibrate. Măsurile de reducere a cererii și
ofertei de droguri trebuie să se încadreze în
concepția internațională de combatere a fenomenului.
4. Principiul coordonării. Pentru asigurarea unei
abordări unitare cu privire la fenomenul drogurilor,
activitățile de reducere a cererii și ofertei de droguri
trebuie coordonate și integrate în programe și
instrumente practice, cu respectarea autonomiei
funcționale.
5. Principiul cooperării. Lupta împotriva traficului și
consumului ilicit de droguri are la bază cooperarea
interinstituțională atât la nivel național, cât și
internațional.
6. Principiul legalității. Întreaga activitate de reducere a
cererii și ofertei de droguri se desfășoară cu
respectarea prevederilor Constituției și ale legislației
naționale în materie, precum și a prevederilor
specifice din tratatele internaționale la care România
este parte.
7. Principiul confidențialității. Datele personale privind
consumatorii de droguri sunt confidențiale.
8. Principiul complementarității și transparenței.
Implementarea prezentei strategii se face în mod
transparent, cu participarea societății civile alături de
instituțiile guvernamentale, în vederea realizării
obiectivelor.

În contextul general al concentrării comunității
internaționale asupra criminalității organizate în legătură cu
drogurile, Guvernul României și-a asumat lupta împotriva
traficului și consumului ilicit de droguri ca o prioritate,
adoptând o abordare coordonată și multisectorială a
acesteia, concretizată în Strategia națională antidrog în
perioada 2003—2004. Materializarea concepției Guvernului
României în acest domeniu, în perioada 2003—2004, este
elocvent exprimată, printre altele, prin înființarea Agenției
Naționale Antidrog, organ de specialitate cu rolul de a
stabili o concepție unitară privind prevenirea și combaterea
traficului și consumului ilicit de droguri.
Amploarea acestui fenomen, pe fondul dezvoltării
rețelelor de criminalitate organizată transnațională, impune
o nouă strategie, integrată în plan intern și internațional, ca
reacție în fața acestei amenințări.
Continuarea firească a unui proces în desfășurare,
Strategia națională antidrog în perioada 2005—2012 este
elaborată în concordanță cu prevederile noii strategii
europene în domeniu și stabilește obiectivele generale și
specifice pentru reducerea cererii și ofertei de droguri,
pentru întărirea cooperării internaționale și dezvoltarea unui
sistem global integrat de informare, evaluare și coordonare
privind fenomenul drogurilor.
Experiența implementării Strategiei 2003—2004, dificultățile
întâmpinate și disfuncționalitățile puse în evidență prin
rapoartele de evaluare elaborate de Agenția Națională
Antidrog impun o abordare mai realistă a combaterii
fenomenului drogurilor și stabilirea unor responsabilități
clare pentru toate instituțiile implicate.

MONITORUL OFICIAL AL ROMÂNIEI, PARTEA I, Nr. 112/3.II.2005
I.2. VIZIUNEA ȘI SCOPUL STRATEGIEI

Viziunea
La sfârșitul perioadei 2005—2012, în România va
funcționa un sistem integrat de instituții și servicii publice,
care va asigura reducerea incidenței și prevalenței
consumului de droguri în rândul populației generale,
asistența medicală, psihologică și socială a consumatorilor
de droguri și eficientizarea activităților de prevenire și
combatere a producției și traficului ilicit de droguri și
precursori.
Scopul
Scopul prezentei strategii este menținerea la un nivel
scăzut a consumului de droguri în rândul populației
generale, în primă etapă (2—4 ani), și de reducere a
cazurilor de noi consumatori, în a doua etapă, în paralel
cu reducerea criminalității organizate în legătură cu
drogurile.
CAPITOLUL II
Reducerea cererii
Una dintre problemele actuale ale societății românești o
constituie creșterea cererii de droguri în rândul populației
generale și, îndeosebi, în rândul tinerilor. Proliferarea
fenomenului consumului de droguri în Capitală și în marile
orașe a surprins opinia publică prin amploarea și gravitatea sa.
Primele studii efectuate în anul 2003 au estimat
numărul consumatorilor de heroină injectabilă din București
la aproximativ 24.000 de persoane, ceea ce reprezintă 1%
din totalul populației orașului.
De asemenea, conform studiului național privind consumul
de tutun, alcool și droguri ilicite îESPAD 2003“, efectuat pe
un eșantion de elevi în vârstă de 16 ani, prevalența
consumului de tutun este de 64%. În același timp, un
procent de 80% dintre aceștia a consumat cel puțin o dată
alcool. Totodată, consumul de amfetamine s-a dublat, iar cel
de ecstasy s-a triplat, în comparație cu anul 1999.
Deosebit de îngrijorător este consumul de heroină
injectabilă, care va avea consecințe dramatice pe termen
mediu și lung asupra sănătății publice (creșterea incidenței
HIV/SIDA, hepatitele A, B și C, tuberculoza etc.) și a ratei
infracționalității asociate traficului și consumului ilicit de
droguri.
Pe baza experienței acumulate în implementarea
Strategiei naționale antidrog în perioada 2003—2004,
beneficiind și de recomandările Uniunii Europene, noua
strategie privind reducerea cererii de droguri susține
înființarea și dezvoltarea unui sistem integrat de instituții și
servicii specializate în domeniu. Acesta va contribui la
reducerea prevalenței consumului de droguri în rândul
populației generale, în special în rândul grupurilor cu risc
ridicat de consum, reducerea problemelor asociate
consumului de droguri, asigurarea accesului consumatorilor
de droguri la asistența medicală, psihologică și socială
specializată și reinserția socială a acestora.
Sistemul de asistență medicală, psihologică și socială,
dezvoltat la nivel național, va fi structurat pe trei niveluri
de intervenție, incluzând sistemul de asistență medicală
ambulatorie (primară și de specialitate) și spitalicească,
serviciile psihologice și serviciile sociale. Sistemul va
include componente publice, private sau mixte

5

acreditate/autorizate și va fi coordonat și monitorizat de
Agenția Națională Antidrog în conformitate cu standardele
de calitate.
Primul nivel al sistemului presupune identificarea,
atragerea, motivarea și trimiterea consumatorilor de droguri
spre serviciile specializate, abordarea necesităților sociale și
medicale de bază ale consumatorilor de droguri și
coordonarea necesară cu resursele din nivelurile 2 și 3.
Nivelul doi este constituit din unități specializate din
sistemul de sănătate publică și din centrele de prevenire,
evaluare și consiliere antidrog și asigură asistența
specializată, monitorizarea și trimiterea spre cel de-al
treilea nivel, precum și coordonarea necesară între toate
nivelurile de intervenție.
Cel de-al treilea nivel asigură reinserția socială prin
intervenții specifice și prin servicii cu nivel crescut de
specializare care sprijină nivelul 2.
Calitatea serviciilor de reducere a riscurilor asociate
consumului de droguri și a celor de asistență medicală,
psihologică și socială va fi îmbunătățită prin programe de
formare, documentare și cercetare în acest domeniu,
dezvoltate de Centrul Național de Formare, Documentare și
Cercetare în Adicții din cadrul Agenției Naționale Antidrog.
Obiectiv general
Menținerea la un nivel scăzut comparativ cu cel actual
al prevalenței consumului ilicit de droguri și reducerea
într-un mod corelat a prevalenței consumului de alcool și
tutun în rândul populației generale prin consolidarea
măsurilor de prevenire și prin dezvoltarea sistemului public
și privat de asistență medicală, psihologică și socială.
II.1. PREVENIREA CONSUMULUI DE DROGURI

Obiectiv general
Conștientizarea și implicarea întregii populații, în special
a copiilor și tinerilor, în programe de prevenire a
consumului de droguri, universale, selective și indicate, în
scopul întăririi influenței factorilor de protecție și al reducerii
influențelor factorilor de risc.
A. Prevenire în școală
Obiective specifice
• Dezvoltarea unor atitudini și practici la nivelul întregii
populații aflate într-o formă de învățământ, prin
intermediul programelor școlare și de petrecere a
timpului liber, în scopul adoptării unui stil de viață
sănătos, fără tutun, alcool și droguri
• Creșterea influenței factorilor de protecție la vârste
mici pentru evitarea sau cel puțin întârzierea debutului
consumului de alcool, tutun și droguri
• Sensibilizarea și educarea populației școlare în scopul
evitării consumului experimental/recreațional de droguri
și trecerii de la acesta la cel regulat.
B. Prevenire în familie
Obiective specifice
• Sensibilizarea, conștientizarea și motivarea părinților în
vederea implicării active, obiective și corelate a
acestora cu celelalte arii de intervenție preventivă
• Oferirea de programe de prevenire care să permită
părinților să devină activi în prevenirea consumului de
droguri în cadrul familiei

6

MONITORUL OFICIAL AL ROMÂNIEI, PARTEA I, Nr. 112/3.II.2005

• Dezvoltarea unor programe de formare a părinților în
vederea creșterii influenței factorilor de protecție și
scăderii celor de risc în consumul de droguri.
C. Prevenire comunitară
Obiective specifice
• Inițierea și derularea de către autoritățile administrației
publice locale a unor proiecte în parteneriat publicprivat, de interes local, pentru protecția antidrog a
comunităților proprii, cu sprijinul centrelor județene de
prevenire, evaluare și consiliere antidrog
• Stimularea și sprijinirea de către autoritățile
administrației publice locale, inclusiv financiar, a
inițiativelor organizațiilor neguvernamentale ce
desfășoară activități de prevenire a consumului de
droguri în comunitățile locale
• Elaborarea și derularea programelor finanțate de la
bugetul de stat pentru prevenirea consumului de
droguri în arii regionale de interes, diferențiate în
raport de numărul consumatorilor, preferințele de
consum, statutul ocupațional, caracteristicile grupurilor
de risc, particularități ale dezvoltării economice,
turistice, de infrastructură, mediu etc.
• Inițierea și dezvoltarea unor proiecte și programe
adecvate în folosul comunităților locale, pentru
consolidarea educației civice, culturale și spirituale, ce
se constituie în alternativă de viață sănătoasă,
cultivarea abstinenței la consumul de droguri, inclusiv
alcool și tutun, încurajarea formării unui climat social
care să împiedice stigmatizarea și marginalizarea
persoanelor afectate de consumul de droguri
• Crearea oportunităților și stimularea participării massmedia la susținerea, prin mijloace specifice, a
programelor, proiectelor și campaniilor antidrog
• Dezvoltarea de programe de informare și conștientizare
a întregii populații pentru dobândirea unei atitudini de
toleranță în scopul diminuării marginalizării și
stigmatizării consumatorilor de droguri, precum și a
unei atitudini de responsabilitate în prevenirea
consumului
• Dezvoltarea unui sistem de evaluare și monitorizare,
integrat și individualizat, al copiilor și tinerilor aflați în
situații de risc, care să favorizeze procesul de
maturizare, integrare socială, educație și formare
profesională
• Sensibilizarea, informarea și responsabilizarea tuturor
mediilor de comunicare în masă, în vederea
transmiterii unor mesaje cu caracter preventiv bazate
pe evidențe științifice
• Dezvoltarea unor programe de informare și educare
antidrog adresate tuturor persoanelor aflate în serviciul
militar, precum și altor categorii profesionale, ce
implică responsabilitate și risc public
• Extinderea programelor de educație pentru promovarea
unui stil de viață sănătos și pentru prevenirea
consumului de droguri în rândul tuturor persoanelor
aflate în penitenciare
• Îmbunătățirea prevederilor legislative pentru implementarea
măsurilor de protecție antidrog și antidoping a sportivilor
• Crearea și dezvoltarea unui sistem național integrat de
servicii specializate de prevenire a consumului de

droguri, precum și a unui sistem național de formare
profesională în domeniu, inclusiv elaborarea și
validarea standardelor minime de calitate a serviciilor
de prevenire.
II.2. ASISTENȚA MEDICALĂ, PSIHOLOGICĂ
ȘI SOCIALĂ, REDUCEREA RISCURILOR ȘI REINSERȚIA SOCIALĂ

Obiectiv general
Creșterea accesibilității prin dezvoltarea cantitativă și
calitativă a serviciilor și a măsurilor medicale, psihologice
și sociale integrate, individualizate prin evaluare, planificare,
monitorizare și adaptare continuă pentru fiecare consumator,
în vederea întreruperii consumului, a înlăturării dependenței
fizice și/sau psihice și/sau a reducerii riscurilor asociate
consumului, având ca scop final reinserția socială a
consumatorilor
A. Reducerea riscurilor
Obiectiv general
Asigurarea accesului consumatorilor de droguri la
serviciile de reducere a riscurilor, prin promovarea și
dezvoltarea programelor și politicilor adecvate și necesare
în sistemul de asistență, în afara acestuia și în sistemul
penitenciar
Obiective specifice
• Crearea și perfecționarea continuă a cadrului organizatoric
pentru asigurarea tuturor măsurilor de reducere a
riscurilor asociate consumului de droguri (schimb de
echipamente medicale sterile, inclusiv ace și seringi,
consiliere psihologică și pre/posttestare, programe de
tratament substitutiv etc.), adresate consumatorilor și
consumatorilor dependenți aflați în sistemul de
asistență, în afara acestuia sau în penitenciare
• Dezvoltarea acțiunilor comunitare și profesionale care
să permită accesul la toate grupurile de consumatori
de droguri, în scopul creșterii sprijinului acordat
acestora și al diminuării marginalizării sociale
• Crearea cadrului organizatoric și de reglementări
necesare asigurării vigilenței epidemiologice
• Dezvoltarea și îmbunătățirea cadrului de formare
profesională de bază, specializată și continuă a
profesioniștilor care lucrează în domeniul reducerii
riscurilor asociate consumului de droguri.
B. Asistența medicală, psihologică, socială și reinserția
socială
Obiectiv general
Asigurarea accesului universal al consumatorilor și
consumatorilor dependenți de droguri la programele
integrate de asistență medicală, psihologică și socială prin
dezvoltarea programelor și politicilor adecvate și necesare
adresate populației generale, consumatorilor și
consumatorilor dependenți de droguri aflați în sistemul de
asistență, în afara acestuia și în penitenciare, în scopul
reintegrării și reinserției sociale a consumatorilor de droguri
Obiective specifice
• Dezvoltarea circuitului integrat de asistență a
consumatorilor și consumatorilor dependenți de droguri
pe cel puțin 3 niveluri, care să ofere o rețea de

MONITORUL OFICIAL AL ROMÂNIEI, PARTEA I, Nr. 112/3.II.2005

•

•

•

•

•

•

•

•

•

resurse (pornind de la modelul creat în centre de
excelență), să garanteze accesul consumatorilor de
droguri și disponibilitatea generală a acestor servicii
Creșterea disponibilității serviciilor atât ca diversitate și
multidisciplinaritate, cât și ca răspândire teritorială și
adaptarea acestora la nevoile individuale ale
consumatorilor și la tipul de consum (unic sau
policonsum)
Dezvoltarea resurselor necesare intervențiilor active de
atragere a consumatorilor care nu au contact cu
circuitul integrat de asistență sau nu sunt pregătiți
pentru schimbarea comportamentului, precum și
asigurarea asistenței medicale și sociale de bază
pentru aceștia
Individualizarea intervențiilor medicale, psihologice și
sociale prin intermediul evaluării multidimensionale și
asigurării managementului de caz, aplicate
consumatorilor de droguri care intră în contact cu
serviciile de asistență într-un cadru coordonat
Dezvoltarea politicilor și măsurilor, asigurarea resurselor
și cadrului legal pentru dezvoltarea și întărirea serviciilor
ambulatorii (nivelul 2 de asistență) — element central
al sistemului public de asistență medicală, psihologică
și socială — în scopul asigurării accesului tuturor
consumatorilor la acest nivel de asistență
Asigurarea și implementarea cadrului legal pentru
dezvoltarea și definirea rolurilor specifice și
specializate ale resurselor nivelului 3, ca parte
integrantă și esențială a sistemului public de asistență
medicală, psihologică și socială pentru reabilitarea și
reinserția socială a consumatorilor de droguri aflați în
centre ambulatorii
Dezvoltarea cadrului legislativ și instituțional care să
asigure accesul general și timpuriu al copiilor și
tinerilor la servicii psihologice medicale și sociale
specifice consumului de droguri
Dezvoltarea unui program integrat de asistență medicală,
psihologică și socială care să ofere o rețea de resurse
și care să garanteze accesul și disponibilitatea generală
a tuturor consumatorilor de droguri din sistemul
penitenciar în scopul reintegrării sociale
Dezvoltarea și implementarea standardizării sistemului
de asistență medicală, psihologică și socială care să
permită monitorizarea și evaluarea proceselor și
rezultatele acestuia
Dezvoltarea și îmbunătățirea cadrului de formare
profesională de bază, specializată și continuă a
profesioniștilor care lucrează în domeniul asistenței
medicale, psihologice și sociale a consumatorilor de
droguri.
CAPITOLUL III
Reducerea ofertei

Începând cu anul 1990, factori precum poziția
geografică, deschiderea frontierei de stat și, nu în ultimul
rând, conflictele militare din Irak, Afganistan și fosta
Iugoslavie au făcut ca țara noastră să devină un segment
activ al îRutei Balcanice“ de traficare a stupefiantelor și
precursorilor, iar în ultimii ani și o piață de desfacere a
drogurilor.

7

În prezent România reprezintă principalul tronson al
celei de-a doua îRute Balcanice“ de transport al drogurilor
către Europa Occidentală, care pornește din Turcia,
traversează Bulgaria, România, Ungaria, Slovacia și Cehia,
până în Germania și Olanda.
O altă variantă a celei de-a doua îRute Balcanice“, care
include și un tronson maritim, este: Istanbul—Constanța—
București, spre Ungaria.
Caracterul relativ stabil al rutelor de transport nu
exclude și alte variante care să vizeze România,
depistarea acestora depinzând în mare măsură de
abilitatea instituțiilor implicate în combaterea traficului și
consumului ilicit de droguri și, mai ales, de modul în care
acestea cooperează cu instituțiile similare ale altor state.
Din cazuistica ultimilor ani rezultă că pentru drogurile
sintetice se prefigurează dezvoltarea unor rute dinspre Vest
(Olanda, Belgia, Germania) spre Est (România), dar și
dinspre Nord (Țările Baltice, Ucraina) pentru produsele
stupefiante de sinteză (amfetamine, MDMA, LSD și altele),
care ar urma să devină active pe teritoriul României.
Din evaluările efectuate rezultă că țara noastră
reprezintă în principal o zonă de tranzit, doar o parte din
cantitatea de droguri tranzitată rămânând în România
pentru consum. În același timp, România a devenit în
prezent și teritoriu de depozitare, în care drogurile,
introduse în special prin frontiera de sud, sunt stocate pe
diferite perioade de timp, iar în final sunt direcționate spre
țările cu consum ridicat din vestul Europei.
Ritmul accelerat de creștere a criminalității în legătură
cu fenomenul drogurilor este evident după anii ’90 și din
ce în ce mai îngrijorător după anul 2001. Spre exemplu,
anul 2003 se caracterizează printr-o creștere cu 13,2% a
infracțiunilor constatate față de anul 2002 și cu 118% față
de anul 2001.
În anumite perioade, rezultatele obținute pe linia
combaterii traficului și consumului ilicit de droguri au fost
afectate de repetatele reorganizări ale structurilor
specializate, de lipsa unei pregătiri profesionale adecvate,
de instabilitatea pe posturi a specialiștilor, de dotarea
tehnică și numărul redus al acestora în raport cu evoluția
și dimensiunea fenomenului.
Extinderea și formele concrete de manifestare a
fenomenului drogurilor au impus adaptarea și modernizarea
cadrului legislativ și instituțional, premise necesare
menținerii sub control a acestei forme de criminalitate.
Acest proces continuu, a cărui dinamică trebuie să fie în
concordanță cu evoluția criminalității în domeniu, a
înregistrat progrese notabile după anul 2000, an care a
marcat începutul unei etape de corelare a legislației interne
cu cea europeană.
În prezent sistemul instituțional de reducere a ofertei de
droguri se manifestă concurențial și nu complementar și
necesită o coordonare eficientă, alături de redimensionarea
efectivelor în raport cu situația operativă, profesionalizarea
angajaților, îmbunătățirea dotării materiale și a cooperării
interinstituționale, care să permită o reacție corespunzătoare
la evoluția criminalității organizate în legătură cu drogurile,
delimitarea competențelor și administrarea în regim de
parteneriat a resurselor informaționale.

8

MONITORUL OFICIAL AL ROMÂNIEI, PARTEA I, Nr. 112/3.II.2005

Tendințe
Principalele tendințe privind evoluția fenomenului
criminalității în domeniul drogurilor sunt:
— amplificarea și diversificarea fenomenului infracțional
transfrontalier;
— modificarea continuă a rutelor utilizate și a tipurilor de
droguri traficate, în funcție de cerințele pieței ilicite;
— extinderea fenomenului infracțional din acest domeniu
pe întregul teritoriu al țării;
— amplificarea și diversificarea criminalității asociate
consumului de droguri;
— diversificarea modalităților de spălare a banilor
rezultați din operațiunile ilicite cu droguri prin
racolarea unor specialiști din domeniul financiarbancar și coruperea unor funcționari publici;
— creșterea numărului de consumatori de droguri și, în
special, al celor care preferă amfetaminele și canabisul.
Factori de risc
Evoluția criminalității este puternic influențată de
situațiile, condițiile și/sau elementele interne și externe care
trebuie identificate, analizate și care constituie repere
pentru stabilirea concepției de combatere a acestui
fenomen.
Principalii factori de risc care pot influența nivelul ofertei
de droguri sunt:
— poziția României la intersecția principalelor rute
tradiționale utilizate de traficanții internaționali de
droguri și faptul că din anul 2007 țara noastră va
reprezenta granița de est a Uniunii Europene;
— creșterea fluxului de imigranți spre România și alte
state membre ale Uniunii Europene;
— dezvoltarea traficului comercial prin punctele de
frontieră, cu consecințe asupra scăderii timpilor de
control;
— creșterea consumului de droguri și, în special, a
celui de droguri sintetice;
— implicarea în fapte de corupție a unor funcționari
publici care au atribuții directe în activitatea de
control la frontieră;
— proliferarea rețelelor teroriste interesate în obținerea
de fonduri din traficul ilicit de droguri;
— cooperarea insuficientă dintre instituțiile abilitate în
reducerea ofertei de droguri.
Obiectiv general
Reducerea la un nivel cât mai scăzut a infracționalității în
domeniul drogurilor și a celei conexe, prin eficientizarea
activităților instituțiilor abilitate în combaterea criminalității
organizate în legătură cu drogurile, ca rezultat al îmbunătățirii
și extinderii cooperării interinstituționale interne și internaționale,
al consolidării legislative și instituționale, specializării
personalului din domeniu și asigurării resurselor necesare.
Obiective specifice
1. Îmbunătățirea capacității de reacție a instituțiilor
specializate față de traficul și consumul ilicit de droguri prin:
a) documentarea operativă a activității infracționale a
grupurilor organizate de traficanți, a legăturilor
infracționale și a rutelor utilizate de aceștia, a
metodelor și mijloacelor de săvârșire a infracțiunilor
la regimul drogurilor;

b) corelarea activităților de combatere a traficului ilicit cu
cele legate de consumul de droguri și cu măsurile
de asistență destinate consumatorilor;
c) corelarea activităților de combatere a microtraficului
cu cele de prevenire și combatere a traficului
transfrontalier;
d) dezvoltarea sistemului de analiză operativă a
informațiilor.
2. Contracararea riscurilor de către instituțiile abilitate în
combaterea traficului ilicit de droguri prin:
a) colectarea în sistem informatic a datelor, monitorizarea
acestora și dezvoltarea analizei strategice;
b) dezvoltarea activității de cercetare științifică și
prognozare a fenomenului drogurilor;
c) dezvoltarea sistemului analizelor de risc;
d) implementarea managementului frontierei la standarde
europene și dezvoltarea activităților specifice antidrog;
e) îmbunătățirea calității controlului vamal.
3. Optimizarea activității structurilor implicate în
reducerea ofertei de droguri și creșterea eficacității
acestora prin:
a) adoptarea și dezvoltarea cadrului metodologic de
desfășurare a activităților antidrog în raport cu cele
europene;
b) extinderea folosirii tehnicilor și mijloacelor moderne
de investigații;
c) facilitarea accesului la bazele de date necesare
desfășurării activității de reducere a ofertei de
droguri;
d) fluidizarea schimbului de informații on-line între
instituții la nivel național și internațional și realizarea
schimbului de experiență și bune practici în domeniu;
e) extinderea și îmbunătățirea cooperării interinstituționale.
4. Combaterea traficului internațional de droguri și
precursori prin:
a) intensificarea acțiunilor operative de cooperare
internațională vizând identificarea și anihilarea
rețelelor internaționale de trafic ce desfășoară
activități infracționale pe teritoriul țării;
b) intensificarea acțiunilor de identificare a noilor droguri
de sinteză și extinderea colaborării interinstituționale
interne și internaționale în acest scop;
c) participarea la acțiuni internaționale comune ce au
drept obiectiv anihilarea unor rețele de traficanți, prin
includerea experților români în echipele mixte de
acțiune;
d) dezvoltarea colaborării internaționale în vederea
împiedicării deturnării substanțelor stupefiante și
psihotrope și a precursorilor utilizați la fabricarea
ilegală a acestora din circuitul legal în traficul ilicit;
e) participarea activă a României la operațiunile
interstatale: TOPAZ, PURPLE, PRISM și altele.
5. Intensificarea măsurilor de identificare, sechestrare și
confiscare a bunurilor folosite la săvârșirea infracțiunilor de
trafic ilicit de droguri și precursori și a produselor acestor
infracțiuni și folosirea eficientă a fondurilor realizate din
valorificarea acestora pentru susținerea activităților de
reducere a cererii și ofertei de droguri.
6. Prevenirea și combaterea practicilor de spălare a
banilor proveniți din infracțiuni la regimul drogurilor și
precursorilor, prin măsuri comune ale structurilor de luptă

MONITORUL OFICIAL AL ROMÂNIEI, PARTEA I, Nr. 112/3.II.2005
antidrog cu Banca Națională a României și Oficiul Național
de Prevenire și Combatere a Spălării Banilor.
7. Prevenirea și combaterea deturnării precursorilor ce
pot fi utilizați la fabricarea ilegală a substanțelor și
produselor stupefiante și psihotrope.
8. Îmbunătățirea cooperării dintre instituțiile și structurile
abilitate în combaterea traficului și consumului ilicit de
droguri și crearea unei rețele integrate de informații la nivel
național privind criminalitatea în domeniul drogurilor, prin
implementarea Programului Marea Alianță Română Antidrog
(M.A.R.A.).
9. Perfecționarea legislației și a cadrului instituțional în
domeniu prin adaptarea acestora în raport cu evoluția
formelor concrete de manifestare a infracționalității în
domeniu și cu prevederile acquisului comunitar.
10. Modernizarea dotării tehnice necesare instituțiilor
abilitate în combaterea traficului și consumului ilicit de
droguri la nivelul standardelor internaționale.
11. Dezvoltarea capacității manageriale și a profesionalizării
specialiștilor din domeniu prin programe de cooperare
internațională.
CAPITOLUL IV
Cooperare internațională
Aderarea la Uniunea Europeană determină importanța
specială pe care România o acordă relațiilor cu statele
membre ale Uniunii Europene și cu instituțiile europene.
Obținerea statutului de îcandidat“ și, începând cu anul
2007, a celui de îmembru“ presupune raportarea
permanentă la obiectivele și acțiunile Uniunii Europene.
În domeniul luptei împotriva drogurilor România va
participa activ la inițiativele comune și va asigura o cât mai
bună coordonare a activităților proprii cu cele desfășurate
de partenerii europeni, atât în faza de planificare, cât și în
fazele de implementare și evaluare a acestora.
Totodată România va intensifica cooperarea cu țările de
origine a drogurilor și cu cele aflate pe rutele internaționale
ale traficului de droguri, acționând permanent pentru o
abordare globală și acțiuni concertate împotriva rețelelor de
traficanți.
În plan regional, România va utiliza relațiile bune
existente cu toate țările vecine pentru a promova și a
dezvolta măsuri ce vizează abordarea comună și integrată
a fenomenului, atât în planul combaterii traficului de droguri
la frontiere, cât și al transferului de bune practici în
domeniile prevenirii consumului, tratamentului și reintegrării
socioprofesionale a persoanelor dependente.
Date fiind contextele naționale asemănătoare, marcate
de evoluțiile istorice similare în ultimele decenii, experiența
României în domeniul construcției instituțional-legislative
antidrog poate fi relevantă pentru statele din zonă potențial
candidate la aderarea la Uniunea Europeană.
Obiectiv general
Recunoașterea internațională a României ca partener de
încredere în efortul global de reducere a cererii și ofertei
de droguri, atât în cadrul relațiilor cu statele membre ale
Uniunii Europene și cu structurile europene specializate, cât
și în cadrul mai larg al forurilor internaționale și relațiilor cu
statele producătoare de droguri, cu cele aflate pe rutele

9

transnaționale ale drogurilor și cu cele având experiențe
relevante în combaterea acestui flagel
Obiective specifice
1. Dezvoltarea relațiilor cu partenerii din statele membre
ale Uniunii Europene și cu organismele specializate
ale Uniunii Europene, în special prin:
a) preluarea și implementarea corespunzătoare a
prevederilor acquisului specific în cadrul legislativ
și instituțional național;
b) dezvoltarea relațiilor parteneriale din sfera relațiilor
internaționale, desfășurate de instituțiile naționale
implicate în reducerea cererii și/sau ofertei de
droguri, cu structurile similare din statele membre
ale Uniunii Europene, în vederea asigurării unui
transfer eficient de date, informații, experiențe și
bune practici și desfășurării de acțiuni comune;
c) participarea activă a României la activitățile
desfășurate de instituțiile Uniunii Europene
(EMCDDA/REITOX, Grupul Pompidou al Consiliului
Europei, EUROPOL, EUROCUSTOMS, EUROJUST
etc.) în domeniile prevenirii și combaterii traficului
și consumului de droguri.
2. Intensificarea relațiilor cu alte state și structuri
internaționale implicate în lupta împotriva drogurilor,
prin:
a) participarea României la activitățile instituțiilor,
organizațiilor și forurilor internaționale ce au ca
obiectiv lupta împotriva traficului și consumului de
droguri (United Nation Office on Drugs and Crime,
CND, INCB, Interpol etc.) și reducerea
consecințelor negative ale consumului de droguri
(UNAIDS, WHO etc.);
b) intensificarea cooperării bilaterale și multilaterale
cu statele de origine a drogurilor sau aflate pe
rutele internaționale ale drogurilor;
c) dezvoltarea relațiilor parteneriale cu state care au
experiență relevantă în domeniile reducerii cererii
și ofertei de droguri în scopul asigurării
transferului reciproc de experiență și know-how.
3. Participarea la programe internaționale privind
reducerea cererii și ofertei de droguri, prin:
a) participarea la programele Uniunii Europene
privind prevenirea și combaterea traficului și
consumului ilicit de droguri, reducerea efectelor
asociate abuzului de droguri, tratamentul și/sau
recuperarea socioprofesională a persoanelor
dependente de droguri;
b) participarea la programele de luptă împotriva
drogurilor, lansate de organizațiile internaționale
sau structurile guvernamentale și neguvernamentale
din alte state;
c) susținerea participării în parteneriat a instituțiilor
publice cu organizațiile neguvernamentale române
la proiecte internaționale;
d) implicarea tot mai activă a comunităților locale
(prin instituțiile locale, autoritățile locale și
reprezentanții societății civile) în proiecte
internaționale (transfer de bune practici, schimburi
de specialiști, foruri bilaterale, regionale sau
internaționale etc.).

10

MONITORUL OFICIAL AL ROMÂNIEI, PARTEA I, Nr. 112/3.II.2005
CAPITOLUL V
Informare și evaluare

În cadrul Agenției Naționale Antidrog a fost constituit
Observatorul Român pentru Droguri și Toxicomanie, unitate
care asigură legătura României cu Centrul European de
Monitorizare a Drogurilor și a Dependenței de Droguri de
la Lisabona, care stabilește, conform cerințelor Uniunii
Europene, indicatorii și criteriile de apreciere a fenomenului
drogurilor la nivel național. Acești indicatori, clasificați în:
indicatori epidemiologici cheie, indicatori de ofertă și
indicatori sociali, reprezintă instrumente de monitorizare
recomandate a fi dezvoltate și utilizate la nivelul tuturor
țărilor membre și candidate la Uniunea Europeană. Cei
5 indicatori epidemiologici cheie sunt: cerere de tratament
ca urmare a consumului de droguri, boli infecțioase
asociate consumului de droguri, prevalență și stabilirea
modelelor de consum al drogurilor în rândul populației
generale (studii în populație), prevalență și stabilirea
modelelor de consum problematic al drogurilor, decese ca
urmare a consumului de droguri și mortalitate în rândul
consumatorilor de droguri, iar indicatorii de ofertă și sociali
sunt: disponibilitate și ofertă de droguri pe piața ilicită,
prețul drogurilor la nivelul străzii, puritatea drogurilor la
nivelul străzii, criminalitatea asociată drogurilor, arestările
înregistrate, numărul de capturi și cantitatea de droguri
capturată de toate agențiile de aplicare a legii, excluderea
socială, costurile sociale asociate consumului de droguri.
Pe perioada implementării strategiei anterioare,
inexistența unei rețele proprii de colectare a datelor bazate
pe indicatorii menționați a condus la absența unui răspuns
adecvat cerințelor interne și europene.
Actualul sistem de culegere a informațiilor a condus la
obținerea unor date agregate, ceea ce a influențat
structurarea și defalcarea acestora. În acest context se
impune, pentru perioada imediat următoare, crearea unui
sistem propriu de monitorizare a consumului și traficului
ilicit de droguri. Observatorul Român pentru Droguri și
Toxicomanie va continua implementarea tuturor indicatorilor
Centrului European de Monitorizare a Drogurilor și a
Dependenței de Droguri de la Lisabona, proces început în
anul 2004, cu următorii indicatori: cerere de tratament ca
urmare a consumului de droguri, prevalență și stabilirea
modelelor de consum al drogurilor în rândul populației
generale (studii în populație), prevalență și stabilirea
modelelor de consum problematic al drogurilor.
Obiectiv general
Îmbunătățirea capacității Observatorului Român pentru
Droguri și Toxicomanie de colectare și procesare a datelor
necesare întocmirii Raportului național anual privind situația
drogurilor în conformitate cu indicatorii recomandați de
Centrul European de Monitorizare a Drogurilor și a
Dependenței de Droguri de la Lisabona și a formularelor
ONU privind situația anuală și bienală a drogurilor

chestionare) pentru realizarea unor standarde de calitate a
datelor, în scopul cunoașterii:
a) consumului de droguri în rândul populației generale,
al populației tinere și a consumului problematic;
b) numărului și caracteristicilor persoanelor admise la
tratament ca urmare a consumului de droguri și a
patologiei asociate;
c) numărului de decese și a mortalității ca urmare a
consumului de droguri;
d) tendințelor infracționalității la regimul drogurilor și a
celei asociate consumului;
e) disponibilității drogurilor pe piață.
2. Aplicarea unor sondaje la nivel național, la interval
de minimum 2 ani, finanțate de la bugetul de stat și
coordonate de Agenția Națională Antidrog, privind populația
de risc, nivelul consumului de droguri și al consecințelor
acestuia
3. Realizarea unor evaluări independente referitoare la
politicile de răspuns privind combaterea traficului și
consumului ilicit de droguri, adoptate de instituțiile/
organizațiile publice și private, prin monitorizarea
intervențiilor din domeniile: prevenirii consumului de droguri,
asistenței integrate a consumatorului (ocazional și
dependent) și reducerii ofertei de droguri
4. Diseminarea informațiilor către instituțiile/organizațiile
cu atribuții în reducerea cererii și ofertei de droguri prin
facilitarea accesului la informații și a comunicării între și cu
toate instituțiile/organizațiile implicate, în vederea adaptării
politicilor de răspuns la nevoile identificate, prin:
a) realizarea legăturii dintre nevoile identificate și
politicile de răspuns aplicate;
b) asigurarea expertizei necesare pentru crearea și/sau
dezvoltarea rețelei de colectare a datelor.
CAPITOLUL VI
Coordonare interinstituțională
Răspunsul adecvat la provocările de natură socială,
economică, de sănătate și securitate pe care le implică
flagelul drogurilor este condiționat de o viziune echilibrată,
exprimată într-o politică unitară, care nu poate fi atinsă fără
coordonarea tuturor instituțiilor și organizațiilor implicate în
reducerea cererii și ofertei de droguri și în cooperarea
internațională în domeniu.
În acest sens, activitatea de coordonare presupune
existența unei instituții coordonatoare puternice,
echidistante, a unei viziuni strategice unitare și a unor
instrumente eficiente de implementare a acesteia.
Obiectiv general
Asigurarea unei concepții strategice unitare, coordonarea
implementării acesteia, monitorizarea și evaluarea
activităților de reducere a cererii și a ofertei de droguri și a
celor de cooperare internațională, colectarea, procesarea și
transmiterea datelor către organismele internaționale, de
către Agenția Națională Antidrog
Obiective specifice

Obiective specifice
1. Monitorizarea situației drogurilor prin crearea și
dezvoltarea sistemului informațional prin utilizarea
instrumentelor specifice (indicatori, tabele standard,

1. Dezvoltarea capacității instituționale și operaționale și
consolidarea rolului Agenției Naționale Antidrog de
coordonator național al luptei împotriva traficului și
consumului ilicit de droguri

MONITORUL OFICIAL AL ROMÂNIEI, PARTEA I, Nr. 112/3.II.2005
2. Dezvoltarea cooperării dintre instituțiile de aplicare a
legii, între acestea și serviciile sociale, de sănătate
publică și structurile societății civile
3. Monitorizarea indicatorilor în vederea standardizării
acestora în raport cu indicatorii statistici europeni și
transmiterea datelor către organismele internaționale
de control al drogurilor
4. Dezvoltarea activității de cercetare științifică a
fenomenului drogurilor
5. Monitorizarea și evaluarea activităților de reducere a
cererii și ofertei de droguri desfășurate de instituțiile
implicate pentru fundamentarea politicilor antidrog
6. Informarea organismelor internaționale în legătură cu
evoluția fenomenului drogurilor
7. Dezvoltarea activităților de elaborare, coordonare și
monitorizare a programelor și proiectelor privind
reducerea cererii și ofertei de droguri și atragerea de
resurse pentru implementarea acestora
8. Asigurarea reprezentării României pe plan
internațional în legătură cu fenomenul drogurilor
9. Consolidarea și implementarea Programului Marea
Alianță Română Antidrog prin cooperarea tuturor
instituțiilor implicate
10. Dezvoltarea promovării politicilor antidrog prin
intermediul sistemelor moderne de comunicare
11. Extinderea colaborării cu mass-media.

11

CAPITOLUL VII
Resurse financiare
Realizarea obiectivelor strategice privind prevenirea și
combaterea traficului și consumului ilicit de droguri necesită
un suport financiar adecvat, fără de care riposta în fața
fenomenului drogurilor, deși conceptualizată, rămâne
ineficientă.
Implementarea prezentei strategii implică responsabilitatea
Guvernului României pentru asigurarea mecanismelor
financiare necesare derulării programelor în materie și
desfășurării acțiunilor pentru îndeplinirea obiectivelor
strategice stabilite.
Concepția strategică de luptă împotriva fenomenului
drogurilor presupune și repoziționarea față de alocarea
resurselor financiare necesare susținerii acesteia.
Obiective specifice
1. Identificarea persoanelor fizice și juridice, instituțiilor
și organismelor internaționale interesate să susțină
financiar prevenirea și combaterea traficului și
consumului ilicit de droguri (donatori internaționali)
2. Constituirea unei asociații a donatorilor interni (prin
donatori interni înțelegând acele persoane sau
instituții din țară care doresc să aducă contribuții
financiare la lupta antidrog)
3. Atragerea programelor cu finanțare internațională
susținute de Uniunea Europeană pentru formarea
personalului cu atribuții în prevenirea și combaterea
traficului și consumului ilicit de droguri
4. Colectarea de fonduri prin structuri ale societății
civile.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea graficului de desfășurare a examenelor de absolvire
a învățământului profesional și postliceal în anul școlar 2004—2005
Având în vedere prevederile Legii învățământului nr. 84/1995, republicată, cu modificările și completările ulterioare,
ale Legii nr. 268/2003 privind modificarea și completarea Legii învățământului, ale Hotărârii Guvernului nr. 410/2004
privind organizarea și funcționarea Ministerului Educației și Cercetării, precum și ale art. 5 din Ordinul ministrului educației
și cercetării nr. 4.393/2004,
ministrul educației și cercetării emite prezentul ordin.
Art. 1. — Se aprobă graficul de desfășurare a
examenului de certificare a competențelor profesionale ale
absolvenților clasei a X-a — școala de arte și meserii:
— înscrierea candidaților:
24—31 mai 2005;
— actualizarea listei candidaților
înscriși:
20—24 iunie 2005;
— desfășurarea și susținerea
probei practice:
27 iunie—1 iulie 2005;
— afișarea rezultatelor:
2 iulie 2005.

Art. 2. — Se aprobă graficul de desfășurare a
examenului de absolvire a învățământului profesional —
nivelul 1 de calificare din cadrul programului îA doua
șansă“:
— înscrierea candidaților:
10—14 ianuarie 2005;
— actualizarea listei candidaților
înscriși:
31 ianuarie 2005;
— desfășurarea și susținerea
probei practice
2—3 februarie 2005;

12

MONITORUL OFICIAL AL ROMÂNIEI, PARTEA I, Nr. 112/3.II.2005

— afișarea rezultatelor:
4 februarie 2005.
Art. 3. — (1) Se aprobă graficul de desfășurare a
examenului de absolvire a școlii profesionale:
— înscrierea candidaților:
24—31 mai 2005;
— actualizarea listei candidaților
înscriși:
17—18 iunie 2005;
— desfășurarea probei practice: 20—21 iunie 2005;
— desfășurarea probei scrise:
22 iunie 2005;
— afișarea rezultatelor la proba
scrisă:
23 iunie 2005;
— depunerea și soluționarea
contestațiilor la proba scrisă:
23 iunie 2005;
— susținerea proiectului:
24—25 iunie 2005;
— afișarea rezultatelor finale:
27 iunie 2005.
(2) Absolvenții școlilor profesionale din promoția 2003
sau din promoțiile anterioare, care nu au promovat sau nu
au susținut examenul de absolvire, se pot înscrie în
vederea susținerii examenului de absolvire la un centru de
examen organizat în unitatea școlară la care au absolvit
cursurile școlii profesionale. În cazul în care în această
unitate școlară nu se mai organizează centru de examen,
înscrierea se va face la un centru desemnat special de
comisia județeană/a municipiului București dintre centrele
care organizează examen de absolvire pentru școala
profesională.
Art. 4. — (1) Se aprobă graficul de desfășurare a
examenului de absolvire a învățământului postliceal —
cursuri serale:
— înscrierea candidaților:
17—21 ianuarie 2005;
— susținerea examenelor
de selecție pentru unitățile
de învățământ particular fără
autorizare de încredere:
24—28 ianuarie 2005;
— actualizarea listei candidaților
înscriși:
28—29 ianuarie 2005;
— desfășurarea probei practice: 31 ianuarie—
1 februarie 2005;
— desfășurarea probei scrise:
2 februarie 2005;
— afișarea rezultatelor la proba
scrisă:
3 februarie 2005;
— depunerea și soluționarea
contestațiilor la proba scrisă:
3 februarie 2005;
— susținerea proiectului:
4—5 februarie 2005;
— afișarea rezultatelor finale:
7 februarie 2005.
(2) Absolvenții școlilor de ucenici din promoția 2003 și
din promoțiile anterioare, care nu au promovat sau nu au
susținut examenul de absolvire, se pot înscrie în vederea
susținerii examenului de absolvire la un centru de examen
desemnat special de comisia județeană/a municipiului
București dintre centrele care organizează examen de
absolvire pentru învățământul postliceal cursuri serale.
Pentru această categorie de absolvenți se va respecta
graficul prevăzut la alin. (1), adaptat structurii examenului
de absolvire a școlii de ucenici.

Art. 5. — Se aprobă graficul de desfășurare a
examenului de absolvire a învățământului postliceal —
cursuri de zi:
— înscrierea candidaților:
24—31 mai 2005;
— actualizarea listei
candidaților înscriși:
20—24 iunie 2005;
— susținerea examenelor
de selecție pentru
unitățile de învățământ
particular fără autorizare
de încredere:
20—24 iunie 2005;
— desfășurarea probei practice: 4—5 iulie 2005;
— desfășurarea probei scrise:
6 iulie 2005;
— afișarea rezultatelor la
proba scrisă:
7 iulie 2005;
— depunerea și soluționarea
contestațiilor la proba scrisă: 7 iulie 2005;
8—9 iulie 2005;
— susținerea proiectului:
— afișarea rezultatelor finale:
11 iulie 2005.
Art. 6. — Se aprobă graficul de desfășurare a
examenului de absolvire a școlii postliceale, domeniul
sanitar, specializarea îasistent medical generalist“:
— înscrierea candidaților:
1—6 august 2005;
— susținerea examenelor
de selecție pentru
unitățile de învățământ
particular fără autorizare
de încredere:
8—12 august 2005;
— desfășurarea probei
practice:
15—18 august 2005;
— desfășurarea probei scrise:
19 august 2005;
— afișarea rezultatelor
la proba scrisă:
20 august 2005;
— depunerea și soluționarea
contestațiilor la proba
scrisă:
20—21 august 2005;
— susținerea proiectului:
22—24 august 2005;
— afișarea rezultatelor finale:
25 august 2005.
Art. 7. — Încălcarea prevederilor prezentului ordin,
precum și a tuturor celorlalte măsuri care reglementează
organizarea, desfășurarea și raportarea rezultatelor
examenelor de absolvire atrage, după caz, răspunderea
materială, disciplinară, contravențională sau penală.
Art. 8. — Prezentul ordin va fi publicat în Monitorul
Oficial al României, Partea I.
Art. 9. — Direcția generală pentru învățământ
preuniversitar, Direcția generală pentru învățământ în limbile
minorităților naționale și accesul la educație, Direcția
generală buget-finanțe, Centrul Național pentru Dezvoltarea
Învățământului Profesional și Tehnic, Serviciul Național de
Evaluare și Examinare, inspectoratele școlare județene/al
municipiului București și unitățile de învățământ vor duce la
îndeplinire prezentul ordin.

Ministrul educației și cercetării,
Alexandru Athanasiu
București, 9 septembrie 2004.
Nr. 4.647.

MONITORUL OFICIAL AL ROMÂNIEI, PARTEA I, Nr. 112/3.II.2005

13

MINISTERUL EDUCAȚIEI ȘI CERCETĂRII

ORDIN
pentru modificarea Ordinului ministrului educației naționale nr. 5.036/1999
privind aprobarea Regulamentului de organizare și funcționare a Agenției Manageriale
de Cercetare Științifică, Inovare și Transfer Tehnologic — Politehnica (AMCSIT — Politehnica)
În baza prevederilor art. 5 din Hotărârea Guvernului nr. 983/1999 privind înființarea Agenției Manageriale de
Cercetare Științifică, Inovare și Transfer Tehnolgic — Politehnica (AMCSIT — Politehnica), modificată prin Hotărârea
Guvernului nr. 1.949/2004,
având în vedere prevederile Ordinului ministrului educației naționale nr. 5.036/1999 privind aprobarea
Regulamentului de organizare și funcționare a Agenției Manageriale de Cercetare Științifică, Inovare și Transfer
Tehnologic — Politehnica (AMCSIT — Politehnica),
ministrul educației și cercetării emite prezentul ordin.
Art. 1. — Regulamentul de organizare și funcționare a
Agenției Manageriale de Cercetare Științifică, Inovare și
Transfer Tehnologic — Politehnica (AMCSIT — Politehnica),
aprobat prin Ordinul ministrului educației naționale
nr. 5.036/1999, publicat în Monitorul Oficial al României,
Partea I, nr. 89 din 28 februarie 2000, se modifică și se

înlocuiește cu regulamentul prevăzut în anexa care face
parte integrantă din prezentul ordin.
Art. 2. — Agenția Managerială de Cercetare Științifică,
Inovare și Transfer Tehnologic — Politehnica (AMCSIT —
Politehnica) va duce la îndeplinire dispozițiile prezentului ordin.
Art. 3. — Prevederile prezentului ordin se publică în
Monitorul Oficial al României, Partea I.

Ministrul educației și cercetării,
Alexandru Athanasiu
București, 22 decembrie 2004.
Nr. 5.653.
îANEXĂ

REGULAMENT
de organizare și funcționare a Agenției Manageriale de Cercetare Științifică,
Inovare și Transfer Tehnologic — Politehnica (AMCSIT — Politehnica)
CAPITOLUL I
Dispoziții generale
Art. 1. — Agenția Managerială de Cercetare Științifică,
Inovare și Transfer Tehnologic — Politehnica (AMCSIT —
Politehnica), denumită în continuare Agenția, este o
instituție publică cu personalitate juridică, subordonată
Ministerului Educației și Cercetării, înființată prin Hotărârea
Guvernului nr. 983/1999.
CAPITOLUL II
Rolul, responsabilitățile, funcțiile și atribuțiile Agenției
Art. 2. — Obiectul de activitate al Agenției îl constituie
managementul și marketingul activităților de cercetare
științifică, inovare și transfer tehnologic în domeniul
ingineriei și în alte domenii asociate. În acest scop, Agenția
desfășoară în regim de autofinanțare activități de cercetare,
proiectare, consultanță, transfer tehnologic, producție,
formare continuă, specializare, organizare de manifestări
științifice, editare și multiplicare de materiale academice,

științifice, tehnice, publicitare și alte servicii de aceeași
natură.
Art. 3. — Principalele atribuții ale Agenției sunt:
a) participă la execuția proiectelor/programelor de
cercetare;
b) sprijină unitățile de cercetare-dezvoltare în realizarea
programelor de cercetare;
c) promovează transferul tehnologic și inovarea în
vederea sporirii competitivității economiei românești;
d) propune și coordonează programe multidisciplinare și
proiecte de dezvoltare, inovare și transfer tehnologic,
în acord cu prioritățile naționale și internaționale;
e) atrage, pe baze competitive, resurse financiare din
surse naționale și internaționale și răspunde cererilor
de piață prin contracte negociate direct cu
beneficiarii;
f) gestionează resursele financiare atrase prin programe
de profil, naționale și internaționale;
g) participă la dezvoltarea resurselor umane prin
creșterea competenței profesionale, fiind implicată în
procesul de pregătire și formare a acestora, prin
organizarea de programe proprii de pregătire;

14

MONITORUL OFICIAL AL ROMÂNIEI, PARTEA I, Nr. 112/3.II.2005

h) promovează și diseminează rezultatele și cunoștințele
de specialitate la nivel regional, național și
internațional;
i) colaborează cu alte instituții publice sau private,
interne și internaționale, inclusiv cu organizații
profesionale, în vederea îndeplinirii obiectului său de
activitate.
Art. 4. — Agenția colaborează cu unități de învățământ,
de cercetare, cu instituții publice sau private din țară și din
străinătate, cu agenți economici utilizatori ai rezultatelor de
cercetare-dezvoltare-inovare, cu cadre didactice, specialiști,
studenți și doctoranzi, ca executanți ai lucrărilor de
cercetare-dezvoltare, inovare și transfer tehnologic.
Art. 5. — Principalele activități ale Agenției sunt:
a) dezvoltarea unei structuri organizatorice flexibile,
capabile să colaboreze cu orice instituție care are
același obiect de activitate ca al Agenției;
b) formarea unor echipe interdisciplinare de cercetători
capabili să răspundă cerințelor imediate și de
perspectivă ale agenților economici, ale administrației
publice centrale și locale;
c) administrarea eficientă a informației științifice, prin
organizarea unor bănci de date, centre de
documentare cu acces la Internet și la alte rețele de
comunicații internaționale;
d) susținerea participării la manifestări științifice
internaționale de prestigiu, precum și a activității de
publicare, promovare, difuzare și diseminare a
rezultatelor cercetărilor;
e) cooperarea pe bază de asociere sau contractuală cu
centre de cercetare, laboratoare, colective, cadre
didactice, cercetători sau alte entități, cu respectarea
statutelor proprii.
Agenția este o unitate deschisă asocierilor cu alte unități
de cercetare, dezvoltare și inovare, în vederea îndeplinirii
obiectului de activitate.
CAPITOLUL III
Structura organizatorică a Agenției
Art. 6. — Agenția este condusă de un consiliu de
administrație aprobat pe o perioadă de 4 ani prin ordin al
ministrului educației și cercetării, la propunerea Consiliului
științific.
Art. 7. — Consiliul de administrație al Agenției este
format din 9 membri, dintre care un președinte. În Consiliul
de administrație pot fi cooptați, cu rol consultativ, specialiști
reputați, reprezentanți ai Federației Patronatelor din
Cercetare-Dezvoltare, ai Patronatului din Industrie, ai
Camerei de Comerț și Industrie a României și a
Municipiului București și ai altor organisme implicate în
activități de cercetare-dezvoltare, inovare și transfer
tehnologic.

Pentru buna funcționare a activității, Consiliul de
administrație numește un secretar din rândul personalului
Agenției, fără drept de vot.
Art. 8. — Consiliul de administrație are următoarele
atribuții:
a) stabilește politica și strategia Agenției, identifică
obiectivele prioritare și coordonează programele de
activitate;
b) identifică sursele și modalitățile de finanțare;
c) aprobă bugetul anual de venituri și cheltuieli;
d) aprobă structura organizatorică a Agenției;
e) aprobă programele de colaborare internă și internațională;
f) propune ministrului educației și cercetării numirea sau
reconfirmarea directorului general al Agenției.
Art. 9. — Președintele Consiliului de administrație al
Agenției este o personalitate științifică, tehnică și
managerială recunoscută de comunitatea academică, având
gradul de profesor universitar.
Președintele Consiliului de administrație este ales din
rândul membrilor acestuia și are următoarele atribuții:
a) reprezintă Agenția în relațiile cu partenerii interni și externi,
cu organisme guvernamentale și neguvernamentale;
b) avizează planul de activitate al Agenției;
c) convoacă și conduce ședințele Consiliului de administrație.
În funcție de volumul de activitate al Agenției,
președintele Consiliului de administrație poate îndeplini și
sarcini executive.
Art. 10. — Directorul general trebuie să fie profesor
universitar și are următoarele atribuții:
a) asigură coordonarea activității organizatorice;
b) conduce activitatea personalului propriu al Agenției;
c) stabilește și dezvoltă, împreună cu președintele,
relații cu partenerii interni și internaționali;
d) stabilește distribuția sarcinilor rezultate din planul de
activitate, în concordanță cu resursele umane și cu
specificul domeniilor de activitate;
e) propune Consiliului de administrație salariile și/sau
indemnizațiile personalului de conducere al Agenției;
f) prezintă Consiliului de administrație modul de derulare
a activităților de bază în perioada dintre ședințele
acestuia.
Art. 11. — Statul de funcții al Agenției se aprobă de
către Ministerul Educației și Cercetării. Salarizarea
personalului Agenției se face în conformitate cu prevederile
Ordonanței Guvernului nr. 14/1998*) privind utilizarea
veniturilor realizate de instituțiile publice finanțate integral
din venituri extrabugetare. Personalul Agenției este angajat
conform prevederilor legale.
Art. 12. — Activitatea curentă a Agenției se desfășoară
în cadrul următoarelor compartimente:
— departamentul programe;
— departamentul științific;

*) Ordonanța Guvernului nr. 14/1998 a fost aprobată și modificată prin Legea nr. 27/1999, publicată în Monitorul Oficial al României, Partea I, nr. 35
din 28 ianuarie 1999, și a mai fost modificată prin Ordonanța Guvernului nr. 81/2003, publicată în Monitorul Oficial al României, Partea I, nr. 624 din 31 august 2003.

MONITORUL OFICIAL AL ROMÂNIEI, PARTEA I, Nr. 112/3.II.2005
— departamentul relații internaționale;
— departamentul promovare;
— departamentul de management al calității;
— departamentul transfer tehnologic;
— departamentul economic administrativ;
— biroul contencios.
Acestea vor funcționa conform atribuțiilor proprii
aprobate de Consiliul de administrație. Conducătorii
compartimentelor împreună cu directorul general constituie
Biroul executiv de conducere al Agenției. În funcție de
volumul de activitate și de nivelul resurselor financiare,
compartimentele menționate pot funcționa distinct sau
împreună. Pentru realizarea obiectivelor propuse, cu
aprobarea Consiliului de administrație, pot fi înființate și
alte compartimente.
Art. 13. — Agenția va avea un Consiliu științific
constituit din 7 membri, personalități științifice, propuși de
Biroul executiv de conducere al Agenției, care se
întrunește în ședință ori de câte ori este necesar.
CAPITOLUL IV
Finanțarea
Art. 14. — Agenția este instituție publică cu autonomie
financiară, autofinanțare, având conturi proprii la trezorerie
și la bănci, în lei și în valută.

15

Finanțarea Agenției se asigură integral din venituri
proprii.
Art. 15. — Fiecare program-proiect desfășurat în cadrul
Agenției este finanțat din surse proprii, obținute pe bază
contractuală sau prin sponsorizare.
Art. 16. — Toate programele/proiectele realizate de
Agenție, cu participarea unor parteneri de cercetare, se
desfășoară pe bază contractuală.
Art. 17. — Dotările necesare pentru organizarea și
funcționarea administrativă a Agenției sunt asigurate din
resurse proprii sau prin transfer, respectându-se prevederile
legale în vigoare.
CAPITOLUL V
Dispoziții finale
Art. 18. — Agenția colaborează cu Universitatea
Politehnica din București, pe baza protocolului încheiat cu
aceasta.
Art. 19. — Prezentul regulament poate fi completat sau
modificat numai prin ordin al ministrului educației și
cercetării, la propunerea a două treimi din numărul
membrilor Consiliului de administrație al Agenției.“

MINISTERUL ADMINISTRAȚIEI ȘI INTERNELOR

ORDIN
privind acordarea titlului de parc industrial Societății Comerciale îParcul Industrial Cugir“ — S.A.
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice,
aprobată cu modificări prin Legea nr. 194/2004, ale art. 4 și art. 9 alin. (1) lit. g) din Ordonanța Guvernului nr. 65/2001
privind constituirea și funcționarea parcurilor industriale, aprobată cu modificări prin Legea nr. 490/2002, ale art. 2 alin. (2)
din Instrucțiunile de acordare și anulare a titlului de parc industrial, aprobate prin Ordinul ministrului dezvoltării și
prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul administrației și internelor emite următorul ordin:
Art. 1. — Se acordă titlul de parc industrial Societății
Comerciale îParcul Industrial Cugir“ — S.A., denumită în
continuare societate-administrator, având numărul de
înregistrare la Oficiul registrului comerțului J 01/473/2002,
cod unic de înregistrare R 14963620 și sediul social în
orașul Cugir, Str. Victoriei nr. 8A, județul Alba, care
administrează parcul industrial constituit pe terenul având
datele de identificare prevăzute la art. 2 alin. (1).
Art. 2. — (1) Terenul pentru care se acordă titlul de
parc industrial are următoarele caracteristici:

a) este amplasat în orașul Cugir, în zona de nord a
acestuia, județul Alba, și este delimitat de Societatea
Comercială îUzina Mecanică Cugir“ — S.A. (la nord și sud),
de Societatea Comercială îUzina Mecanică Cugir“ — S.A.
și Societatea Comercială îStar Transmission“ — S.R.L. (la
vest) și de linia de cale ferată Cugir—Șibot (la est);
b) are o suprafață de 11,17 ha.
(2) Societatea-administrator deține dreptul de folosință
asupra terenului descris la alin. (1).

16

MONITORUL OFICIAL AL ROMÂNIEI, PARTEA I, Nr. 112/3.II.2005

Art. 3. — (1) Titlul de parc industrial este valabil în
perimetrul prevăzut în anexa la prezentul ordin, pe
perioada de existență a societății-administrator, în condițiile
respectării caracteristicilor de parc industrial prevăzute de
legislația în vigoare.
(2) Anexa face parte integrantă din prezentul ordin și se
comunică celor interesați de către direcția de specialitate
din cadrul Ministerului Administrației și Internelor.
Art. 4. — (1) Societatea-administrator transmite Ministerului
Administrației și Internelor datele de identificare a fiecărui
agent economic cu care a încheiat contract de amplasare
în parcul industrial, până la data publicării prezentului ordin
în Monitorul Oficial al României, Partea I.

(2) Societatea-administrator va transmite Ministerului
Administrației și Internelor datele de identificare a fiecărui
agent economic cu care încheie contract de amplasare în
parcul industrial, în termen de 7 zile de la data intrării în
vigoare a acestuia.
Art. 5. — Societatea-administrator deținătoare a titlului
de parc industrial urmărește realizarea obiectivelor
prevăzute la art. 1 alin. (1) din Instrucțiunile de acordare și
anulare a titlului de parc industrial, aprobate prin Ordinul
ministrului dezvoltării și prognozei nr. 264/2002, și transmite
semestrial Ministerului Administrației și Internelor rapoarte
privind activitățile realizate în parcul industrial.

Ministrul administrației și internelor,
Vasile Blaga

București, 24 ianuarie 2005.
Nr. 490.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 112/3.II.2005 conține 16 pagini.

Prețul de vânzare 10.500 lei

&JUYDGY|002401]
ISSN 1453—4495

