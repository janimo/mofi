PARTEA

Anul 173 (XVII) — Nr. 267

I

Joi, 31 martie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE BĂNCII NAȚIONALE A ROMÂNIEI

3.

ACTE

ALE

— Regulament privind debitarea directă executată
prin casa de compensare automată........................

BĂNCII

NAȚIONALE

1–8

A

ROMÂNIEI

BANCA NAȚIONALĂ A ROMÂNIEI

REGULAMENT
privind debitarea directă executată prin casa de compensare automată
Având în vedere prevederile art. 22 alin. (1) și (2) din Legea nr. 312/2004 privind Statutul Băncii Naționale a
României, ale art. 56 alin. 1 din Legea nr. 57/1998 privind activitatea bancară, republicată, ale art. 164 și 285 din
Ordonanța de urgență a Guvernului nr. 97/2000 privind organizațiile cooperatiste de credit, aprobată cu modificări și
completări prin Legea nr. 200/2002, cu modificările ulterioare, și ale art. 4 alin. (2) din Legea nr. 541/2002 privind
economisirea și creditarea în sistem colectiv pentru domeniul locativ, cu modificările și completările ulterioare,
în temeiul art. 48 alin. (2) din Legea nr. 312/2004,
Banca Națională a României emite prezentul regulament.
CAPITOLUL I
Dispoziții generale
Art. 1. — (1) Prezentul regulament stabilește modul de
executare a unei instrucțiuni de debitare directă, emisă de
un beneficiar prin intermediul unei instituții colectoare și
trasă asupra contului unui plătitor deschis la o instituție
plătitoare, denumită în continuare instrucțiune de debitare
directă.
(2) Se supun prevederilor prezentului regulament plățile
preautorizate executate prin instrucțiuni de debitare directă,
în cazul în care instituția colectoare și instituția plătitoare
sunt participanți diferiți în casa de compensare automată.
Art. 2. — (1) Prezentul regulament se aplică
instrucțiunilor de debitare directă care:
a) prevăd sume denominate în monedă națională;

b) se execută pe baza unei autorizări permanente, dar
revocabile din partea plătitorului, sub forma unui mandat de
debitare directă dat instituției plătitoare.
(2) Dacă un participant acceptă să acționeze ca
instituție colectoare pentru un beneficiar, în vederea emiterii
de către beneficiar a instrucțiunilor de debitare directă, este
necesară și existența unui angajament privind debitarea
directă.
(3) Instrucțiunile de debitare directă pot să prevadă
sume fixe sau variabile și pot să apară la intervale stabilite
sau ocazional.
(4) Instrucțiunile de debitare directă se emit numai în
baza unui mandat de debitare directă valid.
Art. 3. — În înțelesul prezentului regulament, termenii și
expresiile de mai jos au următoarele semnificații:
1. acceptarea unei instrucțiuni de debitare directă —
procedura prin care o instituție colectoare recunoaște ca

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 267/31.III.2005

fiind validă o instrucțiune de debitare directă primită de la
un beneficiar și prin care instituția se obligă să introducă
respectiva instrucțiune de debitare directă în casa de
compensare automată;
2. administrator de sistem — persoana juridică ce poartă
responsabilitatea legală pentru operarea sistemului și care
stabilește regulile de operare;
3. angajament privind debitarea directă — acordul
încheiat între beneficiar și instituția colectoare, ce cuprinde
responsabilitățile beneficiarului și angajamentul său de
respectare a prevederilor prezentului regulament, precum și
acceptul instituției colectoare referitor la utilizarea de către
beneficiar a instrucțiunilor de debitare directă în cadrul unei
scheme de debitare directă;
4. beneficiar — o persoană fizică sau juridică al cărei
cont deschis la o instituție colectoare urmează să fie
creditat sau a fost creditat cu suma prevăzută în
instrucțiunea de debitare directă;
5. data decontării interbancare a unei instrucțiuni de
debitare directă — ziua bancară în care poziția netă
obținută din compensarea în casa de compensare
automată a instrucțiunii de debitare directă este decontată
final în sistemul ReGIS;
6. data finalizării — ziua bancară în care suma
prevăzută în instrucțiunea de debitare directă este creditată
în contul beneficiarului de către instituția colectoare;
7. debitare directă — o modalitate de plată a unei sume
de bani convenite între plătitor și beneficiar, care constă în
debitarea preautorizată a contului plătitorului de către
instituția plătitoare în baza prevederilor mandatului de
debitare directă, la solicitarea beneficiarului, și creditarea
corespunzătoare a contului beneficiarului de către instituția
colectoare în baza angajamentului privind debitarea directă;
această modalitate de plată nu necesită autorizarea
prealabilă de către plătitor a fiecărei instrucțiuni de debitare
directă trasă asupra contului său;
8. executarea unei instrucțiuni de debitare directă —
procedura prin care o instituție plătitoare pune în aplicare
mandatul de debitare directă dat de plătitor, acceptând
executarea instrucțiunii de debitare directă prin debitarea
contului plătitorului, în conformitate cu prevederile din
termenii și condițiile generale de afaceri, și acceptarea
decontării interbancare, în conformitate cu prevederile din
regulile de sistem ale casei de compensare automată;
9. instituție colectoare — participantul la care beneficiarul
are deschis contul care urmează a fi creditat sau a fost
creditat cu suma prevăzută în instrucțiunea de debitare
directă; instituția colectoare poate fi în același timp și
beneficiar;
10. instituție plătitoare — participantul la care plătitorul
are deschis contul care urmează a fi debitat sau a fost
debitat cu suma prevăzută în instrucțiunea de debitare
directă; instituția plătitoare poate fi în același timp și
plătitor;
11. instrucțiune de debitare directă — o instrucțiune de
plată prin debitare directă, emisă de un beneficiar și trasă
asupra unui cont al unui plătitor deschis la o instituție
plătitoare sau, după caz, asupra contului unei instituții
plătitoare care este în același timp și plătitor;
12. mandat de debitare directă — un document care
satisface cerințele menționate în anexa nr. 1, transmis în
scris ori prin mijloace electronice, semnat sau a cărei
autenticitate a fost verificată prin aplicarea unei alte
proceduri de securitate, prin care un plătitor acordă o
autorizare permanentă dar revocabilă unui anumit beneficiar
pentru a emite instrucțiuni de debitare directă asupra
contului său deschis la instituția plătitoare și instituției

plătitoare pentru a-i debita contul cu suma prevăzută în
instrucțiunile de debitare directă emise de beneficiar;
13. notificare prealabilă — o notificare privind o
instrucțiune de debitare directă, făcută plătitorului de către
beneficiar în situațiile și termenele prevăzute la art. 31
alin. (1) lit. a) și b);
14. participant — Banca Națională a României și orice
instituție de credit admisă a participa în casa de
compensare automată și al cărei statut de participant nu a
fost revocat sau retras în conformitate cu prevederile din
regulile de sistem ale casei de compensare automate;
15. perioadă de așteptare — intervalul de timp cuprins
între momentul transmiterii unei instrucțiuni de debitare
directă de către instituția colectoare în casa de
compensare automată și momentul limită până la care pot
fi refuzate instrucțiunile de debitare directă, conform
regulilor de sistem ale casei de compensare automată, din
ziua de operare anterioară datei decontării interbancare;
16. procedură de securitate — o procedură stabilită prin
convenție între plătitor și instituția plătitorului, respectiv între
beneficiar și instituția colectoare, în scopul:
a) de a determina dacă un mandat de debitare directă,
o modificare sau o revocare a acestuia provine de la
persoana indicată ca fiind plătitor;
b) de a determina dacă o instrucțiune de debitare
directă, o modificare sau o revocare a acesteia provine de
la persoana indicată ca fiind beneficiar;
c) de a detecta erorile în transmiterea sau în conținutul
mandatului de debitare directă ori a notificării de modificare
sau revocare a acestuia;
d) de a detecta erorile în transmiterea sau în conținutul
instrucțiunii de debitare directă ori a comunicării de
modificare sau revocare a acesteia;
17. plătitor — o persoană fizică sau juridică al cărei
cont deschis la o instituție plătitoare urmează să fie debitat
sau a fost debitat cu suma prevăzută în instrucțiunea de
debitare directă;
18. reguli de sistem — regulile care stabilesc drepturile
și obligațiile administratorului de sistem, precum și ale
participanților, referitoare la operarea și, respectiv,
participarea acestora în cadrul sistemului;
19. zi de operare — acea parte a unei zile bancare pe
parcursul căreia casa de compensare automată procesează
plăți;
20. casa de compensare automată — sistemul de plăți
care asigură compensarea fondurilor, aflat în proprietatea și
administrarea TransFonD — S.A.
CAPITOLUL II
Cerințe pentru emiterea instrucțiunii
de debitare directă
Art. 4. — (1) În scopul emiterii instrucțiunilor de debitare
directă, un beneficiar trebuie să îndeplinească următoarele
cerințe:
a) să fi primit de la plătitor un exemplar al mandatului
de debitare directă sau o notificare în acest sens;
b) să aibă o creanță valabilă asupra plătitorului, care să
rezulte dintr-un contract încheiat între plătitor și beneficiar.
(2) Un beneficiar care nu este și participant trebuie să
îndeplinească în plus față de cerințele prevăzute la alin. (1)
și următoarele cerințe:
a) să aibă un cont deschis la o instituție colectoare;
b) să încheie cu instituția colectoare un angajament
privind debitarea directă, care să îndeplinească cerințele
prevăzute în anexa nr. 2.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 267/31.III.2005
Art. 5. — O instituție colectoare care acceptă să
colecteze fonduri pentru un beneficiar trebuie:
a) să obțină angajamentul beneficiarului de respectare a
tuturor obligațiilor ce îi revin acestuia potrivit prezentului
regulament;
b) să garanteze orice instituție plătitoare împotriva
pretențiilor formulate în una dintre situațiile declarate de
plătitor prevăzute la art. 40, precum și a celor formulate
printr-o hotărâre definitivă emisă de o instanță competentă,
care obligă instituția colectoare la plata respectivei pretenții.
CAPITOLUL III
Mandatul de debitare directă.
Instrucțiunea de debitare directă.
Angajamentul privind debitarea directă
SECȚIUNEA 1
Mandatul de debitare directă

Art. 6. — (1) Debitarea directă a contului unui client se
realizează exclusiv pe baza unui mandat de debitare
directă.
(2) Beneficiarul va fi notificat de către plătitor cu privire
la existența mandatului de debitare directă și termenii
acestuia.
Art. 7. — Pentru a acționa ca instituție plătitoare, un
participant trebuie:
a) să obțină un mandat de debitare directă din partea
plătitorului, care să îndeplinească cerințele prevăzute în
anexa nr. 1;
b) să-și asume responsabilitatea de a verifica validitatea
mandatului, respectiv faptul că mandatul de debitare directă
este dat de persoane autorizate și că asupra contului
respectiv pot fi trase instrucțiuni de debitare directă;
c) să accepte mandatul de debitare directă, prin
semnare sau prin confirmarea acceptării prin mijloace
electronice.
Art. 8. — O instituție colectoare care este și beneficiar
trebuie:
a) să obțină mandatul de debitare directă din partea
plătitorului care să îndeplinească cerințele prevăzute în
anexa nr. 1;
b) să despăgubească administratorul de sistem al casei
de compensare automată și participanții pentru orice
pierdere directă, costuri sau pagube datorate faptului că
respectivul mandat de debitare directă nu a respectat
cerințele minime prevăzute în anexa nr. 1 sau prevederile
prezentului regulament.
Art. 9. — În situația în care o instituție plătitoare este și
plătitor, aceasta trebuie să emită un mandat de debitare
directă care să autorizeze debitarea directă a contului său
la inițiativa beneficiarului și să transmită beneficiarului un
exemplar al acestuia.
SECȚIUNEA a 2-a
Instrucțiunea de debitare directă

Art. 10. — (1) Emiterea fiecărei instrucțiuni de debitare
directă de către un beneficiar trebuie să fie preautorizată
printr-un mandat de debitare directă, iar instrucțiunea de
debitare directă trebuie să conțină cel puțin următoarele
elemente obligatorii:
a) identificarea ca instrucțiune de debitare directă;
b) suma prevăzută în instrucțiunea de debitare directă
și moneda în care este denominată aceasta;
c) data finalizării instrucțiunii de debitare directă;

3

d) identitatea instituției plătitoare, prin denumire și cod BIC;
e) identitatea instituției colectoare, prin denumire și cod BIC;
f) identitatea (prin titular și cod IBAN) a contului care
trebuie debitat, deschis de plătitor la instituția plătitoare;
g) identitatea (prin titular și cod IBAN) a contului care
va fi creditat, deschis de beneficiar la instituția colectoare;
h) semnăturile persoanelor autorizate ale beneficiarului
sau elementul/elementele care permit autentificarea
beneficiarului de către instituția colectoare.
(2) Instituția plătitoare este răspunzătoare pentru
verificarea existenței și validității unui mandat de debitare
directă pentru fiecare instrucțiune de debitare directă pe
care o recepționează de la casa de compensare automată
și pentru fiecare instrucțiune care în aparență este o
instrucțiune de debitare directă, emisă de beneficiar și
introdusă în casa de compensare automată de instituția
colectoare.
Art. 11. — O instituție colectoare va introduce în casa
de compensare automată doar instrucțiuni de debitare
directă care respectă cerințele prevăzute la art. 10 și în
regulile de sistem ale casei de compensare automată.
SECȚIUNEA a 3-a
Angajamentul privind debitarea directă

Art. 12. — Când un participant convine să acționeze ca
instituție colectoare pentru un beneficiar care emite
instrucțiuni de debitare directă, acesta trebuie:
a) să obțină un angajament privind debitarea directă de
la fiecare beneficiar pentru care introduce instrucțiuni de
debitare directă în casa de compensare automată,
angajament care trebuie să îndeplinească cerințele
prevăzute în anexa nr. 2;
b) să se angajeze să despăgubească administratorul de
sistem al casei de compensare automată și participanții
pentru orice pierdere directă, costuri sau pagube suferite
ca urmare a faptului că respectivul angajament privind
debitarea directă nu a respectat cerințele prevăzute în
anexa nr. 2 sau prevederile prezentului regulament.
Art. 13. — În situația în care o instituție colectoare este
și beneficiar, nu mai este necesară existența unui
angajament privind debitarea directă.
SECȚIUNEA a 4-a
Revocarea sau modificarea unui mandat de debitare directă
și a unei instrucțiuni de debitare directă

Art. 14. — (1) Un mandat de debitare directă este
revocat sau modificat atunci când instituția plătitoare
primește o dispoziție în acest sens din partea plătitorului
sau din partea unei persoane mandatate de acesta, a
cărui autenticitate a fost verificată prin aplicarea unei
proceduri de securitate. Dispoziția de revocare sau de
modificare produce efecte din ziua bancară următoare
primirii ordinului de către instituția plătitoare.
(2) Dispoziția menționată la alin. (1) trebuie să identifice
clar mandatul de debitare directă pe care îl revocă ori
modifică și poate fi transmis instituției plătitoare în scris,
prin mijloace electronice sau verbal. O dispoziție transmisă
verbal trebuie confirmată în scris în termen de 24 de ore.
Dispoziția de revocare sau de modificare va fi notificată
beneficiarului de către plătitor.
Art. 15. — (1) O instrucțiune de debitare directă este
revocată sau modificată când o dispoziție de revocare sau
de modificare dată de beneficiar, sau de o persoană

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 267/31.III.2005

mandatată de acesta și a cărui autenticitate a fost
verificată prin aplicarea unei proceduri de securitate, este
primită de instituția colectoare la un moment și de o
manieră care îi permite acesteia să inițieze revocarea sau
modificarea instrucțiunii înainte ca instrucțiunea de debitare
directă originală să fi fost transmisă casei de compensare
automată.
(2) O dispoziție de revocare sau de modificare a unei
instrucțiuni de debitare directă trebuie să identifice clar
instrucțiunea de debitare directă pe care o revocă ori
modifică și poate fi transmisă instituției colectoare în scris,
prin mijloace electronice sau verbal. O dispoziție transmisă
verbal trebuie confirmată în scris în termen de 24 de ore.
Art. 16. — (1) Revocarea sau modificarea unui mandat
de debitare directă nu afectează nici un drept ori obligație
care a apărut în legătură cu o instrucțiune de debitare
directă dată în baza mandatului inițial și transmisă în casa
de compensare automată anterior momentului în care
revocarea sau modificarea produce efecte.
(2) Un beneficiar al cărui mandat de debitare directă
este revocat sau modificat în conformitate cu prevederile
prezentei secțiuni va fi în continuare ținut de mandatul de
debitare directă în ceea ce privește orice acțiune, fapt ori
eveniment intervenit înaintea momentului la care respectiva
revocare sau modificare își produce efectele ori ca rezultat
al unei astfel de revocări sau modificări.
SECȚIUNEA a 5-a
Răspunderea beneficiarului

Art. 17. — Beneficiarul este obligat prin instrucțiunea de
debitare directă numai dacă aceasta a fost emisă de către
beneficiar sau de către o persoană mandatată de acesta.
Art. 18. — În cazul în care o instrucțiune de debitare
directă a fost supusă aplicării unei proceduri de securitate,
alta decât simpla comparare a semnăturilor, un prezumat
beneficiar, care nu este obligat conform prevederilor art. 17,
va fi totuși ținut răspunzător dacă:
a) instituția colectoare a acceptat ca fiind autentică
instrucțiunea de debitare directă primită, ca urmare a
aplicării procedurii de securitate;
b) procedura de securitate aplicată reprezintă o metodă
rezonabilă pentru asigurarea protecției împotriva plăților
neautorizate, acceptată și utilizată de instituțiile de credit.
Art. 19. — (1) Un prezumat beneficiar nu este totuși
ținut răspunzător conform art. 18 dacă dovedește că
instrucțiunea de debitare directă acceptată de instituția
colectoare, în forma primită, a rezultat din acțiunea unei
persoane:
a) un actual sau un fost angajat al prezumatului
beneficiar; sau
b) o persoană a cărei relație cu prezumatul beneficiar
i-a permis acesteia accesul la procedura de securitate.
(2) Prevederile alin. (1) nu se aplică în situația în care
instituția colectoare dovedește că instrucțiunea de debitare
directă a rezultat din acțiunea unei persoane care a avut
acces la procedura de securitate din vina prezumatului
beneficiar.
Art. 20. — (1) Un beneficiar este obligat printr-o
instrucțiune de debitare directă în termenii prevăzuți în
instrucțiunea de debitare directă transmisă instituției
colectoare.
(2) Beneficiarul nu este ținut răspunzător de un duplicat
eronat al unei instrucțiuni de debitare directă, de o eroare
sau o neconcordanță dintr-o instrucțiune de debitare
directă, dacă:

a) beneficiarul și instituția colectoare au convenit o
procedură de detectare a duplicatelor eronate, a erorilor sau
neconcordanțelor din instrucțiunile de debitare directă; și
b) utilizarea procedurii de la lit. a) de către instituția
colectoare a evidențiat sau ar fi putut evidenția duplicatul
eronat, eroarea ori neconcordanța.
Art. 21. — Prezenta secțiune se aplică în mod
corespunzător și modificărilor și revocărilor de instrucțiuni
de debitare directă.
SECȚIUNEA a 6-a
Răspunderea plătitorului

Art. 22. — Prevederile secțiunii a 5-a se aplică în mod
corespunzător și emiterii, modificării sau revocării
mandatului de debitare directă, plătitorul fiind înlocuit cu
beneficiarul, instrucțiunea de debitare directă cu mandatul
de debitare directă și instituția colectoare cu instituția
plătitoare.
SECȚIUNEA a 7-a
Limite de timp stabilite pentru transmiterea
și executarea instrucțiunilor de debitare directă

Art. 23. — (1) Instrucțiunile de debitare directă vor fi
transmise în casa de compensare automată de către
instituția colectoare cu cel puțin 2 zile bancare înainte de
data decontării interbancare, dacă regulile de sistem nu
prevăd altfel.
(2) Data decontării interbancare a unei instrucțiuni de
debitare directă va fi stabilită de instituția colectoare ca
fiind data finalizării sau ziua bancară anterioară acesteia,
în funcție de convenția existentă între aceasta și clientul
său beneficiar.
(3) Instituția colectoare poate prevedea în cadrul
termenilor și condițiilor sale generale de afaceri limite de
timp pentru transmiterea de către clientul său a
instrucțiunilor de debitare directă.
Art. 24. — O instrucțiune de debitare directă va fi
executată de instituția plătitoare dacă fondurile
reprezentând suma prevăzută în instrucțiunea de debitare
directă sunt puse la dispoziția acesteia de către plătitor
începând cu a doua zi bancară anterioară datei decontării
interbancare.
Art. 25. — (1) Instituția plătitoare va lua toate măsurile
ca instrucțiunea de debitare directă să fie decontată la
data decontării interbancare.
(2) Dacă decontarea interbancară nu se realizează la
termenul menționat la alin. (1) din vina instituției plătitoare,
aceasta are obligația de a returna plătitorului suma debitată
din contul acestuia aferentă instrucțiunii de debitare directă.
SECȚIUNEA a 8-a
Dobânda pentru plăți întârziate sau neefectuate

Art. 26. — (1) În situația prevăzută la art. 25 alin. (2),
instituția plătitoare poate datora plătitorului o dobândă de
întârziere calculată pe perioada cuprinsă între data debitării
contului și data returnării sumei aferente instrucțiunii de
debitare directă neexecutată.
(2) Dacă instituția colectoare nu respectă data finalizării
prevăzută în instrucțiunea de debitare directă din vina
acesteia, poate datora beneficiarului o dobândă calculată
pe perioada cuprinsă între data finalizării stabilită de
beneficiar și data creditării contului acestuia cu suma
aferentă instrucțiunii de debitare directă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 267/31.III.2005
(3) Dobânda prevăzută la alin. (1) și (2) se va calcula
prin aplicarea unei rate a dobânzii convenite, dar cel puțin
egală cu rata dobânzii de referință stabilită de Banca
Națională a României.
Art. 27. — În plus față de dobânda prevăzută la
art. 26, plătitorul, instituția plătitoare, beneficiarul sau
instituția colectoare este îndreptățită la despăgubiri.
SECȚIUNEA a 9-a
Obligațiile instituțiilor plătitoare și colectoare
privind informarea clienților

Art. 28. — Instituția plătitoare și instituția colectoare vor
furniza clienților în avans informații clare în scris referitoare
la termenii și condițiile generale de afaceri privind emiterea
și executarea instrucțiunilor de debitare directă.
Art. 29. — Termenii și condițiile generale de afaceri
prevăzute la art. 28 vor include cel puțin următoarele
informații:
a) termenele limită pentru emiterea și executarea
instrucțiunilor de debitare directă, inclusiv termenele pentru
debitarea contului plătitorului și creditarea contului
beneficiarului;
b) nivelul comisioanelor plătibile de către client pentru
instrucțiunea de debitare directă;
c) detalii referitoare la procedurile de rezolvare a
pretențiilor de returnare a plății formulate de clienți.
CAPITOLUL IV
Autorizarea plății
SECȚIUNEA 1
Notificarea prealabilă a plătitorului

Art. 30. — Pentru emiterea și/sau transmiterea către
casa de compensare automată a unei instrucțiuni de
debitare directă care conține o altă sumă sau o altă dată
decât cea prevăzută în mandatul de debitare directă (spre
exemplu în cazul suplimentărilor sau ajustărilor) nu este
necesară o autorizare prealabilă din partea plătitorului, cu
condiția transmiterii de către beneficiar plătitorului a unei
notificări prealabile privind această modificare, în
conformitate cu prevederile prezentei secțiuni.
Art. 31. — (1) Cerințele de notificare prealabilă
aplicabile, în conformitate cu cele prevăzute în mandatul
de debitare directă, sunt următoarele:
a) când mandatul de debitare directă prevede
instrucțiuni de debitare directă cu sumă fixă, care se
repetă la intervale stabilite, beneficiarul trebuie să notifice
în scris plătitorului, cu cel puțin 10 zile lucrătoare înainte
de data finalizării primei instrucțiuni de debitare directă sau
înaintea unei suplimentări ori ajustări anuale, la adresa
înregistrată a acestuia, cu privire la suma care va fi
debitată și data/datele la care fondurile trebuie asigurate de
plătitor în contul său; o astfel de notificare va fi făcută de
fiecare dată când se modifică suma sau data/datele plății;
b) când mandatul de debitare directă prevede
instrucțiuni de debitare directă cu sumă variabilă, care se
repetă la intervale stabilite, beneficiarul trebuie să notifice
în scris plătitorul, cu cel puțin 10 zile lucrătoare înainte de
data finalizării fiecărei instrucțiuni de debitare directă, la
adresa înregistrată a acestuia, cu privire la suma care va fi
debitată și data la care fondurile trebuie asigurate de
plătitor în contul său.

5

(2) Prin excepție de la prevederile alin. (1), nu este
necesară notificarea prealabilă a modificărilor de sumă în
cazul instrucțiunilor de debitare directă cu sumă fixă sau
variabilă care se repetă la intervale stabilite dacă mandatul
de debitare directă stipulează posibilitatea apariției unei
modificări a sumei ca rezultat al unei acțiuni directe din
partea plătitorului (cum este, spre exemplu, fără a se limita
la aceasta, o instrucțiune transmisă prin telefon și
confirmată în scris) prin care se solicită beneficiarului să
modifice suma unei instrucțiuni de debitare directă.
(3) Plătitorul și beneficiarul pot conveni modificarea
modalității de notificare sau renunțarea la cerința de
notificare prealabilă fie prin mandatul de debitare directă,
fie prin alte acte de renunțare separate.
SECȚIUNEA a 2-a
Asigurarea fondurilor. Perioada de așteptare a refuzului

Art. 32. — După primirea unei notificări prealabile în
conformitate cu prevederile secțiunii 1 din prezentul capitol,
plătitorul este obligat să se asigure că, începând cu a
doua zi bancară anterioară datei decontării interbancare, în
contul asupra căruia este trasă instrucțiunea de debitare
directă vor fi suficiente fonduri pentru a acoperi suma
prevăzută în instrucțiunea de debitare directă.
Art. 33. — (1) Instituția colectoare va introduce
instrucțiunile de debitare directă în casa de compensare
automată în conformitate cu prevederile art. 23 alin. (1).
Casa de compensare automată va valida fiecare
instrucțiune de debitare directă în conformitate cu regulile
proprii și va notifica fiecărui participant plătitor valoarea
propriei poziții nete ce urmează a fi decontată.
(2) În conformitate cu acordul dintre plătitor și instituția
plătitoare, suma aferentă decontării instrucțiunii de debitare
directă se va debita de către instituția plătitoare din contul
asupra căruia instrucțiunea este trasă în ziua bancară
precedentă datei decontării interbancare, nu mai târziu de
momentul limită până la care instrucțiunile de debitare
directă pot fi refuzate în casa de compensare automată de
instituțiile plătitoare (moment prevăzut în regulile de sistem
ale casei de compensare automată).
(3) În cazul în care instituția plătitoare nu refuză o
instrucțiune de debitare directă prin una dintre modalitățile
prevăzute în regulile de sistem ale casei de compensare
automată înainte de momentul limită prevăzut la alin. (2),
instrucțiunea de debitare directă va fi considerată
acceptată.
Art. 34. — Instituția colectoare va informa beneficiarul
cu privire la orice instrucțiune de debitare directă refuzată.
Art. 35. — În cazul în care o instrucțiune de debitare
directă este refuzată de către instituția plătitoare, refuzul
trebuie transmis indiferent de motiv instituției colectoare,
prin intermediul casei de compensare automată, în
conformitate cu limitele de timp și cu procedurile prevăzute
în regulile de sistem ale casei de compensare automată.
Art. 36. — Instrucțiunea de debitare directă refuzată de
către instituția plătitoare poate fi prezentată din nou spre
încasare de către instituția colectoare numai cu respectarea
cerințelor privind procesarea instrucțiunilor de debitare
directă prezentate în regulile de sistem ale casei de
compensare automată.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 267/31.III.2005
SECȚIUNEA a 3-a
Compensarea și decontarea instrucțiunilor
de debitare directă

Art. 37. — Instrucțiunile de debitare directă introduse în
casa de compensare automată se vor compensa și
deconta în conformitate cu regulile de sistem ale acesteia.
CAPITOLUL V
Returnarea și rambursarea
SECȚIUNEA 1
Returnarea către clienți și dreptul la rambursare

Art. 38. — În cazul în care un plătitor formulează o
pretenție de returnare în legătură cu o instrucțiune de
debitare directă, în conformitate cu cele prevăzute la
art. 39 și 40, instituția plătitoare care deține contul
plătitorului, cont care a fost debitat cu suma prevăzută într-o
instrucțiune de debitare directă acceptată, va analiza
solicitarea în ziua în care aceasta a fost formulată și va
returna întreaga sumă sau suma în exces în maximum o
zi bancară de la formularea pretenției, în cazul în care
solicitarea a fost formulată pentru situațiile declarate de
plătitor, prevăzute la art. 40.
Art. 39. — Orice pretenție de returnare formulată pentru
una dintre situațiile declarate de plătitor, prevăzute la art. 40
lit. b) și c), va fi transmisă instituției plătitoare în termen de
maximum 10 zile bancare de la data la care plătitorul a
cunoscut sau ar fi trebuit să cunoască din extrasul de cont
că suma prevăzută în instrucțiunea de debitare directă
disputată a fost debitată din contul plătitorului.
Art. 40. — Instituția plătitoare va accepta o pretenție de
returnare de la un plătitor al cărui cont a fost debitat cu
suma prevăzută într-o instrucțiune de debitare directă, în
oricare dintre următoarele situații pe care plătitorul le
declară, în condițiile în care plătitorul a fost notificat în
conformitate cu prevederile art. 31:
a) inexistența mandatului de debitare directă;
b) instrucțiunea de debitare directă nu a fost executată
de instituția plătitoare în conformitate cu mandatul de
debitare directă sau cu prevederile instrucțiunii de debitare
directă, primită de la instituția colectoare (spre exemplu,
suma debitată este mai mare decât suma prevăzută în
instrucțiunea de debitare directă);
c) mandatul de debitare directă a fost revocat în
conformitate cu prevederile art. 14.
Art. 41. — În cazul în care un plătitor pretinde o
returnare în legătură cu o sumă prevăzută într-o
instrucțiune de debitare directă, instituția plătitoare trebuie:
a) să obțină de la plătitorul care a formulat pretenția de
returnare o declarație în conformitate cu modelul prezentat
în anexa nr. 3, întocmită în două exemplare originale;
b) să se asigure că declarația este semnată de plătitor
sau, după caz, de către o persoană mandatată de acesta;
c) să rețină un exemplar al declarației, iar celălalt să-l
transmită instituției colectoare.
Art. 42. — (1) Instituția colectoare va rambursa instituției
plătitoare orice sumă primită de la aceasta, aferentă unei
instrucțiuni de debitare directă, sumă care a fost returnată

plătitorului de către instituția plătitoare în conformitate cu
prevederile prezentei secțiuni.
(2) În situația prevăzută la alin. (1), instituția colectoare
va proceda la debitarea automată a contului beneficiarului
cu suma aferentă instrucțiunii de debitare directă a cărei
plată a fost rambursată.
Art. 43. — (1) Orice pretenție pentru plata unei dobânzi
se va limita la dobânda pierdută de plătitor și plătită
acestuia de instituția plătitoare pentru o instrucțiune de
debitare directă a cărei plată a fost returnată în baza
prezentei secțiuni.
(2) Orice pretenție pentru plata unei dobânzi se va
procesa separat de suma aferentă instrucțiunii de debitare
directă a cărei plată a fost returnată, dar va conține toate
elementele de identificare ale instrucțiunii de debitare
directă.
Art. 44. — Dacă un plătitor formulează o pretenție după
depășirea limitelor de timp prevăzute la art. 39, aceasta va
fi soluționată de părți în conformitate cu legislația în
vigoare, iar returnarea sumei pretinse nu se va supune
prevederilor referitoare la returnare din prezentul
regulament.
Art. 45. — În plus față de plata sumei sau a excesului
de sumă, aferente instrucțiunii de debitare directă și a
dobânzii, plătitorul, beneficiarul, instituția plătitoare sau
instituția colectoare, după caz, este îndreptățită să solicite
daune, fără a prejudicia astfel celelalte drepturi ale
acesteia.
SECȚIUNEA a 2-a
Rambursarea către instituțiile plătitoare
care sunt și plătitori

Art. 46. — În cazul în care o instituție plătitoare care
este și plătitor formulează o pretenție de rambursare în
legătură cu o instrucțiune de debitare directă, prevederile
secțiunii precedente se vor aplica în mod corespunzător,
cu modificările impuse de situație (respectiv înlocuirea
plătitorului cu instituția plătitoare).
SECȚIUNEA a 3-a
Soluționarea disputelor cu beneficiarul
sau cu instituția colectoare

Art. 47. — În situația în care beneficiarul sau instituția
colectoare pune în discuție validitatea pretenției plătitorului,
formulată în baza art. 26 și 27 ori a cap. V secțiunea 1 și
prezentată în formularul de cerere de returnare, disputa va
fi soluționată de părți pe cale amiabilă, în afara casei de
compensare automată. În caz de eșec, se va aplica
legislația în vigoare cu privire la medierea disputelor.
CAPITOLUL VI
Dispoziții finale și sancțiuni
Art. 48. — Nerespectarea prevederilor prezentului
regulament atrage aplicarea regimului sancțiunilor, prevăzut
de Legea nr. 58/1998 privind activitatea bancară,
republicată, sau de Legea nr. 312/2004 privind statutul
Băncii Naționale a României, după caz.
Art. 49. — Anexele nr. 1—3 fac parte integrantă din
prezentul regulament.

Președintele Consiliului de administrație al Băncii Naționale a României,
MUGUR CONSTANTIN ISĂRESCU
București, 23 februarie 2005.
Nr. 3.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 267/31.III.2005

7
ANEXA Nr. 1
la regulament

ELEMENTE OBLIGATORII

care trebuie incluse în mandatul de debitare directă*)
1. Date de identificare obligatorii:
a) identificarea ca mandat de debitare directă;
b) identitatea plătitorului;
c) identitatea beneficiarului;
d) identitatea instituției plătitoare, prin denumire și/sau
cod BIC;
e) identitatea instituției colectoare, prin denumire și/sau
cod BIC;
f) codul IBAN alocat contului care trebuie debitat,
deschis de plătitor la instituția plătitoare;
g) codul IBAN alocat contului care va fi creditat, deschis
de beneficiar la instituția colectoare;
h) semnăturile persoanelor autorizate.
2. Clauze obligatorii:
a) autorizarea permanentă dar revocabilă dată de
plătitor beneficiarului de a emite instrucțiuni de debitare
directă asupra contului plătitorului deschis la instituția
plătitoare sau, după caz, chiar asupra contului instituției
plătitoare care este și plătitor, și, după caz, un mandat
limitat și expres dat de plătitor instituției plătitoare de a-i
debita contul cu suma prevăzută în instrucțiunea de
debitare directă în baza cererii beneficiarului;
b) limite predefinite de timp (spre exemplu, săptămânal,
la două săptămâni, lunar, la intervale stabilite, în zile
stabilite sau ocazional) și de sumă (fixă sau variabilă) sau
suma maximă;
c) posibilitatea revocării în orice moment a mandatului
de către plătitor, pe baza unei notificări făcute beneficiarului
și instituției plătitoare;
d) modul de remitere a mandatului de debitare directă
către beneficiar;
e) modul de notificare/comunicare a datei/datelor de
debitare a contului plătitorului și a sumelor aferente, dacă
mandatul de debitare directă este pentru debitări directe de
sume fixe sau variabile care se repetă la intervale stabilite,

precum și a oricăror modificări, în conformitate cu
prevederile art. 31 din regulament;
f) notificarea prealabilă poate fi dată în scris sau în
orice alt mod pe care plătitorul l-a consimțit pentru a primi
notificări la adresa înregistrată a sa;
g) prin excepție de la prevederile lit. e), mandatul de
debitare directă poate indica faptul că plătitorul și
beneficiarul au convenit să renunțe la notificarea prealabilă
sau să modifice aceste cerințe;
h) plătitorul și instituția plătitoare trebuie să indice faptul
că toate informațiile referitoare la contul plătitorului sunt
exacte și trebuie să accepte să comunice beneficiarului
orice modificare a acestora;
i) mandatul de debitare directă se aplică exclusiv
modalității de plată și nu are nici o implicație asupra
contractelor care stau la baza acestuia, încheiate între
plătitor și beneficiar;
j) plătitorul poate formula o pretenție de rambursare în
cazul în care o debitare directă este efectuată în mod
eronat din contul său în situațiile menționate la art. 40 și,
în acest caz, plătitorului i se va solicita completarea unui
formular de cerere de tipul celui prezentat în anexa nr. 3;
k) orice termeni sau condiții suplimentare în care trebuie
emise instrucțiunile de debitare directă;
l) plătitorul trebuie să indice faptul că a înțeles, a
acceptat și participă într-un aranjament de debitare directă;
m) plătitorul trebuie să-și dea consimțământul pentru
transmiterea către beneficiar sau către instituția colectoare
a oricăror informații cu caracter personal care pot fi
conținute în mandatul de debitare directă;
n) în cazul în care mandatul de debitare directă este un
document în formă electronică ce se conformează cerințelor
prezentului regulament, plătitorul trebuie să certifice faptul
că metoda de semnare a documentului constituie o
autorizare corespunzătoare pentru instituția plătitoare pentru
debitarea contului plătitorului.
ANEXA Nr. 2
la regulament

ELEMENTE OBLIGATORII

care trebuie incluse în angajamentul privind debitarea directă**)
1. Scopul
Angajamentul privind debitarea directă trebuie să conțină
un articol introductiv în care să fie definit scopul acestuia.
2. Aprobarea plătitorului
Beneficiarul trebuie să se angajeze în fața instituției
colectoare și să garanteze acesteia faptul că fiecare plătitor
pentru care beneficiarul introduce o instrucțiune de debitare
directă, în baza unui angajament privind debitarea directă,
i-a acordat beneficiarului o autorizare permanentă dar
revocabilă de a iniția instrucțiuni de debitare directă, că
această autorizare reprezintă și baza în care instituția
plătitoare va debita contul plătitorului cu suma prevăzută în

fiecare instrucțiune de debitare directă inițiată de beneficiar
și că dovada acestei autorizări (adică mandatul de debitare
directă) va fi pusă la dispoziție instituției colectoare la
cererea acesteia.
3. Validitatea mandatului de debitare directă
Beneficiarul trebuie să-și asume responsabilitatea de a
se asigura că mandatul de debitare directă este valid și
constituie o autorizare corespunzătoare pentru instituția
plătitoare pentru debitarea contului plătitorului.
4. Clauza de despăgubire
Beneficiarul trebuie să despăgubească instituția
colectoare pentru orice daune pe care aceasta le-ar putea

*) Această anexă precizează elementele obligatorii care trebuie incluse în mandatul de debitare directă și nu restricționează posibilitatea ca
beneficiarul să includă și alte prevederi în mandatul de debitare directă, să utilizeze un alt format sau să includă prevederi în contractul de bunuri ori
servicii prezentat sau în alt document.
**) Această anexă precizează elementele obligatorii care trebuie incluse în angajamentul privind debitarea directă și nu restricționează
posibilitatea ca participantul să includă și alte prevederi în acordul pentru debitare directă, să utilizeze un alt format sau să includă aceste prevederi în
alt contract ori document.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 267/31.III.2005

suferi în urma tragerii sau emiterii unei instrucțiuni de
debitare directă.
5. Clauza de forță majoră
Beneficiarul trebuie să exonereze instituția colectoare de
orice obligație legată de întârzieri sau neexecutări datorate
unor circumstanțe independente de voința acesteia.
6. Obligația pentru exactitate
Beneficiarul trebuie să-și asume obligația pentru
exactitatea tuturor instrucțiunilor de debitare directă
transmise instituției colectoare.
7. Schimbarea instituției colectoare sau încetarea
angajamentului
Angajamentul privind debitarea directă trebuie să
prevadă cazul în care un beneficiar schimbă instituția
colectoare sau încetează să folosească facilitatea de
instrucțiuni de debitare directă în intervalul de timp dintre
momentul emiterii unei instrucțiuni de debitare directă și
momentul formulării unei pretenții ori al returnării unei
instrucțiuni de debitare directă pentru neplată.

8. Limita de timp pentru returnare
Angajamentul privind debitarea directă trebuie să
stabilească termenul limită pentru emiterea pretențiilor de
rambursare, în conformitate cu prevederile prezentului
regulament.
9. Notificarea prealabilă
Beneficiarul trebuie să accepte procedura de notificare
prealabilă sau renunțarea la cerințele de notificare
prealabilă stabilite în art. 31 din regulament.
10. Reglementări
Beneficiarul trebuie să se oblige să respecte în orice
moment reglementările în vigoare aplicabile instrucțiunilor
de debitare directă.
11. Pretenția pentru dobândă
Beneficiarul va fi obligat pentru orice pretenție de
dobândă asociată returnării sumei prevăzute într-o
instrucțiune de debitare directă pe motiv că nu a existat
niciodată un mandat de debitare directă pentru respectiva
instrucțiune de debitare directă.
ANEXA Nr. 3
la regulament

MODEL

de cerere de rambursare a unei sume aferente unei instrucțiuni de debitare directă
Subsemnatul/subsemnata (Noi) (numele plătitorului)
declar (declarăm) următoarele în legătură cu o instrucțiune
de debitare directă trasă în favoarea (numele beneficiarului)
în sumă de (suma) lei trasă asupra contului cu numărul
(numărul contului, IBAN sau BIC, după caz) la data (data):
1. Instrucțiunea de debitare directă mai sus menționată
nu a fost procesată în conformitate cu mandatul de
debitare directă al plătitorului sau cu instrucțiunea de
debitare directă a beneficiarului.
SAU

2. Mandatul de debitare directă al plătitorului a fost
revocat și comunicarea acestei revocări a fost transmisă
către (numele beneficiarului) înaintea datei finalizării
instrucțiunii de debitare directă menționată.
SAU

3. Subsemnatul/Subsemnata (Noi) nu am (nu avem) un
mandat de debitare directă sau alt contract pentru
Semnături autorizate:
......................................................................

instrucțiuni de debitare directă cu (numele beneficiarului) și
nu am autorizat niciodată pe (numele beneficiarului) să
tragă instrucțiunea de debitare directă menționată asupra
contului meu (nostru).
Subsemnatul/Subsemnata (Noi) garantez (garantăm) că
nu am pretins și nici nu am primit până în prezent vreo
returnare direct de la beneficiar în legătură cu instrucțiunea
de debitare directă menționată.
Subsemnatul/Subsemnata (Noi) permit (permitem)
(numele instituției plătitoare) să transmită prezenta declarație
beneficiarului (numele beneficiarului) și instituției colectoare
care acționează în numele acestuia.
Subsemnatul/Subsemnata (Noi) declar (declarăm) că am
formulat prezenta declarație în mod conștient și că cele
declarate sunt adevărate.
......................................................................

(plătitor/persoane autorizate)

......................................................................

......................................................................

În cazul în care contractul de cont curent al plătitorului prevede necesitatea a două semnături autorizate,
ambele semnături vor fi necesare pe prezenta declarație.

......................................................................

......................................................................

Data

(Reprezentantul instituției plătitoare)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 267/31.III.2005 conține 8 pagini.

Prețul: 5.500 lei vechi/0,55 lei noi

&JUYDGY|015203]
ISSN 1453—4495

PDF compression, OCR, web-optimization with CVISION's PdfCompressor

