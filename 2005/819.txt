Anul 173 (XVII) — Nr. 819

PARTEA

I

LEGI, DECRETE, HOTĂRÂRI ȘI ALTE ACTE

Vineri, 9 septembrie 2005

SUMAR

Nr.

Pagina

885.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECRETE
884.

Nr.

— Decret privind conferirea Ordinului național
Serviciul Credincios în grad de Mare Cruce ...........

2

— Decret privind conferirea Ordinului național
Pentru Merit în grad de Mare Cruce .......................

2

HOTĂRÂRI ALE GUVERNULUI ROMÂNIEI
936.

— Hotărâre pentru aprobarea atestării localității
Horezu, județul Vâlcea, ca stațiune turistică de
interes local ...............................................................

3

961.

— Hotărâre privind aprobarea Regulamentului de
organizare și funcționare a Institutului Național de
Cercetare-Dezvoltare pentru Ecologie Industrială —
ECOIND București ...................................................

3–7

1.315. — Ordin al ministrului transporturilor, construcțiilor
și turismului privind modificarea anexei la Ordinul
ministrului transporturilor, construcțiilor și turismului
nr. 229/2003 pentru aprobarea Reglementărilor
privind modificarea sistemelor de alimentare a
motoarelor autovehiculelor, care au fost omologate
pentru circulația pe drumurile publice din România
cu un anumit carburant prevăzut de constructor,
pentru funcționarea și cu gaze petroliere lichefiate
(GPL) și autorizarea agenților economici care
execută montarea, reviziile tehnice și repararea
instalațiilor de alimentare a motoarelor cu GPL —
RNTR-6 ......................................................................

8

2

MONITORUL OFICIAL AL ROMÂNIEI, PARTEA I, Nr. 819/9.IX.2005

DECRETE
PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4, ale art. 6 lit. A pct. II și ale
art. 11 alin. (1) pct. I.2 din Legea nr. 29/2000 privind sistemul național de
decorații al României, cu modificările ulterioare,
în semn de apreciere deosebită pentru contribuția personală la
apropierea ecumenică dintre Biserica Romano-Catolică și Biserica Ortodoxă
Română, pentru contribuția sa la cunoașterea în Occident a teologiei și
spiritualității creștine ortodoxe și a culturii central-europene,
Președintele României

d e c r e t e a z ă:

Articol unic. — Se conferă Ordinul național Serviciul Credincios în grad
de Mare Cruce Eminenței Sale Cardinalului Christoph von Schönborn,
Arhiepiscopul Vienei și Primatul Austriei.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 septembrie 2005.
Nr. 884.
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4, ale art. 6 lit. A pct. III și ale
art. 11 alin. (1) pct. I.3 din Legea nr. 29/2000 privind sistemul național de
decorații al României, cu modificările ulterioare,
având în vedere propunerea ministrului afacerilor externe,
în semn de apreciere pentru rolul activ pe care l-a avut în promovarea
relațiilor bilaterale dintre Olanda și România, pentru sprijinirea eforturilor țării
noastre de integrare în structurile euroatlantice,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Mare Cruce Excelenței Sale domnului Pieter Jan Wolthers, ambasador
extraordinar și plenipotențiar al Regatului Țărilor de Jos în România.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 septembrie 2005.
Nr. 885.

MONITORUL OFICIAL AL ROMÂNIEI, PARTEA I, Nr. 819/9.IX.2005

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea atestării localității Horezu, județul Vâlcea,
ca stațiune turistică de interes local
În temeiul art. 108 din Constituția României, republicată, al art. 10 din
Ordonanța Guvernului nr. 58/1998 privind organizarea și desfășurarea
activității de turism în România, aprobată cu modificări și completări prin
Legea nr. 755/2001, cu modificările ulterioare, și al art. 5 din Hotărârea
Guvernului nr. 1.122/2002 pentru aprobarea condițiilor și a procedurii de
atestare a stațiunilor turistice, precum și pentru declararea unor localități ca
stațiuni turistice de interes național, respectiv local, cu completările
ulterioare,
Guvernul României adoptă prezenta hotărâre.
Articol unic. — Se aprobă atestarea localității Horezu, județul Vâlcea,
ca stațiune turistică de interes local.
PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor
și turismului,
Gheorghe Dobre
Ministrul administrației și internelor,
Vasile Blaga
p. Ministrul finanțelor publice,
Nicolae Ivan,
secretar de stat
București, 18 august 2005.
Nr. 936.

GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare a Institutului Național
de Cercetare-Dezvoltare pentru Ecologie Industrială — ECOIND București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României

adoptă prezenta hotărâre.

Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Ecologie Industrială — ECOIND București, persoană
juridică română, cu sediul în municipiul București,
șos. Panduri nr. 90—92, sectorul 5, aflat în coordonarea
Ministerului Economiei și Comerțului, prevăzut în anexa
care face parte integrantă din prezenta hotărâre.
Art. 2. — Structura organizatorică a Institutului Național
de Cercetare-Dezvoltare pentru Ecologie Industrială —
ECOIND București se aprobă prin ordin al ministrului
coordonator.
Art. 3. — Patrimoniul Institutului Național de CercetareDezvoltare pentru Ecologie Industrială — ECOIND

București, stabilit pe baza situațiilor financiare anuale la
data de 30 iunie 2004, este de 357.225 mii lei (ROL),
respectiv 35.722,50 lei (RON).
Art. 4. — Prezenta hotărâre intră în vigoare la 30 de
zile de la publicarea în Monitorul Oficial al României,
Partea I.
Art. 5. — Pe data intrării în vigoare a prezentei hotărâri
se abrogă sintagma îprevăzut în anexa nr. 2“ din finalul
art. 8, precum și prevederile art. 3, ale art. 11, ale anexei
nr. 1 îStructura organizatorică“ și ale anexei nr. 2
îRegulamentul de organizare și funcționare a Institutului
Național de Cercetare-Dezvoltare pentru Ecologie
Industrială — ECOIND“ din Hotărârea Guvernului

4

MONITORUL OFICIAL AL ROMÂNIEI, PARTEA I, Nr. 819/9.IX.2005

nr. 261/1999 privind înființarea Institutului Național de
Cercetare-Dezvoltare pentru Ecologie Industrială —

ECOIND, publicată în Monitorul Oficial al României,
Partea I, nr. 164 din 19 aprilie 1999.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul educației și cercetării,
József Koto,
˝ ˝
secretar de stat
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 961.
ANEXĂ

REGULAMENT
de organizare și funcționare a Institutului Național de Cercetare-Dezvoltare
pentru Ecologie Industrială — ECOIND București
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
pentru Ecologie Industrială — ECOIND București, denumit
în continuare institut național, este persoană juridică
română, cu sediul în șos. Panduri nr. 90—92, sectorul 5,
București, aflată în coordonarea Ministerului Economiei și
Comerțului, denumit în continuare minister coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic și își
desfășoară activitatea în conformitate cu prevederile
Odonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.
Art. 2. — Institutul național este înființat în scopul
desfășurării activității de cercetare științifică și dezvoltare
tehnologică în domeniul protecției mediului, și anume
controlul și evaluarea poluării industriale, tehnologiile de
tratare și depoluare, precum și managementul de mediu în
industrie.
CAPITOLUL II
Obiectul de activitate
Art. 3. — Obiectul de activitate al institutului național
cuprinde, în principal, activități de cercetare-dezvoltare în
domeniul propriu de activitate pentru realizarea programelor
de cercetare finanțate din fonduri publice și/sau private,
precum și pentru realizarea programelor de cercetare
europene sau internaționale, în condițiile legii.
Art. 4. — Institutul național poate desfășura, cu
aprobarea ministerului coordonator și cu avizul autorității de
stat pentru cercetare-dezvoltare și, după caz, cu autorizarea
instituțiilor abilitate, activități conexe activității de cercetaredezvoltare, precum și activități comerciale sau de producție.
Art. 5. — Lista de activități desfășurate de institutul
național, necesare înscrierii acestuia la registrul comerțului,
se aprobă prin ordin al ministrului coordonator, cu avizul
autorității de stat pentru cercetare-dezvoltare.
CAPITOLUL III
Patrimoniul
Art. 6. — (1) Patrimoniul institutului național, stabilit pe
baza situațiilor financiare anuale la data de 30 iunie 2004,
este de 357.225 mii lei (ROL), respectiv 35.722,50 lei (RON).

(2) Institutul național administrează cu diligența unui bun
proprietar bunuri proprietate publică și privată a statului,
precum și bunurile proprii dobândite în condițiile legii sau
realizate din venituri proprii. Bunurile proprietate publică și
privată a statului administrate de institutul național, precum
și bunurile proprii dobândite în condițiile legii sau realizate
din venituri proprii, după caz, se înregistrează distinct în
patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă,
precum și ordonatorului principal de credite, în egală
măsură, dacă prin contract nu s-a prevăzut altfel.
Rezultatele cercetărilor concretizate în active corporale și
necorporale, obținute în baza derulării unor contracte
finanțate din fonduri private, precum și rezultatele obținute
din activități desfășurate în asocierea în participațiune sau
în entități cu personalitate juridică, născute în urma altor
forme de asociere, aparțin institutului național în calitate de
persoană juridică executantă.
(4) Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002, aprobată cu
modificări și completări prin Legea nr. 324/2003, cu
modificările ulterioare.
(5) În exercitarea drepturilor sale institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(6) Institutul național poate efectua prestări de servicii
sau activități de microproducție și comerț, în mod direct și
prin asociere în participațiune, în scopul stimulării
valorificării rezultatelor cercetării, cu aprobarea ministerului
coordonator.
(7) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 7. — (1) Institutul național poate avea în structură
subunități cu sau fără personalitate juridică, departamente,
secții, laboratoare și alte structuri organizatorice necesare
realizării obiectului său de activitate. Institutul național are

MONITORUL OFICIAL AL ROMÂNIEI, PARTEA I, Nr. 819/9.IX.2005
în cadrul structurii două sucursale fără personalitate
juridică, și anume:
a) Sucursala Institutului Național de Cercetare-Dezvoltare
pentru Ecologie Industrială — ECOIND București —
Laborator cercetare control, evaluare, tehnologii de mediu,
cu sediul în municipiul Timișoara, Piața Victoriei nr. 2,
județul Timiș;
b) Sucursala Institutului Național de Cercetare-Dezvoltare
pentru Ecologie Industrială — ECOIND București —
Laborator cercetare control, evaluare, tehnologii de mediu,
cu sediul în municipiul Râmnicu Vâlcea, Str. Uzinei nr. 1,
județul Vâlcea.
(2) Structura organizatorică a institutului național
cuprinde, pe lângă structura organizatorică prevăzută la
alin. (1), și următoarele compartimente: Compartimentul
juridic, Compartimentul de marketing, Compartimentul
financiar-contabil, Compartimentul de audit și control
financiar, Compartimentul de diseminare a informațiilor,
relații publice și mass-media.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 8. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 9. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 10. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
SECȚIUNEA 1
Consiliul de administrație

Art. 11. — (1) Consiliul de administrație este format din
7 membri, cetățeni români, numiți prin ordin al ministrului
coordonator, cu avizul autorității de stat pentru cercetaredezvoltare, la propunerea autorității de la care aceștia
provin, pentru un mandat de 4 ani, care poate fi reînnoit,
potrivit prevederilor legale în vigoare.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al Ministerului Economiei și
Comerțului;
d) un reprezentant al autorității de stat pentru cercetaredezvoltare;
e) un reprezentant al Ministerului Finanțelor Publice;
f) un reprezentant al Ministerului Muncii, Solidarității
Sociale și Familiei;

5

g) un specialist din domeniu, propus de ministerul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri grave sau de nerespectare a îndatoririlor ce le
revin.
Art. 12. — (1) Membrii consiliului de administrație își
păstrează calitatea de angajat la instituția sau unitatea de
la care provin, precum și toate drepturile și obligațiile care
decurg din această calitate.
(2) Pentru activitatea desfășurată membrii consiliului de
administrație beneficiază de o indemnizație lunară stabilită
de consiliul de administrație, dar nu mai mult de 20% din
salariul de bază al directorului general al institutului
național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa, în aceeași calitate, la alte unități cu care institutul
național are relații contractuale sau are interese
concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt, în același
timp, patroni sau asociați la alte unități cu același profil ori
cu care institutul național se află în relații comerciale
directe.
Art. 13. — (1) Consiliul de administrație are, în principal,
următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii de organizare și
funcționare a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de către institutul național;
g) propune spre aprobare majorarea sau diminuarea
patrimoniului, precum și concesionarea ori închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 34
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.

6

MONITORUL OFICIAL AL ROMÂNIEI, PARTEA I, Nr. 819/9.IX.2005

Art. 14. — Consiliul de administrație își desfășoară
activitatea în baza regulamentului propriu de organizare și
funcționare avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 15. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui,
vicepreședintelui sau la solicitarea unei treimi din numărul
membrilor consiliului de administrație.
(2) Dezbaterile consiliului de administrație sunt conduse
de președintele acestuia, iar în lipsa președintelui, de către
vicepreședintele ales de membrii consiliului de
administrație.
Art. 16. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație se va putea ține în termen de cel mult
15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.
Art. 17. — La ședința consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 18. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 19. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestiunea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii care s-a dovedit
păgubitoare pentru institutul național nu răspund, dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu au
respectat prevederile art. 12 alin. (3) și (4) răspund, potrivit
legii, pentru daunele cauzate institutului național ca urmare
a acestui fapt.
Art. 20. — În primul trimestru al fiecărui an consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 21. — Secretariatul consiliului de administrație este
asigurat de către institutul național. Atribuțiile secretariatului
sunt prevăzute în regulamentul de organizare și funcționare
a consiliului de administrație.
SECȚIUNEA a 2-a
Comitetul de direcție

Art. 22. — (1) Conducerea operativă a institutului
național este asigurată de un comitet de direcție compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al

salariaților, în cazul în care aceștia nu sunt constituiți în
sindicat.
Art. 23. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității.
Art. 24. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 25. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare aprobat
de consiliul de administrație al institutului național și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SECȚIUNEA a 3-a
Directorul general

Art. 26. — (1) Activitatea curentă a institutului național
este condusă de directorul general numit pentru o perioadă
de 4 ani pe baza rezultatelor concursului de selecție
organizat conform metodologiei elaborate de autoritatea de
stat pentru cercetare-dezvoltare. La expirarea acestui
termen, în funcție de performanțele realizate, numirea
directorului general poate fi prelungită pentru o perioadă de
cel mult 4 ani.
(2) Numirea și eliberarea din funcție a directorului general
se fac prin ordin al ministrului coordonator.
Art. 27. — (1) Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice și/sau
juridice din țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile rezultate
din negocierea directă;
g) răspunde de administrarea întregului patrimoniu, cu
respectarea prevederilor legale;

MONITORUL OFICIAL AL ROMÂNIEI, PARTEA I, Nr. 819/9.IX.2005
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului marketing;
j) este ordonator de credite terțiar pentru sumele alocate
institutului național de la bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național.
(2) Directorul general exercită orice alte atribuții ce îi
sunt delegate de consiliul de administrație.
SECȚIUNEA a 4-a
Consiliul științific

Art. 28. — (1) Consiliul științific este format din
minimum 5 membri reprezentând principalele compartimente
din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe o perioadă de 4 ani prin vot secret de
către cadrele cu studii superioare din institutul național.
(3) Din consiliul știintific fac parte, de drept, directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 29. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare și la elaborarea planurilor
proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 30. — (1) Institutul național întocmește anual buget
de venituri și cheltuieli, situații financiare anuale, potrivit
reglementărilor legale în vigoare.
(2) Situațiile financiare anuale se aprobă de către
ministerul coordonator, în condițiile legii.
Art. 31. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului

7

coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 32. — Institutul național determină anual volumul de
venituri de realizat și de cheltuieli totale de efectuat, corelat
cu contractele încheiate pentru activitatea programată.
Art. 33. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al ministrului coordonator, potrivit reglementărilor
legale în vigoare.
Art. 34. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute în termeni reali realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului Ministerului Finanțelor Publice.
Art. 35. — (1) Institutul național hotărăște cu privire la
investițiile ce urmează a fi realizate potrivit obiectului său
de activitate, finanțarea efectuându-se din surse proprii și
credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 36. — (1) Operațiunile de încasări și plăți ale
institutului național se efectuează prin conturi deschise la
bănci cu sediul în România și prin unități de trezorerie.
(2) Institutul național poate efectua operațiuni de
încasări și plăți în lei și în valută prin casierie proprie, cu
respectarea nivelului plafonului de casă și a normativelor
de disciplină financiar-valutare stabilite prin acte normative
în vigoare.
(3) Institutul național poate efectua operațiuni de comerț
exterior aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 37. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Reglementarea litigiilor
Art. 38. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
CAPITOLUL VIII
Dispoziții finale
Art. 39. — Modificările și completările prezentului
regulament se pot face la propunerea consiliului de
administrație, cu respectarea prevederilor legale în vigoare.
Art. 40. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

8

MONITORUL OFICIAL AL ROMÂNIEI, PARTEA I, Nr. 819/9.IX.2005

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind modificarea anexei la Ordinul ministrului transporturilor, construcțiilor și turismului
nr. 229/2003 pentru aprobarea Reglementărilor privind modificarea sistemelor de alimentare
a motoarelor autovehiculelor, care au fost omologate pentru circulația pe drumurile publice
din România cu un anumit carburant prevăzut de constructor, pentru funcționarea
și cu gaze petroliere lichefiate (GPL) și autorizarea agenților economici care execută montarea,
reviziile tehnice și repararea instalațiilor de alimentare a motoarelor cu GPL — RNTR-6
În temeiul prevederilor art. 5 alin. (2) lit. b) din Ordonanța de urgență a Guvernului nr. 109/2005 privind
transporturile rutiere, precum și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Punctul 2.2 de la capitolul 2 din anexa la
Ordinul ministrului transporturilor, construcțiilor și turismului
nr. 229/2003 pentru aprobarea Reglementărilor privind
modificarea sistemelor de alimentare a motoarelor
autovehiculelor, care au fost omologate pentru circulația pe
drumurile publice din România cu un anumit carburant
prevăzut de constructor, pentru funcționarea și cu gaze
petroliere lichefiate (GPL) și autorizarea agenților economici
care execută montarea, reviziile tehnice și repararea
instalațiilor de alimentare a motoarelor cu GPL — RNTR-6,
publicat în Monitorul Oficial al României, Partea I, nr. 659
din 17 septembrie 2003, se modifică și va avea următorul
cuprins:

î2.2. Instalațiile de alimentare cu GPL a motoarelor
autovehiculelor pot fi comercializate dacă sunt omologate în
conformitate cu Regulamentul 115 CEE—ONU sau sunt
certificate/omologate de Regia Autonomă «Registrul Auto
Român», denumită în continuare Registrul Auto Român, și
dacă montarea se efectuează de către agenți economici
autorizați de Registrul Auto Român conform prezentelor
reglementări.“
Art. II. — Regia Autonomă îRegistrul Auto Român“ va
duce la îndeplinire prevederile prezentului ordin.
Art. III. — Prezentul ordin se publică în Monitorul Oficial
al României, Partea I, și intră în vigoare după 30 de zile
de la data publicării.

Ministrul transporturilor, construcțiilor și turismului,
Gheorghe Dobre
București, 8 august 2005.
Nr. 1.315.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 819/9.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048041]
ISSN 1453—4495

