PARTEA

Anul 173 (XVII) — Nr. 36

I

LEGI, DECRETE, HOTĂRÂRI ȘI ALTE ACTE

Miercuri, 12 ianuarie 2005

SUMAR

Pagina
DECIZII ALE CURȚII CONSTITUȚIONALE

Pagina
Decizia nr. 464 din 28 octombrie 2004 referitoare la
excepția de neconstituționalitate a dispozițiilor
art. 30 alin. 1 din Codul de procedură civilă.........

Decizia nr. 457 din 28 octombrie 2004 referitoare la

REPUBLICĂRI

excepția de neconstituționalitate a dispozițiilor
art.

281

pct. 1 lit. b) și art.

3851

alin. 1 lit. c) din

Codul de procedură penală......................................

DECIZII

ALE

4–5

1–3

CURȚII

Hotărârea Guvernului nr. 869/2001 privind organizarea și
funcționarea Oficiului Participațiilor Statului și
Privatizării în Industrie ..............................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 457
din 28 octombrie 2004

referitoare la excepția de neconstituționalitate a dispozițiilor art. 281 pct. 1 lit. b)
și art. 3851 alin. 1 lit. c) din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 281 pct. 1 lit. b) și art. 3851 alin. 1 lit. c)
din Codul de procedură penală, ridicată de Gheorghe Igna

în Dosarul nr. 2.873/2003 al Înaltei Curți de Casație și
Justiție — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 24 februarie 2004, pronunțată în
Dosarul nr. 2.873/2003, Înalta Curte de Casație și
Justiție — Secția penală a sesizat Curtea Constituțională
cu excepția de neconstituționalitate a dispozițiilor art. 281

2

MONITORUL OFICIAL AL ROMÂNIEI, PARTEA I, Nr. 36/12.I.2005

pct. 1 lit. b) și art. 3851 alin. 1 lit. c) din Codul de procedură
penală. Excepția a fost ridicată de Gheorghe Igna într-o
cauză având ca obiect soluționarea recursului declarat de
acesta împotriva Sentinței penale nr. 6 din 17 iunie 2003,
pronunțată de Curtea de Apel Oradea, sentință prin care a
fost condamnat la un an închisoare.
În motivarea excepției de neconstituționalitate se
susține că dispozițiile de lege criticate sunt contrare
prevederilor art. 16 alin. (1), art. 21 alin. (1) și (2), art. 53
alin. (1), art. 124 alin. (2) și art. 129 din Constituție, care
reglementează egalitatea în drepturi, accesul liber la
justiție, restrângerea exercițiului unor drepturi sau al unor
libertăți, înfăptuirea justiției și folosirea căilor de atac. În
esență, în motivarea excepției se arată că normele
procedurale penale criticate sunt neconstituționale, întrucât
îpentru o anumită categorie de persoane [și anume
persoanele prevăzute în art. 281 pct. 1 lit. b) din Codul de
procedură penală — judecătorii de la judecătorii și
tribunale, procurorii de la parchetele de pe lângă aceste
instanțe și notarii publici] legea instituie un regim
discriminatoriu și restrictiv, privând această categorie de
persoane de accesul liber la justiție și posibilitatea de a
folosi toate căile de atac pe care legea le prevede pentru
toți cetățenii“.
Înalta Curte de Casație și Justiție — Secția penală
consideră că excepția ridicată nu este întemeiată, deoarece
legiuitorul poate institui, în considerarea unor situații
deosebite, reguli speciale de procedură, precum și
modalități de exercitare a drepturilor procedurale, fără a fi
încălcat accesul liber la justiție, care nu înseamnă accesul
la toate structurile judecătorești și la toate căile de atac.
De asemenea, arată că nu se poate susține că prin
nereglementarea în cazul magistraților și notarilor și a căii
de atac a apelului, aceștia sunt privați de această cale,
fiindu-le afectate drepturile procesuale, câtă vreme
legiuitorul a stabilit prin prevederile art. 3856 alin. 3 din
Codul de procedură penală că recursul declarat împotriva
unei hotărâri care, potrivit legii, nu poate fi atacată cu apel,
nu este limitat la motivele de casare prevăzute în
art. 3859, iar instanța este obligată ca, în afara temeiurilor
invocate și cererilor formulate de recurent, să examineze
întreaga cauză sub toate aspectele.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate ridicate.
Guvernul apreciază că dispozițiile criticate nu contravin
principiului reglementat de art. 16 din Constituție, întrucât
nu creează privilegii și discriminări în raport cu criteriile
egalității în drepturi înscrise în art. 4 din Constituție.
Stabilirea competențelor instanțelor judecătorești este
atributul exclusiv al legiuitorului, astfel cum se prevede în
art. 126 alin. (2) din Constituție, iar instituirea unei
competențe personale nu se face în mod discriminatoriu, ci
în raport cu specializarea cerută de calitatea oficială a
persoanei în cauză. Dispozițiile legale criticate nu încalcă,
în opinia Guvernului, nici dreptul de acces la justiție,
deoarece nu înlătură posibilitatea inculpaților de a beneficia
de drepturile și garanțiile procesuale instituite prin lege. De
asemenea, posibilitatea exercitării unei singure căi de atac

împotriva hotărârilor pronunțate de aceste instanțe nu
reprezintă o încălcare a art. 16 și 21 din Legea
fundamentală, deoarece principiul egalității în drepturi nu
înseamnă uniformitate, iar, în acest context, dreptul de
acces la justiție nu presupune accesul la toate structurile
judecătorești. În ceea ce privește susținerea autorului
excepției, în sensul că prevederile art. 281 pct. 1 lit. b) și
art. 3851 alin. 1 lit. c) din Codul de procedură penală ar
contraveni dispozițiilor art. 53 și 124 din Legea
fundamentală, Guvernul apreciază că aceasta nu poate fi
primită, întrucât nu se poate vorbi de dreptul de a fi
judecat de o anumită instanță, ci de dreptul de a fi judecat
de instanța competentă potrivit dispozițiilor Codului de
procedură penală, or acest ultim drept nu este restrâns. În
concluzie, Guvernul consideră că excepția de
neconstituționalitate este neîntemeiată.
Avocatul Poporului consideră că nu poate fi reținută
neconstituționalitatea dispozițiilor de lege criticate față de
prevederile art. 16 alin. (1) din Constituție, deoarece
situația juridică a anumitor categorii de persoane (în speță,
notarii publici) justifică aplicarea unui tratament juridic
diferit. Totodată, stabilirea competenței, inclusiv a celei
după calitatea persoanei, precum și reglementarea utilizării
căilor de atac împotriva hotărârilor judecătorești sunt
atributul exclusiv al legiuitorului, conform art. 126 alin. (2)
din Constituție, iar acesta poate institui, în considerarea
unor situații deosebite, reguli speciale și diferite de
procedură, ceea ce nu este contrar principiului egalității
cetățenilor în fața legii și a autorităților publice, atât timp
cât aceste reguli asigură egalitatea cetățenilor. Se mai
arată că dispozițiile de lege criticate nu contravin nici
prevederilor art. 21 din Constituție, referitoare la accesul
liber la justiție, întrucât acesta nu presupune, în toate
cazurile, accesul la toate structurile judecătorești și la toate
căile de atac prevăzute de lege. În ceea ce privește critica
de neconstituționalitate a prevederilor art. 281 pct. 1 lit. b)
și art. 3851 alin. 1 lit. c) din Codul de procedură penală
față de dispozițiile art. 53 și ale art. 124 alin. (2) din
Constituție, apreciază că textele constituționale invocate nu
au incidență în cauză.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 281 pct. 1 lit. b) și ale art. 3851 alin. 1
lit. c) din Codul de procedură penală, care au următorul
conținut:
— Art. 281 pct. 1 lit. b): îCurtea de Apel: 1. judecă în
primă instanță: [...]

MONITORUL OFICIAL AL ROMÂNIEI, PARTEA I, Nr. 36/12.I.2005
b) infracțiunile săvârșite de judecătorii de la judecătorii și
tribunale, de procurorii de la parchetele de pe lângă aceste
instanțe, precum și de notarii publici.“;
— Art. 3851 alin. 1 lit. c): îPot fi atacate cu recurs: [...]
c) sentințele pronunțate de curțile de apel și Curtea Militară
de Apel.“
Autorul excepției de neconstituționalitate a criticat
dispozițiile art. 281 pct. 1 lit. b) și ale art. 3851 alin. 1
lit. c) din Codul de procedură penală, referitoare la
competența Curții de Apel și, respectiv, limitarea folosirii
căii de atac a recursului numai pentru o anumită categorie
de sentințe, și anume sentințele pronunțate de curțile de
apel și Curtea Militară de Apel, susținând că aceste
prevederi sunt contrare dispozițiilor art. 16 alin. (1), art. 21
alin. (1) și (2), art. 53 alin. (1), art. 124 alin. (2) și art. 129
din Constituție, republicată, dispoziții care reglementează
egalitatea în drepturi, accesul liber la justiție, restrângerea
exercițiului unor drepturi sau al unor libertăți, înfăptuirea
justiției și folosirea căilor de atac.
Examinând excepția de neconstituționalitate, Curtea
reține următoarele:
1. Textele de lege criticate nu contravin dispozițiilor
art. 16 alin. (1) din Constituție, deoarece acestea nu conțin
privilegii sau discriminări în raport cu criteriile egalității în
drepturi înscrise în art. 4 din Constituție, iar situația juridică
a anumitor categorii de persoane (în speță, notarii publici)
justifică aplicarea unui tratament diferit, în scopul unei mai
bune înfăptuiri a justiției. De altfel, Curtea Constituțională a
statuat în jurisprudența sa că art. 16 din Constituție
vizează îegalitatea în drepturi între cetățeni în ceea ce
privește recunoașterea în favoarea acestora a unor drepturi
și libertăți fundamentale, nu și identitatea de tratament
juridic asupra aplicării unor măsuri, indiferent de natura lor.
În felul acesta se justifică nu numai admisibilitatea unui
regim juridic diferit față de anumite categorii de persoane,
dar și necesitatea lui“. (Decizia nr. 25 din 23 februarie
1999, publicată în Monitorul Oficial al României, Partea I,
nr. 136 din 1 aprilie 1999). Totodată, este de observat că
stabilirea competenței instanței de judecată nu impietează
asupra modului de desfășurare a procesului penal,
respectării principiilor și garanțiilor impuse de Codul de
procedură penală.

3

2. Se constată, de asemenea, că textele de lege
criticate nu încalcă nici prevederile art. 21 și nici pe cele
ale art. 129 din Constituție, câtă vreme accesul liber la
justiție este asigurat prin posibilitatea părților de a se
adresa instanței de judecată și de a declara recurs
împotriva hotărârii instanței de fond, exercitarea dreptului
oricărei persoane de a se adresa justiției pentru apărarea
drepturilor, a libertăților și a intereselor sale legitime nefiind
îngrădită prin stabilirea unei singure căi de atac (recursul).
În acest sens, Curtea Constituțională a reținut, în mod
constant, în jurisprudența sa că accesul la justiție nu
presupune, în toate cazurile, accesul la toate structurile
judecătorești și la toate căile de atac prevăzute de lege.
De altfel, dispozițiile art. 281 pct. 1 lit. b) și ale art. 3851
alin. 1 lit. c) din Codul de procedură penală au mai făcut
obiectul controlului de constituționalitate, în raport de
prevederile art. 21 din Constituție. Statuând în sensul
constituționalității textelor criticate, Curtea a reținut că
îfaptul de a nu putea folosi, în cauză, calea de atac a apelului
nu afectează drepturile procesuale ale inculpatului, având în
vedere dispozițiile art. 3856 alin. 3 din Codul de procedură
penală, care prevăd că recursul, în acest caz, nu se limitează
la motivele de casare enumerate de art. 385 9 din Codul de
procedură penală, iar instanța este obligată să examineze
întreaga cauză sub toate aspectele“ (Decizia nr. 156 din
17 aprilie 2003, publicată în Monitorul Oficial al României,
Partea I, nr. 357 din 26 mai 2003). În plus, stabilirea
competenței, inclusiv a celei după calitatea persoanei,
precum și reglementarea utilizării căilor de atac împotriva
hotărârilor judecătorești sunt atributul exclusiv al legiuitorului,
conform prevederilor art. 126 alin. (2) și ale art. 129 din
Constituție.
3. În sfârșit, nu poate fi primită nici critica întemeiată pe
dispozițiile art. 53 și ale art. 124 alin. (2) din Constituție,
referitoare la restrângerea exercițiului unor drepturi sau al
unor libertăți și, respectiv, egalitatea și imparțialitatea
actului de justiție, deoarece, astfel cum s-a arătat și în
punctul de vedere al Guvernului, nu se poate vorbi despre
dreptul de a fi judecat de o anumită instanță, ci despre
dreptul de a fi judecat de instanța competentă determinată
potrivit dispozițiilor Codului de procedură penală, or acest
ultim drept nu este restrâns prin textele legale criticate.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 281 pct. 1 lit. b) și art. 3851 alin. 1 lit. c) din Codul
de procedură penală, ridicată de Gheorghe Igna în Dosarul nr. 2.873/2003 al Înaltei Curți de Casație și Justiție — Secția
penală.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

4

MONITORUL OFICIAL AL ROMÂNIEI, PARTEA I, Nr. 36/12.I.2005
CURTEA CONSTITUȚIONALĂ

D E C I Z I A Nr. 464
din 28 octombrie 2004

referitoare la excepția de neconstituționalitate a dispozițiilor art. 30 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 30 alin. 1 din Codul de procedură civilă,
excepție ridicată de Societatea Comercială îGeneral
Shop“ — S.R.L. în Dosarul nr. 1.869/2004 al Judecătoriei
Bacău.
La apelul nominal lipsesc părțile, procedura de judecată
fiind legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, arătând că textul de lege criticat
nu contravine prevederilor constituționale ale art. 16, norma
fiind aplicabilă fără discriminări tuturor persoanelor care se
încadrează în ipoteza acesteia. În ceea ce privește
invocarea art. 23 din Constituție, critica fundamentată pe
acest temei nu poate fi primită, întrucât prevederea
constituțională nu are legătură cu dispozițiile art. 30 alin. 1
din Codul de procedură civilă.
C U R T E A,

având în vedere actele și lucrările dosarului, reține
următoarele:
Prin Încheierea din 4 iunie 2004, pronunțată în Dosarul
nr. 1.869/2004, Judecătoria Bacău a sesizat Curtea
Constituțională cu excepția de neconstituționalitate a
dispozițiilor art. 30 alin. 1 din Codul de procedură civilă,
excepție ridicată de Societatea Comercială îGeneral
Shop“ — S.R.L.
În motivarea excepției de neconstituționalitate autorul
arată că, îavând în vedere principiul colegialității, care
guvernează organizarea judecătorească, cererea de
recuzare trebuie soluționată de o altă instanță decât cea în
cadrul căreia s-a făcut cererea de recuzare“.
Judecătoria Bacău arată că relațiile de colegialitate, ca
relații personale și de serviciu, nu au nimic în comun cu
principiul colegialității în formarea completelor de judecată.
Astfel, judecătorul, chiar coleg cu cel recuzat, este
independent de acesta și se supune numai legii.
Soluționarea cererii de recuzare nu aduce atingere
egalității în drepturi a cetățenilor și, cu atât mai puțin,
libertății individuale a persoanei, normele constituționale
fiind invocate de către autorul excepției fără a motiva
contradicția cu textul de lege criticat.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost

comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de
neconstituționalitate ridicată. De asemenea, în conformitate
cu dispozițiile art. 181 din Legea nr. 35/1997, s-a solicitat
punctul de vedere al Avocatului Poporului.
Guvernul consideră că, întrucât cererea de recuzare are
ca scop numai rezolvarea unui incident procedural, și
anume înlăturarea din completul de judecată a judecătorului
vizat de situațiile prevăzute la art. 27 din Codul de
procedură civilă, se justifică pe deplin competența stabilită
de textul de lege criticat, procedura simplă și operativă, în
camera de consiliu, fără dezbateri contradictorii. Așadar,
competența de soluționare a cererii de recuzare este în
concordanță cu prevederile art. 126 alin. (2) din Constituție,
potrivit cărora îCompetența instanțelor judecătorești și
procedura de judecată sunt prevăzute numai prin lege“. În
acest cadru, desigur, primează asigurarea, fără întârziere,
a alcătuirii legale a instanței învestite cu judecarea fondului
cauzei.
Avocatul Poporului apreciază că excepția de
neconstituționalitate este neîntemeiată, dispozițiile criticate
necontravenind prevederilor art. 16 din Constituție, întrucât
textul de lege criticat este aplicabil oricărei părți din proces
care a formulat cerere de recuzare, fără discriminări sau
privilegii. Instituirea unor reguli speciale, inclusiv în ceea ce
privește procedura de judecată a cererilor de recuzare, nu
încalcă principiul egalității cetățenilor în fața legii și
autorităților publice, atât timp cât se asigură egalitatea
juridică a cetățenilor în utilizarea acestora.
În ceea ce privește susținerile autorului excepției privind
încălcarea art. 23 din Constituție, se arată că dispozițiile
referitoare la libertatea individuală nu au legătură cu art. 30
alin. 1 din Codul de procedură civilă.
Președinții celor două Camere ale Parlamentului nu au
comunicat punctul lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 12 și 23 din
Legea nr. 47/1992, republicată, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 30 alin. 1 din Codul de procedură civilă, care are
următorul conținut: îRecuzarea judecătorului se hotărăște de
instanța respectivă, în alcătuirea căreia nu poate să intre cel
recuzat.“

MONITORUL OFICIAL AL ROMÂNIEI, PARTEA I, Nr. 36/12.I.2005
Autorul excepției susține că dispozițiile legale criticate
încalcă următoarele prevederi constituționale:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 23: î(1) Libertatea individuală și siguranța
persoanei sunt inviolabile.
(2) Percheziționarea, reținerea sau arestarea unei persoane
sunt permise numai în cazurile și cu procedura prevăzute de
lege.
(3) Reținerea nu poate depăși 24 de ore.
(4) Arestarea preventivă se dispune de judecător și numai
în cursul procesului penal.
(5) În cursul urmăririi penale arestarea preventivă se poate
dispune pentru cel mult 30 de zile și se poate prelungi cu câte
cel mult 30 de zile, fără ca durata totată să depășească un
termen rezonabil, și nu mai mult de 180 de zile.
(6) În faza de judecată instanța este obligată, în condițiile
legii, să verifice periodic, și nu mai târziu de 60 de zile,
legalitatea și temeinicia arestării preventive și să dispună, de
îndată, punerea în libertate a inculpatului, dacă temeiurile care
au determinat arestarea preventivă au încetat sau dacă
instanța constată că nu există temeiuri noi care să justifice
menținerea privării de libertate.
(7) Încheierile instanței privind măsura arestării preventive
sunt supuse căilor de atac prevăzute de lege.
(8) Celui reținut sau arestat i se aduc de îndată la
cunoștință, în limba pe care o înțelege, motivele reținerii sau
ale arestării, iar învinuirea, în cel mai scurt termen; învinuirea
se aduce la cunoștință numai în prezența unui avocat, ales sau
numit din oficiu.
(9) Punerea în libertate a celui reținut sau arestat este
obligatorie, dacă motivele acestor măsuri au dispărut, precum
și în alte situații prevăzute de lege.
(10) Persoana arestată preventiv are dreptul să ceară
punerea sa în libertate provizorie, sub control judiciar sau pe
cauțiune.
(11) Până la rămânerea definitivă a hotărârii judecătorești
de condamnare, persoana este considerată nevinovată.
(12) Nici o pedeapsă nu poate fi stabilită sau aplicată decât
în condițiile și în temeiul legii.
(13) Sancțiunea privativă de libertate nu poate fi decât de
natură penală.“
Examinând excepția de neconstituționalitate, Curtea
constată că dispoziția legală criticată determină competența
de soluționare a cererii de recuzare, incident procedural ce

5

intervine în desfășurarea normală a procesului civil. Textul
de lege instituie regula potrivit căreia recuzarea se
soluționează de instanța sesizată cu acțiunea principală,
judecătorul recuzat neputând participa la alcătuirea
completului care se va pronunța asupra cererii de recuzare.
Curtea reține că motivarea criticii se limitează la
indicarea celor două texte constituționale de referință, fără
a evidenția în ce constă pretinsa relație de contrarietate
dintre acestea și norma dedusă controlului.
În ceea ce privește primul text constituțional care
instituie principiul egalității de tratament în fața legii și a
autorităților publice, în măsura în care norma legală
criticată nu operează nici o distincție între subiectele de
drept supuse incidenței sale, susținerea pretinsului său
caracter discriminatoriu este lipsită de temei și nu poate fi
primită.
Referitor la cel de al doilea text constituțional care
consacră principiul inviolabilității libertății individuale și al
siguranței persoanei, invocarea sa, cu titlu de text de
referință, este lipsită de relevanță, obiectul și sfera de
aplicare ale acestuia fiind cu totul altele decât cele ale
reglementării legale criticate, ceea ce exclude de plano
posibilitatea oricărei coliziuni între ele.
Aparent fără legătură cu prevederile constituționale de
referință invocate, autorul excepției face trimitere la
îprincipiul colegialității, care guvernează organizarea
judecătorească“ și care, în opinia sa, ar impune judecarea
cererii de recuzare de o altă instanță decât cea în cadrul
căreia s-a făcut cererea de recuzare. Or, Curtea constată
că sistemul colegial reprezintă o problemă de organizare
judecătorească referitoare la alcătuirea completelor de
judecată din mai mulți judecători. Acest principiu oferă
garanția imparțialității actului de justiție, prin aceea că
soluția adoptată este rezultatul confruntării de opinii și
argumente, în cadrul deliberării care o precedă, hotărârea
dând expresie punctului de vedere unanim sau majoritar.
Așa fiind, întrucât acest principiu, în accepțiunea sa
tehnică, nu are nici o legătură cu reglementarea
competenței și a modului de soluționare a cererii de
recuzare, este de presupus că respectivul autor l-a utilizat
într-o altă accepțiune, de altfel improprie, și anume aceea
de îrelație de colegialitate“, sens în care ar putea constitui
un virtual impediment la soluționarea obiectivă a unei cereri
de recuzare de către colegii celui recuzat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 30 alin. 1 din Codul de procedură civilă, excepție
ridicată de Societatea Comercială îGeneral Shop“ — S.R.L. în Dosarul nr. 1.869/2004 al Judecătoriei Bacău.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 36/12.I.2005

REPUBLICĂRI
GUVERNUL ROMÂNIEI

H O T Ă R Â R E A G U V E R N U L U I Nr. 869/2001
privind organizarea și funcționarea Oficiului Participațiilor Statului și Privatizării în Industrie*)
Art. 1. — (1) Oficiul Participațiilor Statului și Privatizării
în Industrie este instituție publică cu personalitate juridică,
în subordinea Ministerului Economiei și Comerțului, care
funcționează în coordonarea ministrului economiei și
comerțului.
(2) Oficiul Participațiilor Statului și Privatizării în Industrie
exercită, în numele Ministerului Economiei și Comerțului,
atribuțiile acestuia de instituție publică implicată în procesul
de privatizare din domeniul său de activitate.
(3) Oficiul Participațiilor Statului și Privatizării în Industrie
derulează, în numele Ministerului Economiei și Comerțului,
activitățile legate de exercitarea calității de acționar al
statului la societățile și companiile naționale, precum și la
celelalte societăți comerciale din portofoliul acestuia, în
limitele competențelor aprobate prin ordin al ministrului
economiei și comerțului.
Art. 2. — Oficiul Participațiilor Statului și Privatizării în
Industrie are sediul în municipiul București, Calea Victoriei
nr. 152, sectorul 1.
Art. 3. — În exercitarea funcțiilor Ministerului Economiei
și Comerțului de instituție publică implicată în domeniul
privatizării și de acționar al statului la societățile și
companiile naționale, precum și la celelalte societăți
comerciale din portofoliul acestuia, Oficiul Participațiilor
Statului și Privatizării în Industrie îndeplinește următoarele
atribuții principale:
a) asigură aplicarea strategiei Guvernului privind
realizarea procesului de restructurare și privatizare a
societăților comerciale din portofoliul Ministerului Economiei
și Comerțului;
b) stabilește și pune în aplicare măsurile necesare
pentru realizarea, în condițiile legii, a procesului de
privatizare a societăților comerciale din portofoliu și
colaborează cu colectivele de management pentru
restructurare și privatizare ale societăților comerciale
înființate în acest sens;
c) asigură pregătirea societăților comerciale din portofoliu
pentru privatizare, stabilește metodele de privatizare și
realizează privatizarea, inclusiv vânzarea directă sau prin
agenți de privatizare a acțiunilor emise de societăți
comerciale;
d) realizează controlul postprivatizare al îndeplinirii
clauzelor din contractele de vânzare-cumpărare de acțiuni,
împreună cu direcțiile de specialitate din cadrul Ministerului
Economiei și Comerțului, după caz;
e) colaborează cu Autoritatea pentru Valorificarea
Activelor Statului la fundamentarea politicilor și la
elaborarea proiectelor de acte normative în domeniul
privatizării și restructurării;

f) elaborează și promovează prin ordin al ministrului
economiei și comerțului, cu respectarea cadrului legal
specific, proceduri de vânzare de acțiuni, de lichidare a
societăților comerciale, precum și alte proceduri ori
instrucțiuni privind domeniul său de activitate;
g) participă la elaborarea strategiei anuale privind
restructurarea și privatizarea societăților comerciale din
portofoliul Ministerului Economiei și Comerțului;
h) participă la elaborarea Programului anual de
privatizare al Ministerului Economiei și Comerțului, care se
avizează de Colegiul Ministerului Economiei și Comerțului
și se supune spre aprobare Guvernului;
i) elaborează anual sau ori de câte ori este necesar
rapoarte privind activitatea de privatizare, restructurare și
acordare de asistență financiară, pe care le prezintă spre
analiză Colegiului Ministerului Economiei și Comerțului;
j) elaborează elementele principale ale contractului de
mandat ce se încheie cu agenți de privatizare în vederea
vânzării participațiilor statului la societățile comerciale din
portofoliu, care se avizează de Colegiul Ministerului
Economiei și Comerțului și se supune spre aprobare
ministrului economiei și comerțului;
k) fundamentează și propune acordarea de facilități la
realizarea transferului de proprietate din sectorul de stat în
cel privat, care se avizează de Colegiul Ministerului
Economiei și Comerțului și se supune spre aprobare
Guvernului;
l) asigură, potrivit legii, finanțarea programelor de
restructurare și reorganizare aprobate de Ministerul
Economiei și Comerțului pentru agenții economici din
sectorul producției de apărare, aflați în portofoliul său, din
veniturile extrabugetare încasate de Oficiul Participațiilor
Statului și Privatizării în Industrie;
m) asigură, potrivit legii, aplicarea măsurilor pe perioada
administrării speciale și derulării procedurii de supraveghere
financiară în perioada de privatizare a societăților
comerciale din portofoliu;
n) îndeplinește orice alte atribuții stabilite de conducerea
Ministerului Economiei și Comerțului, care decurg din
dispozițiile legale aplicabile instituțiilor publice implicate în
procesul de privatizare, sau în legătură cu exercitarea
calității de acționar a statului la societățile și companiile
naționale, precum și la celelalte societăți comerciale din
portofoliu.
Art. 4. — (1) Conducerea Oficiului Participațiilor Statului
și Privatizării în Industrie este asigurată de un șef de oficiu
și de un adjunct al șefului de oficiu, numiți prin ordin al
ministrului economiei și comerțului.
(2) Șeful Oficiului Participațiilor Statului și Privatizării în
Industrie conduce întreaga activitate a instituției, asigură

*) Republicată în temeiul art. II din Hotărârea Guvernului nr. 347/2004 pentru modificarea alin. (4) al art. 5 din Hotărârea Guvernului
nr. 869/2001 privind organizarea și funcționarea Oficiului Participațiilor Statului și Privatizării în Industrie, publicată în Monitorul Oficial al României,
Partea I, nr. 260 din 24 martie 2004, dându-se textelor o nouă numerotare.
Hotărârea Guvernului nr. 869/2001 a fost publicată în Monitorul Oficial al României, Partea I, nr. 581 din 17 septembrie 2001.
Ulterior adoptării, a fost modificată și completată prin Hotărârea Guvernului nr. 620/2003, publicată în Monitorul Oficial al României, Partea I,
nr. 401 din 10 iunie 2003.

MONITORUL OFICIAL AL ROMÂNIEI, PARTEA I, Nr. 36/12.I.2005
îndeplinirea atribuțiilor ce revin oficiului și îl reprezintă în
raporturile cu ministerele și cu alte organe de specialitate
ale administrației publice centrale, cu autoritățile
administrației publice locale, cu instituții publice și
organizații, precum și cu alte persoane juridice și fizice, în
limita competențelor acordate de ministrul economiei și
comerțului.
(3) În exercitarea atribuțiilor sale șeful Oficiului
Participațiilor Statului și Privatizării în Industrie emite decizii.
(4) Șeful Oficiului Participațiilor Statului și Privatizării în
Industrie poate delega dreptul de semnătură adjunctului
șefului de oficiu sau directorilor generali.
(5) În exercitarea atribuțiilor de serviciu șeful Oficiului
Participațiilor Statului și Privatizării în Industrie este asistat
de Comitetul director, format din adjunctul șefului oficiului,
directorii generali/directorii din cadrul Oficiului Participațiilor
Statului și Privatizării în Industrie, precum și de consilierul
șefului oficiului.
Art. 5. — (1) Structura organizatorică a Oficiului
Participațiilor Statului și Privatizării în Industrie este
prevăzută în anexa care face parte integrantă din prezenta
hotărâre.
(2) În cadrul structurii organizatorice, la propunerea
șefului Oficiului Participațiilor Statului și Privatizării în
Industrie și prin ordin al ministrului economiei și comerțului
se pot constitui servicii, birouri și alte compartimente și se
poate stabili numărul posturilor de conducere.
(3) Sarcinile compartimentelor și ale personalului din
aparatul Oficiului Participațiilor Statului și Privatizării în
Industrie se stabilesc prin regulamentul de organizare și
funcționare aprobat prin ordin al ministrului economiei și
comerțului.
(4) Numărul maxim de posturi din aparatul propriu al
Oficiului Participațiilor Statului și Privatizării în Industrie,
incluzând conducerea acestuia, este de 90. Numărul de
posturi necesare pentru fiecare direcție generală, direcție și
compartiment din structura organizatorică a Oficiului
Participațiilor Statului și Privatizării în Industrie se stabilește
prin ordin al ministrului economiei și comerțului.
(5) Salarizarea și alte drepturi privind personalul Oficiului
Participațiilor Statului și Privatizării în Industrie vor fi
stabilite prin ordin al ministrului economiei și comerțului în
conformitate cu prevederile legale aplicabile instituțiilor cu
venituri extrabugetare implicate în procesul de privatizare,
în limitele și în condițiile stabilite pentru personalul
Autorității pentru Valorificarea Activelor Statului.
(6) Salarizarea și alte drepturi pentru șeful de oficiu vor
fi stabilite la nivelul vicepreședintelui Autorității pentru
Valorificarea Activelor Statului, iar pentru adjunctul șefului
de oficiu, la nivelul șefului de departament din cadrul
Autorității pentru Valorificarea Activelor Statului.
Art. 6. — În conformitate cu prevederile Ordonanței de
urgență a Guvernului nr. 88/2001 finanțarea organizării și
funcționării Oficiului Participațiilor Statului și Privatizării în
Industrie și a activităților sale legate de privatizare se face
din venituri extrabugetare, încasate din vânzarea acțiunilor
emise de societățile și companiile naționale și de celelalte
societăți comerciale la care Ministerul Economiei și
Comerțului, în calitate de reprezentant al statului, își
exercită drepturile ce decurg din calitatea de acționar, și
din dividendele realizate de acestea, cuvenite Ministerului
Economiei și Comerțului, inclusiv cele realizate în anul

7

2000 și nevărsate până la data intrării în vigoare a
Ordonanței de urgență a Guvernului nr. 88/2001*).
Art. 7. — Veniturile încasate de Oficiul Participațiilor
Statului și Privatizării în Industrie din vânzarea acțiunilor
emise de societățile și companiile naționale, precum și de
celelalte societăți comerciale și din dividende, conform
art. 6, urmează regimul juridic prevăzut la art. 9 din
Ordonanța de urgență a Guvernului nr. 88/1997 privind
privatizarea societăților comerciale, aprobată prin Legea
nr. 44/1998, cu modificările și completările ulterioare,
coroborată cu Ordonanța de urgență a Guvernului
nr. 38/2000 privind unele măsuri pentru diminuarea datoriei
publice interne**).
Art. 8. — (1) Activitățile Oficiului Participațiilor Statului și
Privatizării în Industrie privind gestiunea și administrarea
participațiilor statului, precum și cele privind privatizarea și
restructurarea se vor desfășura pe baza instrucțiunilor
aprobate prin ordin al ministrului economiei și comerțului.
(2) Controlul respectării de către Oficiul Participațiilor
Statului și Privatizării în Industrie a cadrului juridic aplicabil
în domeniul său de activitate se realizează de Ministerul
Finanțelor Publice, potrivit legii.
Art. 9. — (1) În vederea realizării privatizării și
restructurării societăților comerciale din portofoliul
Ministerului Economiei și Comerțului, Oficiul Participațiilor
Statului și Privatizării în Industrie are
dreptul să
contracteze servicii de asistență de specialitate în domeniu
cu persoane fizice și juridice din țară sau din străinătate.
(2) Pentru vânzarea acțiunilor la bursele de valori, pe
alte piețe organizate, naționale ori internaționale, Oficiul
Participațiilor Statului și Privatizării în Industrie poate
încheia contracte cu societăți de valori mobiliare. Pentru
transferul și vânzarea unor pachete de acțiuni pe piața de
capital internațională, în baza certificatelor de depozit sau a
altor instrumente financiare utilizate pe această piață,
contractele se vor putea încheia cu băncile de investiții.
(3) În vederea protejării și apărării intereselor statului ca
acționar și a intereselor Oficiului Participațiilor Statului și
Privatizării în Industrie, ca instituție publică implicată în
procesul de privatizare, în fața instanțelor judecătorești și
arbitrale, din țară și din străinătate, a organelor de
cercetare penală și a altor instituții ale statului, precum și
pentru acordarea de asistență juridică de specialitate pentru
selectarea consultanților și pentru toate operațiunile, actele
și faptele desfășurate în vederea realizării obiectului de
activitate prevăzut de lege, Oficiul Participațiilor Statului și
Privatizării în Industrie are dreptul să încheie contracte de
asistență juridică și de reprezentare cu firme de avocatură
române și străine. În funcție de importanța proiectului și cu
încadrarea cheltuielilor în limita bugetului aprobat pot fi
angajate una sau mai multe firme de avocatură.
(4) Oficiul Participațiilor Statului și Privatizării în Industrie
are dreptul să încheie contracte de publicitate cu firme
specializate, în scopul efectuării de publicitate procesului de
privatizare din România, pentru atragerea de investitori din
țară și din străinătate în vederea accelerării vânzării
participațiilor statului la societățile comerciale din portofoliul
Ministerului Economiei și Comerțului.
Art. 10. — Pentru activitățile specifice Oficiul
Participațiilor Statului și Privatizării în Industrie dispune de
un parc auto propriu de 7 autoturisme.

*) Ordonanța de urgență a Guvernului nr. 88/2001 a fost aprobată cu modificări prin Legea nr. 552/2001.
**) Ordonanța de urgență a Guvernului nr. 38/2000, aprobată prin Legea nr. 315/2001, a fost abrogată prin Ordonanța de urgență a
Guvernului nr. 111/2003 privind utilizarea veniturilor din privatizare și din valorificarea activelor bancare neperformante, publicată în Monitorul Oficial al
României, Partea I, nr. 748 din 26 octombrie 2003.

8

MONITORUL OFICIAL AL ROMÂNIEI, PARTEA I, Nr. 36/12.I.2005
ANEXĂ

MINISTERUL ECONOMIEI ȘI COMERȚULUI
OFICIUL PARTICIPAȚIILOR STATULUI ȘI PRIVATIZĂRII ÎN INDUSTRIE*)

ȘEF OFICIU

CONSILIERI

ADJUNCT ȘEF OFICIU

DIRECȚIA GENERALĂ
PARTICIPAȚII,
MANDATE, CRITERII
DE PERFORMANȚĂ,
EVALUARE, EVOLUȚIE

DIRECȚIA GENERALĂ
COORDONARE,
ACTIVITĂȚI ȘI
PROGRAME, RELAȚII
INVESTITORI
ȘI INSTITUȚII

DIRECȚIA
GENERALĂ
PRIVATIZARE

DIRECȚIA
GENERALĂ
BUGET,
CONTABILITATE
FINANȚE

DIRECȚIA
GENERALĂ
JURIDIC,
CONTRACTE,
LITIGII ȘI POSTPRIVATIZARE

*) Organizat în subordinea Ministerului Economiei și Comerțului și în coordonarea ministrului economiei și comerțului.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 36/12.I.2005 conține 8 pagini.

Prețul de vânzare 5.500 lei

ISSN 1453—4495

