PARTEA

Anul 173 (XVII) — Nr. 913

I

LEGI, DECRETE, HOTĂRÂRI ȘI ALTE ACTE

Miercuri, 12 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 467 din 20 septembrie 2005 referitoare la
excepția de neconstituționalitate a dispozițiilor
art. 6 alin. (2) din Ordonanța de urgență a
Guvernului nr. 94/2000 privind retrocedarea unor
bunuri imobile care au aparținut cultelor religioase
din România, republicată ..........................................

DECIZII

ALE

Pagina

1.198. — Hotărâre privind trecerea unor construcții aflate
în administrarea Ministerului Administrației și
Internelor din domeniul public al statului în
domeniul privat al statului ........................................

1–4

HOTĂRÂRI ALE GUVERNULUI ROMÂNIEI
1.195. — Hotărâre privind donarea unor bunuri,
aparținând domeniului privat al statului, pentru
Muzeul Național Tehnic din Kosice — Republica
ˇ
Slovacă.......................................................................

Nr.

5–6

CURȚII

6

1.199. — Hotărâre pentru modificarea pct. VI din anexa
la Hotărârea Guvernului nr. 87/2005 privind
aprobarea cifrelor de școlarizare pentru
învățământul preuniversitar și superior de stat în
anul școlar/universitar 2005—2006 ..........................

7

1.203. — Hotărâre privind transmiterea din domeniul
public al statului în domeniul public al municipiului
Giurgiu a unui imobil aflat în administrarea
Consiliului Local al Municipiului Giurgiu ..................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 467
din 20 septembrie 2005

referitoare la excepția de neconstituționalitate a dispozițiilor art. 6 alin. (2)
din Ordonanța de urgență a Guvernului nr. 94/2000 privind retrocedarea unor bunuri imobile
care au aparținut cultelor religioase din România, republicată
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor îart. 6 alin. (3) din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de
urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din
România, aprobată, cu modificări și completări, prin Legea
nr. 501/2002“, excepție ridicată de Consiliul Local al

2

MONITORUL OFICIAL AL ROMÂNIEI, PARTEA I, Nr. 913/12.X.2005

Municipiului Cluj-Napoca, reprezentat prin primar Emil Boc,
în Dosarul nr. 15.223/2004 al Judecătoriei Cluj-Napoca.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public solicită respingerea
excepției de neconstituționalitate ca neîntemeiată. În acest
sens se arată că, potrivit art. I pct. 16 din titlul II al Legii
nr. 247/2005 privind reforma în domeniile proprietății și
justiției, precum și unele măsuri adiacente, dispozițiile
art. VI alin. (3) din Ordonanța de urgență a Guvernului
nr. 184/2002 au fost preluate în substanța lor juridică prin
art. 41 alin. (2) din Ordonanța de urgență a Guvernului
nr. 94/2000, iar prin dispozițiile art. VI din titlul II al
aceleiași legi, dispozițiile art. VI alin. (3) din Ordonanța de
urgență a Guvernului nr. 184/2002 au fost abrogate în mod
expres.
Totodată dispozițiile art. VI alin. (3) din Ordonanța de
urgență a Guvernului nr. 184/2002 au mai fost supuse
examenului de constituționalitate, iar prin Decizia nr. 284
din 7 iunie 2005, publicată în Monitorul Oficial al României,
Partea I, nr. 743 din 16 august 2005, Curtea
Constituțională a constatat că acestea nu contravin
prevederilor art. 15 alin. (2), art. 16 alin. (1), art. 20
alin. (2) și ale art. 44 alin. (2) din Legea fundamentală și
nici dispozițiilor art. 1 din Primul Protocol adițional la
Convenția asupra drepturilor omului și a libertăților
fundamentale, invocate a fi încălcate și în prezenta cauză.
Întrucât soluția legislativă cuprinsă în dispozițiile de lege
criticate a fost preluată în totalitate de art. 41 alin. (2) din
Ordonanța de urgență a Guvernului nr. 94/2000, se
apreciază că nu au intervenit elemente noi de natură să
determine reconsiderarea jurisprudenței în materie a Curții,
astfel că soluția și considerentele reținute în decizia
amintită se mențin și în prezenta cauză.
C U R T E A,

având în vedere actele și lucrările dosarului, reține
următoarele:
Prin Încheierea din 7 martie 2005, pronunțată în
Dosarul nr. 15.223/2004, Judecătoria Cluj-Napoca a
sesizat Curtea Constituțională cu excepția de
neconstituționalitate a dispozițiilor îart. 6 alin. (3) din
Ordonanța de urgență a Guvernului nr. 184/2002 pentru
modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, precum și
pentru stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care
au aparținut cultelor religioase din România, aprobată, cu
modificări și completări, prin Legea nr. 501/2002“. Excepția
a fost ridicată de Consiliul Local al Municipiului ClujNapoca, reprezentat prin primar Emil Boc, într-o cauză
civilă având ca obiect constatarea nulității absolute a unui
contract de vânzare-cumpărare a unui imobil.
În motivarea excepției de neconstituționalitate se arată
că textul de lege criticat încalcă principiul neretroactivității
legii, consacrat de art. 15 alin. (2) din Constituție, deoarece
Ordonanța de urgență a Guvernului nr. 94/2000 se aplică
și unor situații legal constituite pe baza unei legi
anterioare. De asemenea, este nesocotit și principiul
egalității în drepturi, consacrat de art. 16 alin. (1) din
Constituție, prin aceea că introduce o discriminare
înejustificată, nelegală și imorală. Se înlătură, astfel,
beneficiul bunei-credințe în privința vânzării-cumpărării unei
categorii de imobile preluate de stat în mod abuziv,
instituind astfel un tratament juridic discriminatoriu pentru

unii cetățeni care, de fapt, se află într-o situație identică cu
cea a altor cumpărători, ale căror acte de cumpărare își
păstrează valabilitatea“.
Se mai susține că textul de lege atacat contravine
totodată și art. 44 din Constituție, deoarece îproprietatea
privată nu mai este garantată și ocrotită în mod egal de
lege, creându-se, în acest fel, o situație discriminatorie“,
încălcându-se astfel și art. 1 din Primul Protocol adițional
la Convenția pentru apărarea drepturilor omului și a
libertăților fundamentale, în raport cu art. 20 alin. (2) din
Legea fundamentală. În sfârșit, se afirmă și contrarietatea
dintre dispozițiile de lege criticate și prevederile art. 6
paragraful 1 din Convenția pentru apărarea drepturilor
omului și a libertăților fundamentale, îîn raport de
jurisprudența Curții Europene a Drepturilor Omului“.
Judecătoria Cluj-Napoca apreciază că excepția de
neconstituționalitate este neîntemeiată și ca atare urmează
a fi respinsă, deoarece art. 6 din Ordonanța de urgență a
Guvernului nr. 184/2002 nu vine în contradicție cu
prevederile art. 15 alin. (2), ale art. 16 alin. (1) și ale
art. 44 din Constituție.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul, în punctul său de vedere, apreciază că
excepția de neconstituționalitate este neîntemeiată.
Dispozițiile art. VI alin. (3) din Ordonanța de urgență a
Guvernului nr. 184/2002 nu instituie o încălcare a
principiului neretroactivității legii civile, prevăzut de art. 15
alin. (2) din Constituție, ci, dimpotrivă, reprezintă chiar o
consacrare a acestuia. Textul de lege criticat nu face decât
să constate nulitatea absolută a unor acte, ca urmare a
nerespectării unor dispoziții imperative ale legilor în vigoare
la momentul încheierii lor, iar sancțiunea care intervine este
aceeași atât la momentul încheierii actului juridic civil, cât
și în cazul noii legi, existând o continuitate care exclude
retroactivitatea.
Nu pot fi reținute nici susținerile potrivit cărora
dispozițiile de lege menționate îintroduc o discriminare
nejustificată, nelegală sau imorală“ împotriva exigențelor
principiului egalității în drepturi al cetățenilor, statuat în
art. 16 din Constituție. Aceasta deoarece, pe de o parte,
Curtea Constituțională nu are în vedere, la examinarea
constituționalității unui text de lege, compatibilitatea acestuia
cu alte prevederi legale, ci doar cu principiile și prevederile
fundamentale, iar, pe de altă parte, dispozițiile de lege în
cauză se referă, distinct, la două categorii de persoane
aflate în situații juridice diferite, respectiv dobânditorii de
bună-credință ai unor imobile preluate de stat fără titlu
valabil și dobânditorii unor imobile ce au aparținut cultelor
religioase. Or, principiul egalității în drepturi nu interzice, ci,
dimpotrivă, presupune tratament juridic diferit pentru
persoane aflate în situații deosebite.
În ceea ce privește pretinsa încălcare a art. 44 din
Constituție, se precizează că îscopul Ordonanței Guvernului
nr. 94/2000 a fost acela de a restitui foștilor proprietari
imobile ce au aparținut cultelor religioase din România, iar
nu acela de a legifera o expropriere, fără dreaptă și
prealabilă despăgubire, așa cum susține autorul excepției“.
Legiuitorul nu a făcut altceva decât să aplice dispozițiile
constituționale ale art. 44 din Constituție, respectând
totodată și prevederile art. 1 din Primul Protocol adițional la
Convenția pentru apărarea drepturilor omului și a libertăților
fundamentale, care, îpotrivit jurisprudenței Curții Europene

MONITORUL OFICIAL AL ROMÂNIEI, PARTEA I, Nr. 913/12.X.2005
a Drepturilor Omului, permit statelor să reglementeze
exercitarea dreptului de proprietate în concordanță cu
interesul general, adoptând în acest sens legile necesare“.
Avocatul Poporului apreciază că dispozițiile art. VI
alin. (3) din titlul II al Ordonanței de urgență a Guvernului
nr. 184/2002 sunt constituționale.
În ceea ce privește critica de neconstituționalitate în
raport cu art. 15 alin. (2) din Constituție, se menționează
că textul de lege atacat, îinstituind sancțiunea nulității
absolute pentru actele juridice de înstrăinare încheiate cu
încălcarea prevederilor legale în vigoare la data
înstrăinării“, reprezintă tocmai îconsacrarea principiului
tempus regis actum, cauza de nulitate existând încă de la
data încheierii actului“. De asemenea, se apreciază că nu
poate fi reținută nici critica de neconstituționalitate față de
art. 16 alin. (1) din Legea fundamentală, deoarece textul
de lege criticat îse aplică tuturor persoanelor prevăzute în
ipoteza normei legale, respectiv celor ce au dobândit
imobile prin acte juridice încheiate cu încălcarea dispozițiilor
imperative ale legilor în vigoare la acea dată, fără nici o
discriminare pe criterii arbitrare“.
În sfârșit, dispozițiile art. VI alin. (3) al titlului II din
Ordonanța de urgență a Guvernului nr. 184/2002 sunt în
deplină concordanță cu prevederile art. 44 din Constituție
și ale art. 1 din Primul Protocol adițional la Convenția
pentru apărarea drepturilor omului și a libertăților
fundamentale. Potrivit acestora, conținutul și limitele
dreptului de proprietate sunt stabilite de lege, iar
îgarantarea și ocrotirea proprietății operează în condițiile
dobândirii dreptului de proprietate cu respectarea
prevederilor legale și nu prin contracte de vânzarecumpărare încheiate cu încălcarea dispozițiilor imperative
ale legilor în vigoare la epoca respectivă“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
potrivit încheierii de sesizare și notelor scrise ale autorului
excepției, dispozițiile îart. 6 alin. (3) din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, precum și pentru stabilirea unor
măsuri pentru accelerarea aplicării acesteia și a Ordonanței
de urgență a Guvernului nr. 94/2000 privind retrocedarea
unor bunuri imobile care au aparținut cultelor religioase din
România, aprobată, cu modificări și completări, prin Legea
nr. 501/2002“. Ordonanța de urgență a Guvernului
nr. 184/2002, publicată în Monitorul Oficial al României,
Partea I, nr. 929 din 18 decembrie 2002, a fost aprobată
cu modificări și completări prin Legea nr. 48/2004,

3

publicată în Monitorul Oficial al României, Partea I, nr. 262
din 25 martie 2004.
La data sesizării Curții Constituționale, textul de lege
criticat avea următorul conținut:
— Art. VI alin. (3): îActele juridice de înstrăinare a
imobilelor care fac obiectul Ordonanței de urgență a
Guvernului nr. 94/2000, aprobată cu modificări și completări
prin Legea nr. 501/2002, sunt lovite de nulitate absolută dacă
au fost încheiate cu încălcarea dispozițiilor imperative ale
legilor în vigoare la data înstrăinării.“
Examinând excepția de neconstituționalitate, Curtea
constată că, ulterior sesizării sale, art. VI alin. (1)—(4) din
Ordonanța de urgență a Guvernului nr. 184/2002 a fost
abrogat expres prin art. VI din titlul II al Legii nr. 247/2005
privind reforma în domeniile proprietății și justiției, precum
și unele măsuri adiacente, publicată în Monitorul Oficial al
României, Partea I, nr. 653 din 22 iulie 2005.
Dispozițiile art. VI alin. (3), prevăzute la titlul II al
Ordonanței de urgență a Guvernului nr. 184/2002, au fost
preluate, cu un conținut identic, în art. 41 alin. (2) din
Ordonanța de urgență a Guvernului nr. 94/2000, potrivit
art. I pct. 16 din titlul II al Legii nr. 247/2005 intitulat
îModificarea și completarea Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România“.
În jurisprudența sa, Curtea Constituțională a statuat în
mod constant că, atunci când dispoziția legală criticată
pentru neconstituționalitate a fost abrogată, excepția este
admisibilă numai în măsura în care noua reglementare
menține în substanța sa reglementarea anterioară. Având
în vedere că în cauza de față această cerință este
îndeplinită, Curtea umează să se pronunțe asupra excepției
de neconstituționalitate așa cum aceasta a rezultat din
modificările Ordonanței de urgență a Guvernului
nr. 94/2000.
Este de observat că Ordonanța de urgență a Guvernului
nr. 94/2000 a fost ulterior republicată, în temeiul art. V din
titlul II al Legii nr. 247/2005, în Monitorul Oficial al
României, Partea I, nr. 797 din 1 septembrie 2005, iar ca
urmare a renumerotării textelor, art. 41 alin. (2) a devenit
art. 6 alin. (2). Așadar, Curtea Constituțională urmează să
se pronunțe asupra acestui din urmă text de lege, care are
următorul conținut:
— Art. 6 alin. (2): îActele juridice de înstrăinare a
imobilelor care fac obiectul prezentei ordonanțe de urgență
sunt lovite de nulitate absolută dacă au fost încheiate cu
încălcarea dispozițiilor imperative ale legilor în vigoare la data
înstrăinării.“
Autorul excepției de neconstituționalitate susține că
dispozițiile legale criticate încalcă prevederile constituționale
ale art. 15 alin. (2) referitoare la neretroactivitatea legii
civile, ale art. 16 alin. (1) privind egalitatea în drepturi a
cetățenilor, fără privilegii și fără discriminări, ale art. 20
alin. (2) referitoare la prioritatea reglementărilor
internaționale privitoare la drepturile fundamentale, cu
excepția cazului în care legile interne conțin dispoziții mai
favorabile, și ale art. 44 referitoare la dreptul de proprietate
privată. De asemenea, se susține și încălcarea art. 1 din
Primul Protocol adițional la Convenția pentru apărarea
drepturilor omului și a libertăților fundamentale, referitor la
protecția proprietății, precum și a art. 6 paragraful 1 din
aceeași convenție, privind dreptul la un proces echitabil.

4

MONITORUL OFICIAL AL ROMÂNIEI, PARTEA I, Nr. 913/12.X.2005

Examinând excepția de neconstituționalitate, Curtea
Constituțională constată că aceasta este neîntemeiată și în
consecință urmează să fie respinsă.
Textul de lege criticat sancționează cu nulitatea absolută
actele juridice de înstrăinare a imobilelor ce fac obiect de
reglementare al Ordonanței de urgență a Guvernului
nr. 94/2000 privind retrocedarea unor bunuri imobile care
au aparținut cultelor religioase din România, dacă aceste
acte au fost încheiate cu încălcarea dispozițiilor imperative
ale legilor în vigoare la data înstrăinării.
Dispozițiile de lege criticate au mai fost supuse
examenului de constituționalitate prin raportare la aceleași
texte din Constituție și din documentele internaționale
invocate, în parte, și în prezenta cauză, cu prilejul
soluționării excepției de neconstituționalitate a dispozițiilor
art. VI alin. (3) din titlul II al Ordonanței de urgență a
Guvernului nr. 184/2002, dispoziții ale căror conținut și
soluție legislativă au fost preluate de art. 6 alin. (2) din
Ordonanța de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, republicată.
Astfel, prin Decizia nr. 284 din 7 iunie 2005, publicată
în Monitorul Oficial al României, Partea I, nr. 743 din
16 august 2005, și prin Decizia nr. 374 din 5 iulie 2005,
publicată în Monitorul Oficial al României, Partea I, nr. 782
din 29 august 2005, Curtea a constatat conformitatea
dispozițiilor art. VI alin. (3) din titlul II al Ordonanței de
urgență a Guvernului nr. 184/2002 față de prevederile și
principiile fundamentale cuprinse în art. 15 alin. (2), art. 16
alin. (1), art. 20 alin. (2) și art. 44 alin. (2) teza întâi din
Constituție, precum și față de dispozițiile art. 1 din Primul
Protocol adițional la Convenția pentru apărarea drepturilor
omului și a libertăților fundamentale, referitor la protecția
proprietății, reținând în esență următoarele: sancționând cu
nulitatea absolută actele de înstrăinare a unor bunuri
imobile prevăzute de Ordonanța de urgență a Guvernului
nr. 94/2000, încheiate cu încălcarea dispozițiilor imperative
ale legilor în vigoare la data înstrăinării, textul de lege
criticat nu reprezintă decât consacrarea legală a aplicării
sancțiunii nulității actului juridic civil, fără a i se putea

imputa așadar nesocotirea principiului neretroactivității legii
civile; foștii proprietari ai imobilelor preluate de către stat
de la cultele religioase și cumpărătorii unor asemenea
imobile se află în situații juridice diferite, astfel că un
tratament juridic diferențiat este pe deplin justificat, în
lumina exigențelor principiului egalității, care nu este
sinonim cu uniformitatea, ci impune aplicarea unor soluții
diferite pentru situații diferite; în sfârșit, principiul
constituțional al garantării și ocrotirii proprietății private
operează în condițiile dobândirii legale a dreptului de
proprietate, nu și în cazul în care dreptul este dobândit
prin încălcarea normelor imperative ale legilor în vigoare la
data încheierii actelor juridice de înstrăinare, soluția
judicioasă pentru această situație fiind cea a aplicării
sancțiunii nulității actului juridic civil.
Dată fiind identitatea de conținut juridic dintre dispozițiile
art. VI alin. (3) din titlul II al Ordonanței de urgență a
Guvernului nr. 184/2002 și prevederile art. 6 alin. (2) din
Ordonanța de urgență a Guvernului nr. 94/2000,
republicată, și observând totodată că temeiurile
constituționale invocate atât în deciziile menționate mai sus,
cât și în prezenta cauză sunt aceleași, Curtea constată că
soluțiile adoptate și argumentele ce au stat la baza
acestora se mențin și în cauza de față, întrucât nu au
intervenit elemente noi de natură să determine
reconsiderarea jurisprudenței în materie a Curții.
În ceea ce privește susținerile potrivit cărora dispozițiile
de lege criticate contravin și prevederilor art. 6 paragraful 1
din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil, Curtea constată că argumentarea pretinsei
contrarietăți se referă doar la îjurisprudența Curții Europene
a Drepturilor Omului“, fără a se indica însă o cauză
anume, soluționată de instanța europeană în sensul celor
afirmate. Or, potrivit art. 10 alin. (2) din Legea nr. 47/1992
privind organizarea și funcționarea Curții Constituționale,
îSesizările trebuie făcute în formă scrisă și motivate“, astfel că
aceste critici nu pot fi reținute.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (2) din Ordonanța de urgență a Guvernului
nr. 94/2000 privind retrocedarea unor bunuri imobile care au aparținut cultelor religioase din România, republicată,
excepție ridicată de Consiliul Local al Municipiului Cluj-Napoca, reprezentat prin primar Emil Boc, în Dosarul
nr. 15.223/2004 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

5

MONITORUL OFICIAL AL ROMÂNIEI, PARTEA I, Nr. 913/12.X.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind donarea unor bunuri, aparținând domeniului privat al statului,
pentru Muzeul Național Tehnic din Kos ice — Republica Slovacă
ˇ
În temeiul art. 108 din Constituția României, republicată, al art. 5 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 11 lit. m) din Legea
nr. 90/2001 privind organizarea și funcționarea Guvernului României și a ministerelor, cu modificările și completările
ulterioare,
Guvernul României adoptă prezenta hotărâre.
Art. 1. — (1) Se aprobă donarea, pentru Muzeul
Național Tehnic din Kosice — Republica Slovacă, a unor
ˇ
bunuri mobile, aparținând domeniului privat al statului, aflate
în administrarea Ministerului Apărării Naționale, care în
această operațiune reprezintă statul. Aceste bunuri sunt
prevăzute în anexa care face parte integrantă din prezenta
hotărâre.
(2) Bunurile prevăzute la alin. (1) se scad din evidența
Ministerului Apărării Naționale.

Art. 2. — Se autorizează Compania Națională
îRomtehnica“ — S.A. să îndeplinească formalitățile de
export al bunurilor.
Art. 3. — Cheltuielile necesare pentru ducerea la
îndeplinire a activității de donare a bunurilor prevăzute la
art. 1 se suportă de partea slovacă.
Art. 4. — Predarea-preluarea bunurilor prevăzute la
art. 1 se face pe bază de protocol încheiat între părți, în
termen de 60 de zile de la data intrării în vigoare a
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul afacerilor externe,
Mihai Răzvan Ungureanu
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.195.
ANEXĂ
DATELE DE IDENTIFICARE

a bunurilor mobile, aparținând domeniului privat al statului, aflate în administrarea Ministerului Apărării Naționale,
care se donează Muzeului Național Tehnic din Kosice — Republica Slovacă
ˇ
Nr. Denumirea Cantitatea
crt. bunurilor
(buc.)

1. Avion

1

Persoana juridică
ce donează bunurile

Persoana juridică
căreia i se donează
bunurile

Caracteristicile tehnice

Statul român,

Statul slovac,

Marcă: IAR-93 SC preserie II

Ministerul Apărării

Muzeul Național

Serie fabricație: 93-1-82-157

Naționale,

Tehnic din Kosice
ˇ

Anul fabricației: 1982

U.M. 01965

1

4.521,639

4.521,639

660,107

660,107

Anul intrării în folosință: 1982

Otopeni
2. Motor

Valoarea
Prețul unitar
Observații
— lei (RON) — — lei (RON) —

Durata de utilizare: 18 ani

Statul român,

Statul slovac,

Marcă: VIPER 632-41 R

Ministerul Apărării

Muzeul Național

Serie fabricație: 632525

Naționale,

Tehnic din Kosice
ˇ

Anul fabricației: 1982

U.M. 01965

Anul intrării în folosință: 1982

Otopeni

Durata de utilizare: 20 de ani

6

MONITORUL OFICIAL AL ROMÂNIEI, PARTEA I, Nr. 913/12.X.2005

Nr. Denumirea Cantitatea
crt. bunurilor
(buc.)

Persoana juridică
ce donează bunurile

3. Motor

Statul român,
Ministerul Apărării
Naționale,
U.M. 01965
Otopeni

1

Persoana juridică
căreia i se donează
bunurile

Caracteristicile tehnice

Statul slovac,
Muzeul Național
Tehnic din Kosice
ˇ

Marcă: VIPER 632-41 R
Serie fabricație: 632425
Anul fabricației: 1979
Anul intrării în folosință: 1982
Durata de utilizare: 20 de ani

Valoarea
Prețul unitar
Observații
— lei (RON) — — lei (RON) —

660,107

660,107

5.841,853 lei (RON)

TOTAL VALOARE:

GUVERNUL ROMÂNIEI

HOTĂRÂRE
privind trecerea unor construcții aflate în administrarea Ministerului Administrației și Internelor
din domeniul public al statului în domeniul privat al statului
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al statului a unor construcții
aflate în administrarea Ministerului Administrației și
Internelor, situate în municipiul București, șos. Ștefan cel
Mare nr. 13, sectorul 2, identificate potrivit anexei care face
parte integrantă din prezenta hotărâre.

Art. 2. — Trecerea în domeniul privat al statului a
construcțiilor prevăzute la art. 1 se face în vederea
scoaterii din funcțiune și casării acestora.
Art. 3. — După scoaterea din funcțiune și casarea
construcțiilor, Ministerul Administrației și Internelor își va
actualiza în mod corespunzător datele din evidența
cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.198.
ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor, care trec
din domeniul public al statului în domeniul privat al statului
Adresa imobilului

Municipiul București,
șos.
Ștefan cel Mare nr. 13,
sectorul 2

Persoana juridică
care administrează
imobilul

Ministerul
Administrației
și Internelor

Caracteristicile tehnice ale construcțiilor

Corp E — birouri
— suprafața construită = 796 m2
— suprafața desfășurată = 796 m2
— valoarea de inventar = 62.840,4109 lei (RON)
— numărul cadastral = 53.01.05
Corp F — depozite și garaj auto
— suprafața construită = 241 m2
— suprafața desfășurată = 241 m2
— valoarea de inventar = 24.103,2292 lei (RON)
— numărul cadastral = 53.01.06

Numărul de inventar
atribuit de
Ministerul Finanțelor Publice

38.318 (parțial)

MONITORUL OFICIAL AL ROMÂNIEI, PARTEA I, Nr. 913/12.X.2005
GUVERNUL ROMÂNIEI

HOTĂRÂRE
pentru modificarea pct. VI din anexa la Hotărârea Guvernului
nr. 87/2005 privind aprobarea cifrelor de școlarizare
pentru învățământul preuniversitar și superior de stat
în anul școlar/universitar 2005—2006
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Punctul VI îÎnvățământ superior“ din anexa la
Hotărârea Guvernului nr. 87/2005 privind aprobarea cifrelor de școlarizare
pentru învățământul preuniversitar și superior de stat în anul
școlar/universitar 2005—2006, publicată în Monitorul Oficial al României,
Partea I, nr. 133 din 14 februarie 2005, cu modificările ulterioare, se
modifică și va avea următorul cuprins:
îVI. Învățământ superior
61.3256)“

Numărul locurilor pentru studenți în anul I
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul educației și cercetării,
Mircea Miclea
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.199.

GUVERNUL ROMÂNIEI

HOTĂRÂRE
privind transmiterea din domeniul public al statului
în domeniul public al municipiului Giurgiu a unui imobil
aflat în administrarea Consiliului Local
al Municipiului Giurgiu
În temeiul art. 108 din Constituția României, republicată, al art. 9
alin. (1) și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă transmiterea din domeniul public al statului în
domeniul public al municipiului Giurgiu a imobilului aflat în administrarea
Consiliului Local al Municipiului Giurgiu, situat în municipiul Giurgiu,
bd. Mihai Viteazul bl. 208/3S, sc. C și D, județul Giurgiu, identificat potrivit
anexei care face parte integrantă din prezenta hotărâre.

7

8

MONITORUL OFICIAL AL ROMÂNIEI, PARTEA I, Nr. 913/12.X.2005
Art. 2. — Predarea-preluarea imobilului care se transmite potrivit art. 1
se face pe bază de protocol, încheiat între părțile interesate, în termen de
30 de zile de la data intrării în vigoare a prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.203.
ANEXĂ
DATELE DE IDENTIFICARE

a imobilului care se transmite din domeniul public al statului în domeniul public al municipiului Giurgiu,
aflat în administrarea Consiliului Local al Municipiului Giurgiu
Locul unde este situat
imobilul
care se transmite

Municipiul Giurgiu,
bd. Mihai Viteazul
bl. 208/3S, sc. C și D

Persoana juridică
de la care
se transmite imobilul

Statul român —
Consiliul Local
al Municipiului Giurgiu

Persoana juridică
la care
se transmite imobilul

Caracteristicile tehnice ale imobilului
(numărul atribuit de Ministerul Finanțelor Publice —
108.544 parțial)

Municipiul Giurgiu —
Consiliul Local
al Municipiului
Giurgiu

— suprafața construită = 711,12 m2
— suprafața desfășurată = 6.535,48 m2
— suprafața terenului aferent = 850,02 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 913/12.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063259]
ISSN 1453—4495

