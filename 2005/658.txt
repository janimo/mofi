Anul 173 (XVII) — Nr. 658

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 iulie 2005

SUMAR
Nr.

Pagina

715.

ORDONANȚE ȘI HOTĂRÂRI
ALE GUVERNULUI ROMÂNIEI
111.

113.

Nr.

— Ordonanță de urgență pentru modificarea și
completarea Ordonanței de urgență a Guvernului
nr. 12/1998 privind transportul pe căile ferate
române și reorganizarea Societății Naționale a
Căilor Ferate Române ..............................................
— Ordonanță de urgență pentru modificarea și
completarea Ordonanței de urgență a Guvernului
nr. 194/2002 privind regimul străinilor în România

1–3
762.
3–7

Pagina
— Hotărâre privind numirea Comisiei pentru
efectuarea cercetării prealabile în vederea
declarării utilității publice pentru lucrarea de interes
național îLEA 400 kV Oradea—Békéscsaba.
Montarea unei bobine de compensare 100 MV Ar
în stația 400 kV Oradea Sud. Echipamente de
telecomunicații și teletransmisii pentru LEA 400 kV
Oradea—Békéscsaba“ ...............................................

7–8

— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2005 .................................................................

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 12/1998
privind transportul pe căile ferate române și reorganizarea Societății Naționale
a Căilor Ferate Române
În vederea realizării recomandării Comisiei Europene din Raportul de țară pe anul 2004, referitoare la adoptarea
unui plan privind strategia pe termen lung a sectorului feroviar în vederea restabilirii echilibrului financiar al
administratorului infrastructurii și în vederea modernizării și reînnoirii infrastructurii, este necesară și modificarea cadrului
juridic existent, și anume Ordonanța de urgență a Guvernului nr. 12/1998 privind transportul pe căile ferate române și
reorganizarea Societății Naționale a Căilor Ferate Române, republicată, ceea ce constituie o situație extraordinară și
vizează interesul general și imediat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța de urgență a Guvernului
nr. 12/1998 privind transportul pe căile ferate române și
reorganizarea Societății Naționale a Căilor Ferate Române,
aprobată cu modificări și completări prin Legea nr. 89/1999,
republicată în Monitorul Oficial al României, Partea I, nr. 834
din 9 septembrie 2004, cu modificările și completările
ulterioare, se modifică și se completează după cum urmează:
1. Alineatul (1) al articolului 5 va avea următorul
cuprins:
îArt. 5. — (1) Transportul feroviar public de călători are
caracter de serviciu public social. Pentru aceste servicii,

autoritățile publice competente ale statului încheie contracte
de servicii publice cu operatorii de transport feroviar public
în scopul furnizării către public de servicii de transport
adecvate.“
2. După alineatul (3) al articolului 5 se introduc cinci noi
alineate, alineatele (4)—(8), cu următorul cuprins:
î(4) Diferențele dintre tarifele stabilite pentru transportul
feroviar de călători și costurile reale de transport, la care
se adaugă o cotă de profit între 3% și 5%, se primesc de
către operatorii de transport feroviar de la bugetul de stat
sau de la bugetele locale, după caz, pe baza contractelor

2

MONITORUL OFICIAL AL ROMÂNIEI, PARTEA I, Nr. 658/25.VII.2005

de servicii publice prevăzute la alin. (1), și constituie plata
serviciilor publice sociale pentru transportul feroviar de
călători.
(5) Sumele necesare pentru plata serviciilor efectuate în
baza contractelor de servicii publice se aprobă anual în
bugetul Ministerului Transporturilor, Construcțiilor și
Turismului, pe baza documentelor justificative primite și
verificate de Ministerul Transporturilor, Construcțiilor și
Turismului, care corelează aceste date cu politica tarifară
în domeniu, cu nivelul costurilor pentru operațiile de
transport feroviar de călători și cu nivelul prognozat al
veniturilor obținute de aceștia din operarea trenurilor
cuprinse în pachetul minim social.
(6) Toate sumele prevăzute la alin. (5) se asigură în
mod nediscriminatoriu pentru toți operatorii de transport
feroviar care au contracte de servicii publice.
(7) Diferențele dintre tarifele stabilite și costurile reale se
stabilesc luându-se ca bază activitățile operatorului de
transport feroviar de călători majoritar de pe piață. Pe
această bază, anual, Ministerul Transporturilor, Construcțiilor
și Turismului stabilește cu avizul Ministerului Finanțelor
Publice tariful unitar pentru serviciul public social, exprimat
în lei/tren-km.
(8) Tariful unitar prevăzut la alin. (7) se aplică pentru
fiecare contract de servicii publice, în funcție de numărul
de tren-km realizați de operatorul de transport feroviar
respectiv, pe baza raportărilor sale specifice de realizare a
bugetului date pe propria răspundere, dar fără a se depăși
cota de profit prevăzută la alin. (4).“
3. După articolul 11 se introduce un nou articol,
articolul 111, cu următorul cuprins:
îArt. 111. — (1) Compania națională care administrează
infrastructura feroviară poate să închirieze, cu acordul
Ministerului Transporturilor, Construcțiilor și Turismului,
instalațiile de tracțiune electrică și de electroalimentare ale
infrastructurii feroviare publice către filialele sale, în vederea
administrării acestora pentru desfășurarea transporturilor
publice de mărfuri și persoane.
(2) Compania națională care administrează infrastructura
feroviară poate să închirieze bunuri proprietate privată
necesare organizării și desfășurării procesului de transport
feroviar, aferente instalațiilor de tracțiune electrică și de
electroalimentare închiriate filialelor sale.
(3) Condițiile de închiriere a instalațiilor de tracțiune
electrică și de electroalimentare ale infrastructurii feroviare
publice se aprobă prin hotărâre a Guvernului, la
propunerea Ministerului Transporturilor, Construcțiilor și
Turismului.“
4. După alineatul (7) al articolului 18 se introduce un
nou alineat, alineatul (8), cu următorul cuprins:
î(8) Pentru activitatea depusă, persoanele din
componența Consiliului de supraveghere prevăzut la
alin. (4) au dreptul la o indemnizație lunară stabilită prin
ordin al ministrului transporturilor, construcțiilor și turismului,
care nu poate depăși 20% din indemnizația lunară a
secretarului de stat.“
5. După articolul 21 se introduce un nou articol,
articolul 211, cu următorul cuprins:
îArt. 21 1 . — Costurile anuale de funcționare a
infrastructurii feroviare din România se stabilesc de către
compania națională care administrează infrastructura
feroviară pe baza traficului contractat cu operatorii feroviari,
a normativelor tehnice de întreținere și reparație a
infrastructurii feroviare și a proiectelor de reabilitare și/sau
de modernizare a infrastructurii. Compania națională care
administrează infrastructura feroviară va prezenta anual
Ministerului Transporturilor, Construcțiilor și Turismului în
vederea aprobării:
a) justificarea tuturor elementelor de cost din bugetul de
venituri și cheltuieli necesare pentru a asigura în condiții de

securitate funcționarea infrastructurii feroviare și desfășurarea
traficului feroviar contractat cu operatorii feroviari;
b) justificarea veniturilor prognozate din tarifarea
serviciilor oferite operatorilor feroviari prin tariful de utilizare
a infrastructurii și alte tarife specifice;
c) justificarea sumelor necesare a fi alocate de la
bugetul de stat în completarea veniturilor proprii pentru
acoperirea cheltuielilor pentru investiții, reparații, modernizări
și/sau dezvoltări ale infrastructurii feroviare.“
6. Articolul 25 se completează cu un nou alineat,
alineatul (2), cu următorul cuprins:
î(2) Prevederile alin. (1) nu se aplică pentru acele părți
ale infrastructurii feroviare neinteroperabile închiriate altor
persoane juridice, în condițiile prezentei ordonanțe de
urgență.“
7. Titlul capitolului VI va avea următorul cuprins:
îCAPITOLUL VI
Contractul de activitate și contractul de serviciu public“
8. Articolul 37 va avea următorul cuprins:
îArt. 37. — (1) Raporturile dintre compania națională
care administrează infrastructura feroviară, pe de o parte,
și instituțiile publice, pe de altă parte, se reglementează
prin contract de activitate, încheiat cu Ministerul
Transporturilor, Construcțiilor și Turismului în numele
statului.
(2) Contractul prevăzut la alin. (1) va cuprinde cel puțin
următoarele elemente:
a) indicatori de calitate privind funcționarea infrastructurii
feroviare;
b) obiective precise cu efect cuantificat în nivelul
veniturilor și cheltuielilor pentru creșterea eficienței
funcționării companiei care administrează infrastructura
feroviară;
c) principalele lucrări de reparații ale infrastructurii
feroviare necesare pentru menținerea stării tehnice la
parametrii tehnici proiectați și în concordanță cu
normativele privind uzura și intensitatea traficului;
d) principalele lucrări de reabilitare și modernizare ale
infrastructurii feroviare;
e) nivelurile maximale ale tarifului de utilizare a
infrastructurii feroviare;
f) lista completă a denumirii tarifelor ce pot fi percepute
de companie de la operatorii de transport, pentru activitățile
conexe activității de transport feroviar;
g) lista completă a trenurilor de călători care reprezintă
pachetul minim social care face obiectul contractelor de
servicii publice.“
9. Articolul 38 va avea următorul cuprins:
îArt. 38. — (1) Raporturile dintre societățile naționale
și/sau societățile comerciale care efectuează transport
feroviar public de călători, având statut de operatori de
transport feroviar, pe de o parte, și instituțiile publice, pe
de altă parte, se reglementează prin contracte de servicii
publice, încheiate cu Ministerul Transporturilor, Construcțiilor
și Turismului în numele statului.
(2) Contractul de servicii publice prevăzut la alin. (1)
poate să cuprindă în particular:
a) servicii de transport care să respecte normele
stabilite de continuitate, regularitate, capacitate și calitate;
b) servicii de transport complementare;
c) servicii de transport la prețuri și condiții determinate,
în special pentru anumite categorii de călători sau pentru
unele rute de transport;
d) adaptări de servicii la cerințele actuale.

MONITORUL OFICIAL AL ROMÂNIEI, PARTEA I, Nr. 658/25.VII.2005
(3) Contractul de servicii publice prevăzut la alin. (1) va
cuprinde, printre altele, următoarele prevederi:
a) principalii indicatori cantitativi și calitativi ai activității
de transport feroviar de călători, în special normele de
continuitate, regularitate, capacitate și calitate, ce urmează
a fi îndepliniți de către operatorul contractant;
b) lista completă a trenurilor exploatate de operatorul
contractant, din cadrul pachetului minim social prevăzut în
contractul de activitate menționat la art. 37 alin. (2) lit. g);
c) prețul prestațiilor ce fac obiectul contractului de
servicii publice, care se adaugă veniturilor tarifare obținute
de operatorul de transport feroviar, în urma aplicării tarifelor
stabilite cu avizul autorităților publice competente, astfel
încât să se prevadă o cotă de profit între 3% și 5%,
referitor la costurile reale de transport;
d) programul anual de reparații și achiziții de material
rulant, astfel încât să se asigure menținerea parcului activ
în condiții de siguranță și confort pentru traficul contractat;
e) stabilirea principalelor elemente de cheltuieli necesare
pentru asigurarea pachetului minim social contractat:
reparații material rulant, motorină, energie electrică,
salubrizare trenuri, salarii personal;
f) stabilirea nivelului de venituri prognozat pentru
pachetul minim social și politica tarifară: nivelul tarifelor de
transport pe fiecare tip de tren, cu data introducerii fiecărei
eventuale majorări de tarif;

3

g) obiective precise cu efect cuantificat în nivelul
veniturilor și cheltuielilor pentru creșterea eficienței
funcționării operatorului de transport feroviar de călători
care semnează contractul de servicii publice;
h) nivelul contribuției de la bugetul de stat ca plată a
serviciilor publice pentru acoperirea diferenței dintre nivelul
costurilor și cel al veniturilor realizate din tarifele aprobate;
i) regulile privind amendamentele și modificările la
contract, mai ales pentru a se ține seama de schimbările
imprevizibile;
j) durata de valabilitate a contractului;
k) sancțiunile în cazul nerespectării contractului.
(4) Operatorii de transport feroviar de călători care au
încheiat un contract de servicii publice primesc lunar
sumele corespunzătoare serviciilor realizate, conform
prevederilor din contractele de servicii publice, prin bugetul
Ministerului Transporturilor, Construcțiilor și Turismului, cu
condiția îndeplinirii obligațiilor fixate prin hotărârea
Guvernului care stabilește condițiile concrete de plată.
(5) Activele implicate în furnizarea serviciilor de transport
ce fac obiectul contractului de servicii publice prevăzut la
alin. (1) pot aparține operatorului de transport feroviar sau
pot fi puse la dispoziția sa.“
10. Articolul 39 va avea următorul cuprins:
îArt. 39. — Contractele prevăzute la art. 37 și 38 se
încheie pentru o durată de 4 ani, se aprobă de către Guvern
și se actualizează anual, după aprobarea bugetului de stat.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu

București, 14 iulie 2005.
Nr. 111.

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 194/2002
privind regimul străinilor în România
Având în vedere importanța îndeplinirii în termen a angajamentelor asumate de România pentru anul 2005 în
vederea integrării în Uniunea Europeană, respectiv a transpunerii în termenul asumat, în legislația românească, a
documentelor comunitare în domeniul migrației,
ținând seama de faptul că modificarea legislației privind regimul străinilor se regăsește ca obiectiv principal în
aplicarea Planului de acțiune Schengen, precum și a Planului de acțiuni prioritare pentru aderarea la Uniunea Europeană,
implementarea fără întârziere a acestora reprezentând una dintre sarcinile a căror neîndeplinire poate sta la baza activării
clauzei de amânare a aderării României la Uniunea Europeană,
având în vedere, totodată, necesitatea soluționării corespunzătoare a dificultăților întâmpinate în aplicarea legislației
în vigoare privind regimul străinilor,
ținând seama de faptul că toate aceste elemente vizează interesul public și constituie situații extraordinare a
căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța de urgență a Guvernului
nr. 194/2002 privind regimul străinilor în România,
republicată în Monitorul Oficial al României, Partea I,
nr. 201 din 8 martie 2004, cu modificările și completările
ulterioare, se modifică și se completează după cum
urmează:
1. La articolul 5, după alineatul (2) se introduc două noi
alineate, alineatele (3) și (4), cu următorul cuprins:
î(3) Guvernul României, prin instituțiile abilitate, transmite
Comisiei Europene și guvernelor celorlalte state membre în

timp util și nu mai târziu de momentul în care sunt făcute
publice, informații privind:
a) proiectele de acte normative care propun măsuri cu
privire la lucrătorii din state terțe și membrii lor de familie,
în ceea ce privește intrarea, șederea și angajarea în
muncă, precum și realizarea egalității de tratament în
condițiile de viață și de muncă, drepturile salariale și alte
drepturi economice, promovarea integrării în forța de muncă
autohtonă și în societate și returnarea voluntară în țara de
origine a unor astfel de persoane;

4

MONITORUL OFICIAL AL ROMÂNIEI, PARTEA I, Nr. 658/25.VII.2005

b) proiecte de acorduri cu privire la subiectele prevăzute
la lit. a), precum și proiectele de acorduri de cooperare pe
care intenționează să le negocieze sau să le renegocieze
cu state terțe, când aceste acorduri conțin prevederi
referitoare la subiectele menționate la lit. a);
c) proiecte de acorduri privind condițiile de ședere și
angajare în muncă a propriilor cetățeni care lucrează în
state terțe și a membrilor de familie ai acestora, pe care
intenționează să le negocieze sau să le renegocieze cu
statele respective.
(4) Guvernul României transmite Comisiei Europene și
guvernelor celorlalte state membre textele actelor normative
în vigoare, precum și textele acordurilor încheiate cu state
terțe, care reglementează subiectele menționate la alin. (3)
lit. a).“
2. La articolul 8 alineatul (2), litera c) va avea următorul
cuprins:
îc) au încălcat anterior, în mod nejustificat, scopul
declarat la obținerea vizei sau, după caz, la intrarea pe
teritoriul României ori au încercat să treacă frontiera
României cu documente false sau falsificate;“.
3. Alineatul (1) al articolului 12 va avea următorul
cuprins:
î(1) Străinul intrat legal pe teritoriul României are
obligația să anunțe despre aceasta organul de poliție
competent teritorial, în termen de 3 zile de la data intrării.
Fac excepție cetățenii statelor membre ale Uniunii
Europene și ale Spațiului Economic European.“
4. La articolul 13, litera a) a alineatului (1) se abrogă.
5. La articolul 13, după alineatul (1) se introduce un nou
alineat, alineatul (11), cu următorul cuprins:
î(11) Străinul care își schimbă domiciliul sau reședința
este obligat ca, în termen de 15 zile de la data mutării la
noua adresă, să se prezinte la formațiunea Autorității
pentru străini competentă teritorial, pentru luarea în
evidență și efectuarea mențiunilor corespunzătoare în
documentul de identitate.“
6. Alineatul (1) al articolului 14 va avea următorul
cuprins:
î(1) În cazul în care străinul nu mai este în posesia
documentului de trecere a frontierei de stat în baza căruia
a intrat în țară, acesta trebuie să prezinte la ieșirea din
România un nou document valabil de trecere a frontierei
de stat.“
7. Alineatul (11) al articolului 14 se abrogă.
8. La articolul 19, după alineatul (1) se introduce un nou
alineat, alineatul (11), cu următorul cuprins:
î(1 1) Străinii piloți de aeronave și ceilalți membri ai
echipajului, titulari ai unei licențe de zbor sau ai unui
certificat de echipaj, prevăzute la anexa nr. 9 la Convenția
privind aviația civilă internațională, semnată la Chicago la
7 decembrie 1944, sunt scutiți de obligativitatea de a avea
pașaport și de a avea viză numai în situațiile în care se
află în exercițiul funcțiunii și:
a) nu părăsesc aeroportul de escală;
b) nu părăsesc aeroportul de destinație;
c) nu părăsesc teritoriul orașului situat în apropierea
aeroportului;
d) nu părăsesc aeroportul decât pentru a merge la un
alt aeroport românesc.“
9. La articolul 24 alineatul (1), litera i) va avea următorul
cuprins:
îi) alte scopuri — străinilor detașați de către companiile
străine, lucrătorilor stagiari sau sezonieri, străinilor care
urmează tratament medical de lungă durată, străinilor a
căror prezență pe teritoriul României este necesară din
interese de securitate națională și celor care desfășoară
alte activități care nu contravin legilor române.“

10. Alineatul (1) al articolului 46 va avea următorul
cuprins:
î(1) Străinii titulari ai unui drept de ședere temporară
sau permanentă, precum și refugiații recunoscuți de către
statul român pot solicita reîntregirea familiei pentru:
a) soț/soție;
b) copiii minori, necăsătoriți, ai titularului dreptului de
ședere și ai soțului/soției, inclusiv copiii adoptați în comun
de către aceștia;
c) copiii minori, necăsătoriți, inclusiv cei adoptați, ai
titularului dreptului de ședere, în cazul în care sunt în
întreținerea efectivă a acestuia;
d) copiii minori, necăsătoriți, inclusiv cei adoptați, ai
soțului/soției titularului dreptului de ședere, în cazul în care
sunt în întreținerea efectivă a acestuia.“
11. La articolul 48 alineatul (1), litera a) va avea
următorul cuprins:
îa) celor detașați de către:
(i) o companie străină cu sediul pe teritoriul unui
stat membru al Organizației Mondiale a
Comerțului la o reprezentanță, sucursală ori filială
a sa, aflată pe teritoriul României, sau la o
societate comercială, persoană juridică română, al
cărei asociat/acționar este compania străină, cu
același obiect de activitate, dacă fac dovada că
nu sunt în raporturi de muncă cu o altă persoană
juridică română;
(ii) un angajator cu sediul în străinătate la o
persoană juridică din România, în baza unui
contract comercial de prestări de servicii încheiat
între cele două părți.“
12. La articolul 48, după litera b) se introduce o nouă
literă, litera b1), cu următorul cuprins:
îb1) celor desemnați ca administratori ai unei societăți
comerciale, cu îndeplinirea cumulativă a următoarelor
condiții:
(i) în baza unui contract de mandat;
(ii) la data solicitării să nu fie asociat sau acționar la
societatea comercială în cauză sau la o altă
persoană juridică română și să nu fi avut aceste
calități în ultimii 2 ani;
(iii) la societatea comercială în cauză să nu mai
existe un alt asociat străin care a obținut un
drept de ședere în acest scop.“
13. La articolul 49, litera d) va avea următorul cuprins:
îd) rudele de gradul I în linie ascendentă.“
14. La articolul 50 alineatul (2), litera c) va avea
următorul cuprins:
îc) posedă document de călătorie valabil, cu excepția
cazurilor în care documentul de călătorie a expirat după
intrarea în România și, din motive independente de voința
străinului, acesta nu a putut fi prelungit;“.
15. La articolul 50 alineatul (2), litera g) va avea
următorul cuprins:
îg) prezintă dovada asigurării sociale de sănătate.“
16. La articolul 51, după alineatul (4) se introduce un
nou alineat, alineatul (41), cu următorul cuprins:
î(41) Când prelungirea dreptului de ședere este solicitată
în baza căsătoriei și sunt necesare verificări suplimentare
conform art. 64, termenul de soluționare a cererii poate fi
prelungit până la maximum 90 de zile, caz în care dreptul
de ședere se prelungește de drept până la soluționarea
cererii.“
17. La articolul 58 alineatul (1), litera c) va avea
următorul cuprins:
îc) face dovada mijloacelor de întreținere, în cuantum
de cel puțin salariul minim net pe țară, pe perioada
valabilității permisului de ședere.“

MONITORUL OFICIAL AL ROMÂNIEI, PARTEA I, Nr. 658/25.VII.2005
18. Articolul 63 va avea următorul cuprins:
îARTICOLUL 63
Prelungirea ulterioară a dreptului de ședere temporară
pentru reîntregirea familiei

(1) Prelungirile ulterioare ale dreptului de ședere
temporară acordat pentru reîntregirea familiei pot fi
acordate dacă solicitantul:
a) prezintă documente traduse și legalizate din care să
rezulte existența căsătoriei sau a legăturii de rudenie;
b) prezintă declarația, în scris, a membrului de familie
care a solicitat reîntregirea familiei, din care să rezulte că
vor locui împreună;
c) face dovada spațiului de locuit corespunzător;
d) dovedește că străinul care a solicitat reîntregirea
familiei dispune de mijloace de întreținere peste cuantumul
prevăzut la eliberarea permisului de ședere, cel puțin la
nivelul salariului minim net pe țară, pentru fiecare membru
de familie.
(2) Prelungirea dreptului de ședere pentru străinii
membri de familie ai cetățenilor români poate fi acordată
astfel:
a) pentru străinii căsătoriți cu cetățeni români, dacă:
(i) prezintă certificatul de căsătorie în original și
copie, care trebuie să producă efecte juridice pe
teritoriul României;
(ii) fac dovada mijloacelor de întreținere la nivelul
salariului minim net pe țară;
b) pentru străinii care conviețuiesc cu cetățeni români,
dacă:
(i) prezintă certificatele de naștere ale copiilor,
cetățeni români, în original și în copie;
(ii) prezintă declarația cetățeanului român, în formă
autentică, din care să rezulte că aceștia
conviețuiesc;
(iii) fac dovada mijloacelor de întreținere la nivelul
salariului minim net pe țară;
c) pentru copiii minori necăsătoriți, inclusiv cei adoptați,
dacă:
(i) se prezintă documente traduse și legalizate din
care să rezulte existența legăturii de rudenie;
(ii) se face dovada mijloacelor de întreținere la
nivelul salariului minim net pe țară;
d) pentru rudele de gradul I în linie ascendentă, dacă:
(i) prezintă documente traduse și legalizate din care
să rezulte existența legăturii de rudenie;
(ii) fac dovada mijloacelor de întreținere la nivelul
salariului minim net pe țară.“
19. La articolul 68 alineatul (1), litera a) va avea
următorul cuprins:
îa) străinii detașați — cu prezentarea unui permis de
muncă eliberat în condițiile legii. Dreptul de ședere pentru
acest scop poate fi prelungit o singură dată pentru o
perioadă de până la un an, pentru prelungirile ulterioare
fiind aplicabile dispozițiile legale privind prelungirea dreptului
de ședere a străinilor angajați în muncă.“
20. La articolul 68 alineatul (1), după litera b) se
introduce o nouă literă, litera b1), cu următorul cuprins:
îb1) străinii desemnați ca administratori ai unei societăți
comerciale, în următoarele condiții:
(i) cu prezentarea contractului de mandat;
(ii) la data solicitării să nu fie asociat sau acționar la
societatea comercială în cauză sau la o altă
persoană juridică română și să nu fi avut aceste
calități în ultimii 2 ani;
(iii) la societatea comercială în cauză să nu mai
existe un alt străin care a obținut un drept de
ședere în acest scop.“
21. Alineatele (3) și (4) ale articolului 68 vor avea
următorul cuprins:
î(3) La solicitarea prelungirii dreptului de ședere
temporară, străinii prevăzuți la alin. (1) lit. a), b) și c)

5

trebuie să facă dovada mijloacelor de întreținere, cel puțin
la nivelul salariului mediu net pe economia națională, iar
cei prevăzuți la alin. (1) lit. b1), în cuantum de cel puțin
500 euro lunar proveniți din activitatea desfășurată conform
contractului de mandat.
(4) Străinii prevăzuți la alin. (1) lit. d) sunt exceptați de
la obligația prezentării dovezii mijloacelor de întreținere.“
22. Alineatul (1) al articolului 69 va avea următorul
cuprins:
î(1) Dreptul de ședere permanentă se acordă, la cerere,
în condițiile prezentei ordonanțe de urgență, pe perioadă
nedeterminată, străinului titular al unui drept de ședere
temporară sau refugiatului recunoscut de către statul
român, căruia i s-a aprobat stabilirea domiciliului în
România.“
23. Alineatul (3) al articolului 70 se abrogă.
24. La articolul 70, după alineatul (4) se introduc două
noi alineate, alineatele (41) și (42), cu următorul cuprins:
î(41) Străinilor care au dobândit statutul de refugiat în
condițiile legii li se poate aproba stabilirea domiciliului în
România fără îndeplinirea condiției prevăzute la alin. (1) lit. b).
(42) Străinilor care fac dovada că au efectuat investiții
de minimum 1.000.000 euro sau au creat peste 100 de
locuri de muncă cu normă întreagă li se poate aproba
stabilirea domiciliului fără îndeplinirea condiției prevăzute la
alin. (1) lit. a). Dovada investiției sau a locurilor de muncă
create va fi calculată în funcție de cota de participare la
beneficii și pierderi în societatea comercială.“
25. Articolul 71 va avea următorul cuprins:
îARTICOLUL 71
Condiții cu privire la solicitarea stabilirii domiciliului în România

(1) Pentru stabilirea domiciliului în România, solicitantul
trebuie să depună personal, la formațiunile teritoriale ale
Autorității pentru străini sau, după caz, la Oficiul Național
pentru Refugiați, o cerere-tip însoțită de următoarele
documente:
a) străinii titulari ai unui drept de ședere temporară:
(i) documentul de trecere a frontierei de stat, în
original și în copie legalizată;
(ii) copie legalizată a actelor de stare civilă;
(iii) acte doveditoare privind deținerea legală a
spațiului de locuit, în original și în copie legalizată;
(iv) acte doveditoare privind mijloacele de întreținere;
(v) certificat de cazier judiciar, eliberat de autoritățile
române;
(vi) dovada asigurării sociale de sănătate;
b) străinii care au statut de refugiați:
(i) documentul de trecere a frontierei de stat, în
original și copie;
(ii) copii legalizate ale actelor de stare civilă;
(iii) acte doveditoare privind deținerea sau folosirea
legală a spațiului de locuit, în original și în copie
legalizată;
(iv) certificat de cazier judiciar, eliberat de autoritățile
române;
(v) dovada asigurării sociale de sănătate.
(2) În cazul în care solicitanții care au statut de refugiat
nu dețin documentele prevăzute la alin. (1) lit. b) pct. (i) și
(ii), cererea va fi analizată în baza identității declarate.“
26. La articolul 86 alineatul (2), litera a) va avea
următorul cuprins:
îa) au trecut ilegal frontiera de stat a României;“.
27. La articolul 86 alineatul (2), după litera a) se
introduce o nouă literă, litera a1), cu următorul cuprins:
îa 1 ) nu au părăsit teritoriul României la expirarea
dreptului de ședere conferit prin viză sau în temeiul unor
convenții internaționale ori acte normative prin care se
desființează unilateral regimul de vize, iar perioada scursă
de la încetarea acestui drept este mai mare de 60 de zile;“.

6

MONITORUL OFICIAL AL ROMÂNIEI, PARTEA I, Nr. 658/25.VII.2005

28. La articolul 86 alineatul (2), după litera d) se
introduce o nouă literă, litera e), cu următorul cuprins:
îe) au fost condamnați pentru infracțiuni săvârșite cu
intenție, iar pedeapsa prevăzută de lege pentru acestea
este mai mare de 3 ani.“
29. La articolul 86, după alineatul (3) se introduce un
nou alineat, alineatul (31), cu următorul cuprins:
î(31) Procedurile aplicabile în cazul necooperării unor
reprezentanțe diplomatice în legătură cu eliberarea de
documente de călătorie pentru îndepărtarea străinilor de pe
teritoriul statului român se stabilesc prin ordin comun al
ministrului afacerilor externe și al ministrului administrației
și internelor.“
30. După articolul 88 1 se introduce un nou articol,
articolul 882, cu următorul cuprins:
îARTICOLUL 882
Organizarea unor zboruri comune cu statele membre
în vederea returnării străinilor

(1) Autoritatea pentru străini poate organiza sau
participa la acțiuni de returnare comună, pe calea aerului,
cu autorități competente din unul sau mai multe state
membre ale Uniunii Europene, a străinilor, cetățeni ai unor
state terțe, care fac obiectul unor decizii de returnare.
(2) Când Autoritatea pentru străini decide organizarea
unui zbor comun pentru returnarea cetățenilor din state
terțe, care poate beneficia și de participarea altor state
membre, informează autoritățile competente din statele
membre participante.
(3) În vederea unei bune desfășurări a zborului,
Autoritatea pentru străini adoptă măsuri privind
selecționarea transportatorului, potrivit dispozițiilor legale,
obținerea autorizațiilor necesare de la statele de tranzit și
de destinație, stabilirea în comun cu autoritățile competente
ale celorlalte state participante a numărului personalului de
escortă necesar, încheierea înțelegerilor financiare
necesare, precum și alte măsuri ce se impun.
(4) În cazul în care Autoritatea pentru străini decide să
ia parte la un zbor comun, informează autoritățile naționale
ale statului membru organizator despre intenția de a
participa, specificând numărul de persoane ce vor fi
returnate, și asigură un număr suficient de personal de
escortă. În cazul în care escorta este realizată numai de
către statul membru organizator, Autoritatea pentru străini
asigură prezența a cel puțin 2 reprezentanți la bord, care
sunt responsabili de predarea cetățenilor de care răspund
din statele terțe autorităților din statele de destinație.
(5) Autoritatea pentru străini asigură atât străinilor
returnați, cât și personalului de escortă propriu documente
de călătorie valabile, vize și alte documente necesare și,
prin intermediul Direcției generale afaceri consulare, solicită
asistența necesară din partea reprezentanțelor diplomatice
ale României.“
31. Alineatul (1) al articolului 93 va avea următorul
cuprins:
î(1) Luarea în custodie publică este o măsură de
restrângere a libertății de mișcare pe teritoriul statului
român dispusă de magistrat împotriva străinului care nu a
putut fi returnat în termenul prevăzut de prezenta ordonanță
de urgență, precum și împotriva străinului care a fost
declarat indezirabil sau cu privire la care instanța a dispus
expulzarea.“
32. La articolul 101, după alineatul (1) se introduce un
nou alineat, alineatul (11), cu următorul cuprins:
î(11) Măsura prevăzută la alin. (1) poate fi dispusă și
împotriva străinilor care au ieșit din România după data de
la care șederea lor a devenit ilegală, fără să facă obiectul
unei măsuri de îndepărtare de pe teritoriul țării.“
33. La articolul 102 alineatul (2), după litera c) se
introduce o nouă literă, litera c1), cu următorul cuprins:
îc1) nu necesită cheltuieli cu transportul internațional
pentru îndepărtarea de pe teritoriul României;“.

34. La articolul 106 alineatul (2), litera c) se abrogă.
35. După articolul 120 2 se introduce un nou articol,
articolul 1203, cu următorul cuprins:
îARTICOLUL 1203
Acordarea dreptului de ședere temporară pentru străinii victime
ale traficului de persoane, traficului de migranți
sau ale infracțiunii prevăzute la art. 1301

(1) Străinilor victime ale traficului de persoane, traficului
de migranți sau ale infracțiunii prevăzute la art. 1301 li se
poate acorda un permis de ședere temporară, chiar dacă
au intrat ilegal în România, la solicitarea procurorului sau
instanței de judecată, în următoarele condiții:
a) manifestă o intenție clară de a coopera cu autoritățile
române pentru a facilita identificarea și tragerea la
răspundere penală a participanților la săvârșirea
infracțiunilor ale căror victime sunt;
b) au încetat relațiile cu persoanele suspectate de
comiterea infracțiunilor ale căror victime sunt;
c) acordarea dreptului de ședere este oportună pentru
derularea investigațiilor judiciare;
d) șederea acestora în România nu prezintă pericol
pentru ordinea publică și securitatea națională.
(2) Dreptul de ședere poate fi acordat, pentru o
perioadă de 6 luni, cu posibilitatea prelungirii pe noi
perioade în aceleași condiții.
(3) Dreptul de ședere poate fi revocat în următoarele
situații:
a) nu mai sunt îndeplinite condițiile prevăzute la
alin. (1);
b) titularul dreptului de ședere, în mod intenționat, a
reînnoit contactele cu persoanele suspectate de comiterea
infracțiunilor prevăzute la alin. (1);
c) dacă se constată că străinul a indus în eroare
autoritățile competente cu privire la calitatea de victimă sau
cu privire la datele și informațiile furnizate;
d) când victima încetează să coopereze;
e) când autoritățile competente constată existența
vreunuia dintre cazurile prevăzute la art. 10 din Codul de
procedură penală.
(4) Permisul de ședere pentru persoanele prevăzute la
alin. (1) se eliberează în regim gratuit.“
36. La articolul 124, după punctul 3 se introduce un
nou punct, punctul 31, cu următorul cuprins:
î31. nerespectarea de către străin a obligației prevăzute
la art. 13 alin. (11);“.
37. La articolul 125, litera a) va avea următorul cuprins:
îa) cu amendă de la 100 lei (RON) la 500 lei (RON),
cele prevăzute la pct. 3, 31, 4, 6, 61, 8, 9, 10, 11 și 12;“.
38. La articolul 1301, după alineatul (3) se introduce
un nou alineat, alineatul (31), cu următorul cuprins:
î(31) Dacă fapta prevăzută la alin. (1) este săvârșită de
o persoană care face parte dintr-un grup organizat sau
care a produs ori a obținut pentru sine sau pentru altul
beneficii materiale importante, maximul special al pedepsei
se majorează cu 3 ani.“
39. După articolul 130 1 se introduce un nou articol,
articolul 1302, cu următorul cuprins:
îARTICOLUL 1302
Răspunderea persoanelor juridice

(1) Dacă fapta prevăzută la art. 1301 a fost comisă în
numele sau în interesul unei persoane juridice, de către
organele sau reprezentanții acesteia, se pedepsește cu
amendă de la 15.000 lei (RON) la 30.000 lei (RON).
(2) Cu aceeași pedeapsă se sancționează fapta
prevăzută la art. 1301, dacă a fost săvârșită în interesul
unei persoane juridice, ca urmare a neexercitării de către
persoanele prevăzute la alin. (1) a atribuțiilor de control, de
orice persoană aflată sub autoritatea acestora.

7

MONITORUL OFICIAL AL ROMÂNIEI, PARTEA I, Nr. 658/25.VII.2005
îARTICOLUL 1351

(3) Răspunderea persoanei juridice nu exclude

Prevederi aplicabile de la data aderării României
la Uniunea Europeană

răspunderea penală a persoanelor fizice participante la
săvârșirea infracțiunii prevăzute de art. 1301.“

Prevederile art. 5 alin. (3) și (4), art. 881, 882, 921,
120 1 și ale art. 120 2 intră în vigoare la data aderării
României la Uniunea Europeană.“

40. Articolul 1351 va avea următorul cuprins:

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
Ministrul integrării europene,
Ene Dinga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 14 iulie 2005.
Nr. 113.

GUVERNUL ROMÂNIEI

HOTĂRÂRE
privind numirea Comisiei pentru efectuarea cercetării prealabile în vederea declarării utilității
publice pentru lucrarea de interes național îLEA 400 kV Oradea—Békéscsaba. Montarea unei
bobine de compensare 100 MV Ar în stația 400 kV Oradea Sud. Echipamente de telecomunicații
și teletransmisii pentru LEA 400 kV Oradea—Békéscsaba“
În temeiul art. 108 din Constituția României, republicată, și al art. 9 din Legea nr. 33/1994 privind exproprierea
pentru cauză de utilitate publică,
Guvernul României adoptă prezenta hotărâre.
Articol unic. — Se numește Comisia pentru efectuarea
cercetării prealabile în vederea declarării utilității publice
pentru lucrarea de interes național îLEA 400 kV Oradea—
Békéscsaba. Montarea unei bobine de compensare

100 MV Ar în stația 400 kV Oradea Sud. Echipamente de
telecomunicații și teletransmisii pentru LEA 400 kV
Oradea—Békéscsaba“, în componența prevăzută în anexa
care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 14 iulie 2005.
Nr. 715.

ANEXĂ
COMISIA

pentru efectuarea cercetării prealabile în vederea declarării utilității publice pentru lucrarea de interes național
îLEA 400 kV Oradea—Békéscsaba. Montarea unei bobine de compensare 100 MV Ar în stația 400 kV Oradea Sud.
Echipamente de telecomunicații și teletransmisii pentru LEA 400 kV Oradea—Békéscsaba“
Președinte: Ioan Andreica
Membri:
Gheorghe Indre
Elena Camelia
Dobroteanu
Alexandru Kiss
Iosif Matula

— secretar de stat, Ministerul Transporturilor, Construcțiilor și Turismului
— director general, Direcția generală politică energetică, Ministerul Economiei și
Comerțului
— director, Direcția generală de programare bugetară și coordonarea
politicilor publice sectoriale, Ministerul Finanțelor Publice
— președintele Consiliului Județean Bihor
— președintele Consiliului Județean Arad

8

MONITORUL OFICIAL AL ROMÂNIEI, PARTEA I, Nr. 658/25.VII.2005
Adrian Popescu Sturz
Niculae Cosma
Minel Ghincea
Maria Boroș
Petru Filip
László Török
Lucian Popuș
Mircea Crainic
Aurel Bejan
Sorin Ioan Roman
Dan Alexandru Tiurbe
Gheorghe Huple
Gheorghe Burdan
Tiberiu Haasz
Mihai Ban
Ioan Jura
Dan Gabor

—
—
—
—
—
—
—
—
—
—
—
—
—
—
—
—
—

arhitect-șef al județului Bihor
arhitect-șef al județului Arad
șeful Oficiului de Cadastru și Publicitate Imobiliară al județului Bihor
director, Oficiul de Cadastru și Publicitate Imobiliară al județului Arad
primarul municipiului Oradea, județul Bihor
primarul municipiului Salonta, județul Bihor
primarul comunei Sânmartin, județul Bihor
primarul comunei Nojorid, județul Bihor
primarul comunei Gepiu, județul Bihor
primarul comunei Cefa, județul Bihor
primarul comunei Mădăraș, județul Bihor
primarul comunei Ciumeghiu, județul Bihor
primarul orașului Chișineu-Criș, județul Arad
primarul comunei Mișca, județul Arad
primarul comunei Sintea Mare, județul Arad
primarul comunei Socodor, județul Arad
primarul comunei Grăniceri, județul Arad
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor
din Fondul de rezervă bugetară la dispoziția Guvernului pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2005, din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 30.000 lei (RON), la
capitolul 59.01 îCultură, religie și acțiuni privind activitatea
sportivă și de tineret“, titlul 38 îTransferuri“, pentru
organizarea de către Oficiul Român pentru Drepturile de
Autor a Conferinței regionale privind încheierea unui tratat
destinat drepturilor de proprietate intelectuală ale
organismelor de radiodifuziune și televiziune, sub egida
Organizației Mondiale pentru Proprietate Intelectuală, în
perioada 18—20 iulie 2005, la București.

Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2005.
Art. 3. — Sumele neutilizate până la data de 15 august
2005 se vor restitui la Fondul de rezervă bugetară la
dispoziția Guvernului.
Art. 4. — Ministerul Culturii și Cultelor și organele
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 762.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 658/25.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044968]
ISSN 1453—4495

