PARTEA

Anul 173 (XVII) — Nr. 775

I

Joi, 25 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 345 din 28 iunie 2005 referitoare la excepția
de neconstituționalitate a dispozițiilor art. 5 pct. 2
din Ordonanța Guvernului nr. 102/2000 privind
statutul și regimul refugiaților în România ..............

1–4

ACTE ALE CONSILIULUI SUPERIOR AL
MAGISTRATURII
283.

DECIZII

— Hotărâre privind aprobarea Regulamentului de
organizare a concursului sau examenului pentru
numirea în funcții de conducere a judecătorilor și
procurorilor .................................................................

ALE

CURȚII

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 345
din 28 iunie 2005

referitoare la excepția de neconstituționalitate a dispozițiilor art. 5 pct. 2
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 pct. 2 din Ordonanța

Guvernului nr. 102/2000 privind statutul și regimul
refugiaților în România, excepție ridicată de Huang Juqin,
Yang Yaofen, Liu Miaoyan și He Wangfen în dosarele
nr. 12.110/2004, nr. 12.659/2004, nr. 12.920/2004 și
nr. 14.500/2004 ale Judecătoriei Sectorului 5 București.
Aceste cauze au fost înregistrate la Curtea Constituțională
sub nr. 301D/2005, 303D/2005, 304D/2005 și
nr. 305D/2005 și au fost conexate în cadrul dezbaterilor din
ședința publică din 14 iunie 2005, conform încheierii din
acea dată.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 775/25.VIII.2005

Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Textul de lege criticat reprezintă tocmai
expresia prevederilor art. 22 alin. (2) din Constituție, acesta
conținând, așadar, suficiente elemente de natură să pună
în clar persoanei căreia i se adresează condițiile în funcție
de care i se poate acorda una dintre formele de protecție
umanitară solicitată.
C U R T E A,

având în vedere actele și lucrările dosarului, reține
următoarele:
Prin încheierile din 1, 24 și 28 februarie 2005,
pronunțate în dosarele nr. 12.110/2004, nr. 12.659/2004 și
nr. 14.500/2004, respectiv prin Încheierea din 1 martie
2005, pronunțată în Dosarul nr. 12.920/2004, Judecătoria
Sectorului 5 București a sesizat Curtea Constituțională cu
excepția de neconstituționalitate a dispozițiilor art. 5 pct. 2
din Ordonanța Guvernului nr. 102/2000 privind statutul și
regimul refugiaților în România. Excepția a fost ridicată de
Huang Juqin, Yang Yaofen, He Wangfen și Liu Miaoyan în
cauze civile având ca obiect soluționarea unor plângeri
împotriva unor hotărâri ale Oficiului Național pentru
Refugiați de respingere a cererilor de acordare a statutului
de refugiat sau a protecției umanitare condiționate.
În motivarea excepției de neconstituționalitate, având
un conținut identic, se arată că dispozițiile îart. 5 alin. 1 și
ale art. 5 lit. b) din Ordonanța Guvernului nr. 102/2000,
modificate prin art. 2 din Ordonanța Guvernului
nr. 43/2004“, încalcă prevederile art. 20 alin. (2) și ale
art. 22 alin. (2) din Constituție, precum și pe cele ale
art. 3 din Convenția pentru apărarea drepturilor omului și a
libertăților fundamentale. Textul de lege criticat nu este
îsuficient de accesibil și precis încât să înlăture orice risc
de arbitrariu“ și nu îndeplinește astfel criteriul de calitate
consacrat atât în Convenția pentru apărarea drepturilor
omului și a libertăților fundamentale, cât și în jurisprudența
Curții Europene a Drepturilor Omului.
îLipsa de calitate“ a textului de lege atacat îpermite
arbitrariul, în sensul posibilității limitării condițiilor de
acordare a protecției umanitare condiționate numai la
situațiile în care riscul de tortură, pedepse sau tratamente
inumane sau degradante ar surveni dintr-o temere bine
întemeiată de persecuție, pentru unul sau mai multe din
cele cinci motive prevăzute în definiția Convenției de la
Geneva: rasa, religia, naționalitatea, opinii politice,
apartenența la un anumit grup social“. Arbitrariul privește,
totodată, și înatura pedepselor și tratamentelor ce pot fi
considerate ca inumane și degradante“, încălcându-se
astfel și jurisprudența în materie a Curții Europene a
Drepturilor Omului, potrivit căreia tratamentele inumane sunt
cele care îau fost aplicate cu premeditare și au cauzat,
dacă nu o suferință fizică, cel puțin o suferință psihică și
mentală intensă“, iar cele degradante sunt cele care îau
fost de așa natură încât să provoace victimei un sentiment
de teamă, de inferioritate și de umilință (cauza B. contra
Franței, hotărârea din 25 martie 1992)“. Se precizează că,
îcel mai adesea, Curtea Europeană a Drepturilor Omului
se abține a face aprecieri cu privire la dispozițiile legii
naționale“, însă în ceea ce privește calitatea legii interne,
această instanță exercită îun control de convenționalitate“
asupra respectivei legi, iar constatarea nerespectării acestui
criteriu din prisma încălcării caracterului absolut al protecției
instituite de art. 3 din Convenția pentru apărarea drepturilor
omului și a libertăților fundamentale îo determină să
declare ca neconvențională o lege represivă“.
În continuare, se susține în fapt că, întorcându-se în
țara de origine, autorii excepției ar risca să fie supuși la
pedepse și tratamente de natura celor prevăzute în

Regulamentul privind planificarea natalității, în vigoare în
China, cum ar fi aplicarea unor amenzi excesive sau
sterilizarea forțată, iar cel de-al doilea copil, născut în
România, ar fi lipsit de îcele mai elementare drepturi
social-politice“, întrucât nașterea și existența nu îi sunt
recunoscute de către statul chinez.
Judecătoria Sectorului 5 București apreciază că
excepția de neconstituționalitate este neîntemeiată,
deoarece îdispozițiile art. 5 alin. (1) și ale art. 5 lit. b) din
Ordonanța Guvernului nr. 102/2000, astfel cum a fost
modificată, sunt clare în stabilirea criteriilor pentru
acordarea protecției umanitare condiționate“. Textul face
vorbire de tortură, pedepse și tratamente inumane,
degradante, care urmează a se aprecia în mod concret, în
funcție de atingerile aduse persoanei petente, drepturilor și
libertăților acesteia.
În concluzie, se arată că textul de lege criticat
corespunde pe deplin reglementării cuprinse în art. 22
alin. (2) din Constituție.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul, în punctul său de vedere, apreciază că
excepția de neconstituționalitate a art. 5 lit. b) din
Ordonanța Guvernului nr. 102/2000 privind statutul și
regimul refugiaților în România, devenit, în urma republicării
acesteia, art. 5 pct. 2, este neîntemeiată.
Textul de lege atacat înu numai că nu încalcă art. 22
alin. (2) din Constituție, ci, dimpotrivă, în spiritul dispozițiilor
constituționale, garantează protecția oricărei persoane, fără
nici o discriminare, împotriva torturii, tratamentelor și
pedepselor inumane și degradante“. Dispozițiile art. 5
pct. 2 din ordonanța criticată îinstituie tocmai o măsură de
protecție suplimentară a străinilor care, neîndeplinind
condițiile pentru acordarea statutului de refugiat, solicită
protecție umanitară condiționată“, acordată îîn situația în
care există motive serioase să se creadă că, dacă ar fi
returnați în țara de origine, ar putea fi vătămați prin tortură,
tratamente sau pedepse inumane ori degradante“. Pentru
aceleași considerente, se apreciază că nu au fost încălcate
nici prevederile art. 3 din Convenția pentru apărarea
drepturilor omului și a libertăților fundamentale.
Totodată, se observă că susținerile autorilor excepției
vizează, în realitate, îlipsa de claritate“ a textului de lege
criticat, și nu constituționalitatea sa, astfel că, sub acest
aspect, excepția este inadmisibilă. Potrivit art. 2 alin. (3)
din Legea nr. 47/1992, Curtea Constituțională îse pronunță
numai asupra constituționalității actelor cu privire la care a
fost sesizată“, aplicarea și interpretarea unei legi constituind
în exclusivitate atribute ale instanțelor judecătorești, iar
controlul acestei interpretări realizându-se prin exercitarea
căilor de atac. În acest sens este invocată și jurisprudența
în materie a Curții Constituționale, de exemplu, Decizia
nr. 102/1994, Decizia nr. 64/1997 și Decizia nr. 183/1998.
Avocatul Poporului apreciază că dispozițiile art. 5
pct. 1 și 2 din Ordonanța Guvernului nr. 102/2000 privind
statutul și regimul refugiaților în România, republicată, sunt
constituționale. îProtecția umanitară condiționată se poate
acorda străinului care nu îndeplinește condițiile pentru
acordarea statutului de refugiat și cu privire la care există
motive serioase să se creadă că, dacă va fi returnat în
țara de origine, riscă să sufere o vătămare a drepturilor

MONITORUL OFICIAL AL ROMÂNIEI, PARTEA I, Nr. 775/25.VIII.2005
sale.“ Dispozițiile de lege criticate sunt în deplină
concordanță cu prevederile constituționale prin care se
definește dreptul la viață și la integritate fizică și psihică,
sens în care a statuat și Curtea Constituțională prin
Decizia nr. 151/2003.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului și dispozițiile de
lege criticate raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
potrivit încheierii de sesizare, dispozițiile îart. 5 alin. (1) și
ale art. 5 lit. b) din Ordonanța Guvernului nr. 102/2000
privind statutul și regimul refugiaților în România, publicată
în Monitorul Oficial al României, Partea I, nr. 436 din
3 septembrie 2000, aprobată prin Legea nr. 323/2001,
publicată în Monitorul Oficial al României, Partea I, nr. 342
din 27 iunie 2001, modificate prin art. 2 din Ordonanța
Guvernului nr. 43/2004“. Anterior sesizării Curții
Constituționale, Ordonanța Guvernului nr. 102/2000 a fost
republicată în Monitorul Oficial al României, Partea I,
nr. 1.136 din 1 decembrie 2004, astfel că, în urma
renumerotării textelor, obiectul excepției de neconstituționalitate îl reprezintă, în realitate, dispozițiile art. 5
pct. 2 din ordonanța menționată, acestea având următorul
cuprins:
— Art. 5: îProtecția umanitară condiționată se poate
acorda străinului care nu îndeplinește condițiile prevăzute la
art. 2 alin. (1) și cu privire la care există motive serioase să se
creadă că, dacă va fi returnat în țara de origine, riscă să sufere
o vătămare a drepturilor sale, constând în: (...);
2. tortură, tratamente sau pedepse inumane ori
degradante;“.
În motivarea excepției ridicate, autorul acesteia invocă
încălcarea art. 20 și a art. 22 alin. (2) din Constituție, care
prevăd următoarele:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 22 alin. (2): îNimeni nu poate fi supus torturii și nici
unui fel de pedeapsă sau de tratament inuman ori degradant.“
De asemenea, autorul excepției invocă și dispozițiile
art. 3 din Convenția pentru apărarea drepturilor omului și a
libertăților fundamentale, conform cărora îNimeni nu poate fi
supus torturii, nici pedepselor sau tratamentelor inumane ori
degradante“.
Examinând textul de lege criticat, raportat la dispozițiile
din Constituție invocate ca fiind încălcate, Curtea
Constituțională constată că excepția de neconstituționalitate
este neîntemeiată și urmează a fi respinsă, pentru
următoarele considerente:
Critica de neconstituționalitate vizează, în esență, lipsa
de îcalitate“ și îclaritate“ a dispozițiilor art. 5 pct. 2 din
Ordonanța Guvernului nr. 102/2000 privind statutul și
regimul refugiaților în România, în sensul că acestea nu

3

sunt îsuficient de accesibile și precise încât să înlăture
orice risc de arbitrariu“ asupra posibilității de limitare a
condițiilor de acordare a protecției umanitare numai la
situațiile în care riscul de tortură, pedepse sau tratamente
inumane ar surveni dintr-o temere bine întemeiată pe
persecuție, pentru unul sau mai multe dintre cele cinci
motive prevăzute de Convenția din 1951 privind statutul
refugiaților, respectiv rasa, religia, naționalitatea,
apartenența la un anumit grup social sau opiniile politice.
Pe de altă parte, riscul privește și posibilitatea aprecierii în
mod subiectiv a pedepselor și tratamentelor ca fiind
inumane sau degradante, ceea ce contravine art. 22
alin. (2) din Constituție, ale cărui prevederi nu permit nici
un fel de limitări, ele fiind incidente pentru toate cazurile
existenței riscului de tortură, pedepse sau tratamente
inumane ori degradante, indiferent de motive.
Curtea Constituțională reține că, potrivit dispozițiilor
art. 5 pct. 2 din Ordonanța Guvernului nr. 102/2000 privind
statutul și regimul refugiaților în România, protecția
umanitară condiționată se poate acorda străinului care nu
îndeplinește condițiile pentru acordarea statutului de refugiat
și cu privire la care există motive serioase să se creadă
că, dacă va fi returnat în țara de origine, riscă să sufere o
vătămare a drepturilor sale constând în tortură, tratamente
sau pedepse inumane ori degradante. Norma juridică
criticată nu încalcă sub nici un aspect prevederile art. 22
alin. (2) din Constituție, conform cărora îNimeni nu poate fi
supus torturii și nici unui fel de pedeapsă sau de tratament
inuman ori degradant“ sau pe cele ale art. 3 din Convenția
pentru apărarea drepturilor omului și a libertăților
fundamentale referitoare la interzicerea torturii, ci,
dimpotrivă, este chiar în sensul acestor principii
fundamentale de apărare a drepturilor și libertăților
fundamentale ale omului.
În plus, prin Decizia nr. 151 din 17 aprilie 2003,
publicată în Monitorul Oficial al României, Partea I, nr. 290
din 25 aprilie 2003, Curtea Constituțională a respins
excepția de neconstituționalitate a art. 5 din Ordonanța
Guvernului nr. 102/2000, reținând că nu sunt încălcate
prevederile art. 22 din Constituție. Curtea a reținut cu acest
prilej că îtextele de lege criticate, reglementând condițiile în
care se poate acorda protecția umanitară condiționată, sunt
în deplină concordanță cu aceste prevederi constituționale
prin care se consfințește dreptul la viață și la integritate
fizică și psihică“. De asemenea, prin Decizia nr. 281 din
7 iunie 2005, nepublicată, Curtea Constituțională a
constatat constituționalitatea art. 5 pct. 2 din Ordonanța
Guvernului nr. 102/2000 față de aceleași dispoziții din
Legea fundamentală și din Convenția pentru apărarea
drepturilor omului și a libertăților fundamentale, invocate ca
fiind încălcate și în prezenta cauză, astfel că, fără a
interveni elemente noi de natură să schimbe această
jurisprudență, considerentele și soluția reținute în decizia
indicată își mențin valabilitatea.
În ceea ce privește susținerile referitoare la lipsa de
claritate și precizie a textului de lege criticat, Curtea
Constituțională reține că autorii excepției nu indică o
jurisprudență a Curții Europene a Drepturilor Omului în
sensul practicii instanței amintite de a impune legislațiilor
naționale respectarea cerințelor de claritate și precizie a
normelor interne. Într-adevăr, Curtea Europeană a
Drepturilor Omului a statuat în jurisprudența sa că îindividul
trebuie să fie în măsură să prevadă consecințele ce pot
decurge dintr-un act determinat“, însă îasemenea
consecințe nu au nevoie să fie previzibile cu o certitudine
absolută. O atare certitudine (absolută), oricât de dorită ar
fi, este imposibil de realizat și, mai mult, poate da naștere
la o rigiditate excesivă a reglementării“ (cauza Rekvényi
împotriva Ungariei, 1999).

4

MONITORUL OFICIAL AL ROMÂNIEI, PARTEA I, Nr. 775/25.VIII.2005

În considerarea celor arătate mai sus, Curtea
Constituțională observă că textul de lege criticat oferă
suficiente repere și elemente pentru ca persoana căreia
acesta i se adresează să înțeleagă condițiile în funcție de
care i se poate acorda forma solicitată de protecție
umanitară. Determinarea circumstanțelor specifice fiecărei

situații în parte, a riscurilor la care ar fi expusă o persoană
în cazul returnării sale în țara de origine, precum și
aplicarea sau interpretarea textului de lege criticat sunt
aspecte ce excedează obiectului controlului de
constituționalitate, acestea fiind atribute ale organelor
competente în această materie sau instanței de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Huang Juqin, Yang Yaofen, Liu Miaoyan și He
Wangfen în dosarele nr. 12.110/2004, nr. 12.659/2004, nr. 12.920/2004 și nr. 14.500/2004 ale Judecătoriei Sectorului 5
București.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE CONSILIULUI SUPERIOR
AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
privind aprobarea Regulamentului de organizare a concursului
sau examenului pentru numirea în funcții de conducere
a judecătorilor și procurorilor
În temeiul dispozițiilor art. 133 alin. (5) și (7) din Constituția României,
republicată, și al art. 24 alin. (1) și art. 37 alin. (1) lit. d) din Legea
nr. 317/2004 privind Consiliul Superior al Magistraturii, cu modificările și
completările ulterioare,
având în vedere dispozițiile art. 48 alin. (6) și ale art. 481 alin. (6) din
Legea nr. 303/2004 privind statutul judecătorilor și procurorilor, cu
modificările și completările ulterioare, precum și ale art. IV alin. (2) din
titlul XVII îModificarea și completarea Legii nr. 303/2004 privind statutul
magistraților“ din Legea nr. 247/2005 privind reforma în domeniile proprietății
și justiției, precum și unele măsuri adiacente,
Plenul Consiliului Superior al Magistraturii

h o t ă r ă ș t e:

Art. 1. — Se aprobă Regulamentul de organizare a concursului sau
examenului pentru numirea în funcții de conducere a judecătorilor și
procurorilor, cuprins în anexa care face parte integrantă din prezenta
hotărâre.
Art. 2. — Prezenta hotărâre se publică în Monitorul Oficial al
României, Partea I.
Președintele Consiliului Superior al Magistraturii,
judecător dr. Dan Lupașcu
București, 10 august 2005.
Nr. 283.

MONITORUL OFICIAL AL ROMÂNIEI, PARTEA I, Nr. 775/25.VIII.2005

5
ANEXĂ

REGULAMENT
de organizare a concursului sau examenului pentru numirea în funcții de conducere a judecătorilor și procurorilor
CAPITOLUL I
Dispoziții generale
Art. 1. — Numirea judecătorilor și procurorilor în funcții
de conducere la curțile de apel, tribunale, tribunale
specializate și judecătorii, precum și la parchetele de pe
lângă acestea se face în conformitate cu dispozițiile Legii
nr. 303/2004 privind statutul judecătorilor și procurorilor, cu
modificările și completările ulterioare, și ale prezentului
regulament.
Art. 2. — (1) Evidența posturilor vacante de conducere
de la instanțele judecătorești este publică și disponibilă
permanent pe paginile de Internet ale Consiliului Superior
al Magistraturii, Institutului Național al Magistraturii și
Ministerului Justiției, precum și prin afișare la sediile
instanțelor judecătorești.
(2) Evidența posturilor vacante de conducere de la
parchete este publică și disponibilă permanent pe paginile
de Internet ale Parchetului de pe lângă Înalta Curte de
Casație și Justiție, Consiliului Superior al Magistraturii,
Institutului Național al Magistraturii și Ministerului Justiției,
precum și prin afișare la sediile parchetelor.
(3) Posturile de conducere prevăzute la alin. (1) și (2),
care urmează a se vacanta, se publică cu 90 de zile
înainte de data expirării mandatelor. În celelalte situații
publicarea posturilor vacante se face în termen de 3 zile
de la data vacantării.
Art. 3. — (1) Numirea în funcțiile de președinte și
vicepreședinte la curțile de apel, tribunale, tribunale
specializate și judecătorii se face numai prin concurs sau
examen organizat, ori de câte ori este necesar, de
Consiliul Superior al Magistraturii, prin Institutul Național al
Magistraturii.
(2) Numirea în funcțiile de procuror general al
parchetului de pe lângă curtea de apel, prim-procuror al
parchetului de pe lângă tribunal, prim-procuror al
parchetului de pe lângă tribunalul pentru minori și familie
sau prim-procuror al parchetului de pe lângă judecătorie,
precum și de adjuncți ai acestora se face numai prin
concurs sau examen organizat, ori de câte ori este
necesar, de Consiliul Superior al Magistraturii, prin Institutul
Național al Magistraturii.
Art. 4. — Concursul sau examenul constă în testare
psihologică, evaluarea capacității candidatului de a lua
decizii și de a-și asuma răspunderea, verificarea rezistenței
la stres, prezentarea unui proiect referitor la exercitarea
atribuțiilor specifice funcției de conducere pentru care
candidează, precum și o testare scrisă privind
managementul, comunicarea și resursele umane.
CAPITOLUL II
Condiții pentru înscrierea la concurs sau examen
Art. 5. — (1) Pot participa la concursul sau examenul
prevăzut la art. 3 alin. (1) judecătorii care au obținut
calificativul îfoarte bine“ la ultima evaluare, nu au fost
sancționați disciplinar în ultimii 3 ani și îndeplinesc condițiile
de vechime prevăzute de lege.
(2) Nu pot fi numiți în funcții de conducere judecătorii
care au făcut parte din serviciile de informații înainte de
anul 1990 sau au colaborat cu acestea ori judecătorii care
au un interes personal ce influențează sau ar putea

influența îndeplinirea cu obiectivitate și imparțialitate a
atribuțiilor prevăzute de lege.
(3) Judecătorii care participă la concurs sau examen
pentru o funcție de conducere sunt obligați să dea o
declarație pe propria răspundere din care să rezulte că nu
au făcut parte din serviciile de informații înainte de anul
1990 și nici nu au colaborat cu acestea, precum și o
declarație de interese care se actualizează anual sau în
termen de 15 zile de la apariția unei schimbări sau de la
data la care judecătorul a luat cunoștință despre aceasta.
(4) Pentru numirea în funcțiile de conducere este
necesară îndeplinirea condiției prevăzute la art. 48
alin. (12) din Legea nr. 303/2004, cu modificărille și
completările ulterioare.
(5) În cazul în care judecătorul atacă în instanță, în
condițiile legii, comunicarea Consiliului Național pentru
Studierea Arhivelor Securității, procedura de numire în
funcția de conducere se suspendă până la soluționarea
irevocabilă a cauzei. Pe această perioadă funcția de
conducere va fi ocupată prin delegare.
Art. 6. — (1) Pot participa la concursul sau examenul
prevăzut la art. 3 alin. (2) procurorii care au obținut
calificativul îfoarte bine“ la ultima evaluare, nu au fost
sancționați disciplinar în ultimii 3 ani și îndeplinesc condițiile
de vechime prevăzute de lege.
(2) Dispozițiile art. 5 alin. (2)—(5) se aplică în mod
corespunzător.
Art. 7. — Judecătorii și procurorii își depun
candidaturile, însoțite de documentele considerate relevante,
în termen de 20 de zile de la publicarea datei concursului
sau examenului, la Institutul Național al Magistraturii.
CAPITOLUL III
Organizarea și desfășurarea concursului sau examenului
pentru numirea judecătorilor în funcții de conducere
Art. 8. — (1) Comisia de organizare a concursului sau
examenului se numește de Consiliul Superior al
Magistraturii și este formată din personal de specialitate
juridică din cadrul Consiliului Superior al Magistraturii și al
Institutului Național al Magistraturii.
(2) Comisia de examinare este numită de Consiliul
Superior al Magistraturii, la propunerea Institutului Național
al Magistraturii, și este formată din 2 judecători de la Înalta
Curte de Casație și Justiție, 2 judecători de la curțile de
apel și 3 specialiști în management și organizare
instituțională. La constituirea comisiilor vor fi avuți în
vedere, în principal, judecătorii care au urmat cursuri de
management.
(3) Comisia de examinare este prezidată de un
judecător ales de membrii acesteia.
(4) Din comisia de examinare nu pot face parte membrii
Consiliului Superior al Magistraturii și persoanele din
conducerea Institutului Național al Magistraturii.
Art. 9. — (1) Comisia de organizare verifică îndeplinirea
condițiilor prevăzute de lege pentru înscrierea la concurs
sau examen.
(2) Cu 10 zile înainte de data desfășurării concursului
sau examenului, pe paginile de Internet ale Consiliului
Superior al Magistraturii, Institutului Național al Magistraturii,
Ministerului Justiției și la sediile instanțelor judecătorești se

6

MONITORUL OFICIAL AL ROMÂNIEI, PARTEA I, Nr. 775/25.VIII.2005

vor afișa listele cu candidații ale căror dosare au fost
admise.
(3) Candidații respinși în urma verificării pot formula
contestații, în termen de 24 de ore de la afișare, la secția
pentru judecători a Consiliului Superior al Magistraturii.
Contestațiile vor fi soluționate în termen de 3 zile. Soluția
adoptată se comunică în cadrul aceluiași termen.
(4) Soluția secției poate fi atacată la Plen în termen de
48 de ore de la comunicare. Plenul se pronunță prin
hotărâre în termen de 3 zile de la primirea contestației.
Hotărârea Plenului se afișează, în același termen, în
locurile prevăzute la alin. (2).
Art. 10. — (1) Examinarea candidaților se face prin
susținerea următoarelor probe:
a) testare psihologică, evaluarea capacității candidatului
de a lua decizii și de a-și asuma răspunderea și
verificarea rezistenței la stres;
b) prezentarea unui proiect referitor la exercitarea
atribuțiilor specifice funcției de conducere pentru care
candidează;
c) testare scrisă privind managementul, comunicarea și
resursele umane.
(2) Data, locul, tematica și bibliografia concursului sau
examenului se aprobă de Consiliul Superior al Magistraturii,
la propunerea Institutului Național al Magistraturii, și se
afișează pe paginile de Internet ale Consiliului Superior al
Magistraturii, Institutului Național al Magistraturii, Ministerului
Justiției și la sediile instanțelor judecătorești, cu cel puțin
30 de zile înainte de data desfășurării acestuia.
Art. 11. — (1) Testarea psihologică, evaluarea capacității
candidatului de a lua decizii și de a-și asuma răspunderea
și verificarea rezistenței la stres se realizează pe baza
unor teste specifice, propuse de specialiști ai Consiliului
Superior al Magistraturii și însușite de comisia de
examinare.
(2) Rezultatele testării psihologice, ale evaluării
capacității candidatului de a lua decizii și de a-și asuma
răspunderea și ale verificării rezistenței la stres pot fi
contestate în termen de 24 de ore de la afișare.
Contestația se soluționează de comisia de examinare, cu
concursul specialiștilor din cadrul Consiliului Superior al
Magistraturii.
(3) Rezultatele reevaluării sunt definitive.
(4) Rezultatele testării prevăzute la alin. (1) sunt
eliminatorii.
Art. 12. — (1) Proiectul referitor la exercitarea atribuțiilor
specifice funcției de conducere se depune la Institutul
Național al Magistraturii cu cel puțin 7 zile înainte de data
desfășurării concursului sau examenului.
(2) Candidații declarați admiși la testarea prevăzută la
art. 11 susțin proiectul, oral, în fața comisiei de examinare,
care va acorda candidatului o notă finală ce reprezintă
media notelor acordate de fiecare membru al comisiei.
Art. 13. — Testarea scrisă constă în verificarea
cunoștințelor privind managementul, comunicarea și
resursele umane.
Art. 14. — (1) Cu o zi înainte de testarea scrisă,
comisia de examinare va stabili un set de 3 variante de
subiecte.
(2) Subiectele vor fi puse în plicuri separate, sigilate,
care vor fi desfăcute în ziua concursului sau examenului,
după intrarea în sală a candidaților, în prezența acestora.
(3) Subiectele pentru lucrările scrise se stabilesc prin
tragere la sorți, se multiplică și se predau delegaților din
sălile de concurs sau examen, desemnați de comisia de
organizare.
(4) Responsabilul de sală comunică subiectele, ora când
începe și ora când se încheie proba.

(5) Pe toată durata desfășurării testării scrise, în sălile
de concurs sau examen au acces numai membrii comisiei
de examinare și delegații care supraveghează desfășurarea
concursului sau examenului.
Art. 15. — (1) Timpul destinat pentru elaborarea
lucrărilor scrise se stabilește de către comisia de
examinare și nu poate depăși 3 ore. La expirarea timpului
stabilit pentru testarea scrisă candidatul predă lucrarea, sub
semnătură, iar delegatul care a supravegheat desfășurarea
concursului sau examenului menționează în borderou
numărul de pagini al lucrării respective și aplică ștampila
Consiliului Superior al Magistraturii.
(2) Pentru fiecare sală de concurs sau examen se
întocmesc un borderou separat și un proces-verbal tipizat.
(3) Delegatul care a supravegheat desfășurarea
concursului sau examenului predă lucrările comisiei de
organizare, care le numerotează și le înscrie în borderoul
centralizator.
(4) Pe toată durata desfășurării testării scrise este
interzisă părăsirea sălii de concurs sau examen de către
candidați. Părăsirea temporară a sălii de concurs sau
examen se face numai în cazuri excepționale, cu însoțitor.
(5) Frauda dovedită atrage eliminarea din concurs sau
examen. În acest caz responsabilul de sală consemnează
în procesul-verbal faptele și măsurile luate, iar lucrarea se
anulează cu mențiunea îfraudă“. Procesul-verbal se
comunică președintelui comisiei de examinare și
candidatului respectiv.
Art. 16. — (1) Corectarea lucrărilor se face conform
baremului stabilit de comisia de examinare, barem care se
afișează la sfârșitul testării scrise.
(2) Fiecare lucrare va fi corectată de 3 membri ai
comisiei de examinare, dintre care 2 judecători și un
specialist în management și organizare instituțională.
Lucrarea scrisă se notează cu note de la 1 la 10 de către
fiecare dintre cei 3 membri ai comisiei care corectează
lucrarea.
(3) Nota lucrării scrise reprezintă media aritmetică a
notelor acordate de către fiecare dintre cei 3 membri ai
comisiei de examinare.
(4) Pe timpul corectării, colțul lucrării nu se desigilează.
Notele acordate se înscriu în borderou sub semnătura
celor care le-au acordat și apoi pe lucrare, de către
președintele comisiei de examinare, după care se introduc
în baza de date a comisiei de examinare. După efectuarea
acestor operațiuni se desface colțul sigilat al lucrării și se
corelează numărul lucrării cu numele candidatului.
(5) Rezultatul testării scrise se afișează pe pagina de
Internet a Institutului Național al Magistraturii și la sediul
acestuia.
Art. 17. — (1) Candidatul nemulțumit de nota obținută
la lucrarea scrisă poate solicita, în termen de 48 de ore
de la data afișării rezultatelor, recorectarea lucrării scrise.
Cererile de recorectare se depun la Institutul Național al
Magistraturii.
(2) Lucrările scrise se recorectează de către ceilalți
4 membri ai comisiei de examinare.
(3) În vederea recorectării, lucrările scrise se vor
resigila, fiind înscrise într-un borderou separat. Rezultatele
în urma recorectării se afișează la sediul Institutului
Național al Magistraturii, al Consiliului Superior al
Magistraturii și la sediile instanțelor judecătorești în cadrul
cărora își desfășoară activitatea candidații, precum și pe
paginile de Internet ale Consiliului Superior al Magistraturii
și Institutului Național al Magistraturii.

MONITORUL OFICIAL AL ROMÂNIEI, PARTEA I, Nr. 775/25.VIII.2005
Art. 18. — (1) Nota finală a concursului sau examenului
reprezintă media aritmetică dintre nota de la proiect și nota
de la proba scrisă.
(2) Pe baza notei finale se întocmește tabelul de
clasificare a candidaților, care se afișează la sediul
Consiliului Superior al Magistraturii, al Institutului Național
al Magistraturii și la sediile instanțelor judecătorești de la
care provin candidații, precum și pe paginile de Internet ale
Consiliului Superior al Magistraturii, Institutului Național al
Magistraturii și Ministerului Justiției.
(3) Funcția de conducere vacantă va fi ocupată de
candidatul care a obținut cea mai mare notă finală.
(4) În caz de medii egale, departajarea candidaților se
face în funcție de nota obținută la testarea scrisă, iar dacă
și acestea sunt egale, va fi avută în vedere vechimea cea
mai mare în funcția de judecător sau procuror.
(5) Pentru a ocupa funcția pentru care candidează,
judecătorul trebuie să obțină cel puțin media 7 (șapte), iar
notele, atât la proiect, cât și la testarea scrisă, să fie cel
puțin 5 (cinci).
Art. 19. — Consiliul Superior al Magistraturii validează
rezultatul concursului sau examenului pentru numirea în
funcții de conducere a judecătorilor.
CAPITOLUL IV
Organizarea și desfășurarea concursului sau examenului
pentru numirea în funcțiile de conducere a procurorilor
Art. 20. — (1) Comisia de organizare a concursului sau
examenului se numește de Consiliul Superior al
Magistraturii și este formată din personal de specialitate
juridică din cadrul Consiliului Superior al Magistraturii și al
Institutului Național al Magistraturii.
(2) Comisia de examinare este numită de Consiliul
Superior al Magistraturii, la propunerea Institutului Național
al Magistraturii, și este formată din 2 procurori de la
Parchetul de pe lângă Înalta Curte de Casație și Justiție,
2 procurori de la parchetele de pe lângă curțile de apel și
3 specialiști în management și organizare instituțională. La
constituirea comisiilor vor fi avuți în vedere, în principal,
procurorii care au urmat cursuri de management.
(3) Comisia de examinare este prezidată de un procuror
ales de membrii acesteia.
(4) Din comisia de examinare nu pot face parte membrii
Consiliului Superior al Magistraturii și persoanele din
conducerea Institutului Național al Magistraturii.
Art. 21. — (1) Comisia de organizare verifică
îndeplinirea condițiilor prevăzute de lege pentru înscrierea
la concurs sau examen.
(2) Cu 10 zile înainte de data desfășurării concursului
sau examenului, pe paginile de Internet ale Consiliului
Superior al Magistraturii, Institutului Național al Magistraturii,
Ministerului Justiției și la sediile parchetelor se vor afișa
listele cu candidații ale căror dosare au fost admise.
(3) Candidații respinși în urma verificării pot formula
contestații, în termen de 24 de ore de la afișare, la secția
pentru procurori a Consiliului Superior al Magistraturii.
Contestațiile vor fi soluționate în termen de 3 zile. Soluția
adoptată se comunică în cadrul aceluiași termen.
(4) Soluția secției poate fi atacată la Plen în termen de
48 de ore de la comunicare. Plenul se pronunță prin
hotărâre în termen de 3 zile de la primirea contestației.
Hotărârea Plenului se afișează în același termen, în
locurile prevăzute la alin. (2).
Art. 22. — (1) Examinarea candidaților se face prin
susținerea următoarelor probe:

7

a) testare psihologică, evaluarea capacității candidatului
de a lua decizii și de a-și asuma răspunderea și
verificarea rezistenței la stres;
b) prezentarea unui proiect referitor la exercitarea
atribuțiilor specifice funcției de conducere pentru care
candidează;
c) testare scrisă privind managementul, comunicarea și
resursele umane.
(2) Data, locul, tematica și bibliografia concursului sau
examenului se aprobă de Consiliul Superior al
Magistraturii, la propunerea Institutului Național al
Magistraturii, și se afișează pe paginile de Internet ale
Consiliului Superior al Magistraturii, Institutului Național al
Magistraturii, Ministerului Justiției și la sediile parchetelor,
cu cel puțin 30 de zile înainte de data desfășurării
acestuia.
Art. 23. — (1) Testarea psihologică, evaluarea
capacității candidatului de a lua decizii și de a-și asuma
răspunderea și verificarea rezistenței la stres se realizează
pe baza unor teste specifice, propuse de specialiști ai
Institutului Național al Magistraturii și însușite de comisia
de examinare.
(2) Rezultatele testării psihologice, ale evaluării
capacității candidatului de a lua decizii și de a-și asuma
răspunderea și ale verificării rezistenței la stres pot fi
contestate în termen de 24 de ore de la afișare.
Contestația se soluționează de comisia de examinare, cu
concursul specialiștilor din cadrul Consiliului Superior al
Magistraturii.
(3) Rezultatele reevaluării sunt definitive.
(4) Rezultatele testării prevăzute la alin. (1) sunt
eliminatorii.
Art. 24. — (1) Proiectul referitor la exercitarea atribuțiilor
specifice funcției de conducere se depune la Institutul
Național al Magistraturii cu cel puțin 7 zile înainte de data
desfășurării concursului sau examenului.
(2) Candidații declarați admiși la testarea prevăzută la
art. 23 susțin proiectul, oral, în fața comisiei de examinare,
care va acorda candidatului o notă finală ce reprezintă
media notelor acordate de fiecare membru al comisiei.
Art. 25. — Testarea scrisă constă în verificarea
cunoștințelor privind managementul, comunicarea și
resursele umane.
Art. 26. — (1) Cu o zi înainte de testarea scrisă,
comisia de examinare va stabili un set de 3 variante de
subiecte.
(2) Subiectele vor fi puse în plicuri separate, sigilate,
care vor fi desfăcute în ziua concursului sau examenului,
după intrarea în sală a candidaților, în prezența acestora.
(3) Subiectele pentru lucrările scrise se stabilesc prin
tragere la sorți, se multiplică și se predau delegaților din
sălile de concurs sau examen, desemnați de comisia de
organizare.
(4) Responsabilul de sală comunică subiectele, ora când
începe și ora când se încheie proba.
(5) Pe toată durata desfășurării testării scrise, în sălile
de concurs sau examen au acces numai membrii comisiei
de examinare și delegații care supraveghează desfășurarea
concursului sau examenului.
Art. 27. — (1) Timpul destinat pentru elaborarea
lucrărilor scrise se stabilește de către comisia de
examinare și nu poate depăși 3 ore. La expirarea timpului
stabilit pentru testarea scrisă, candidatul predă lucrarea,
sub semnătură, iar delegatul care a supravegheat
desfășurarea concursului sau examenului menționează în
borderou numărul de pagini al lucrării respective și aplică
ștampila Consiliului Superior al Magistraturii.

8

MONITORUL OFICIAL AL ROMÂNIEI, PARTEA I, Nr. 775/25.VIII.2005

(2) Pentru fiecare sală de concurs sau examen se
întocmesc un borderou separat și un proces-verbal tipizat.
(3) Delegatul care a supravegheat desfășurarea
concursului sau examenului predă lucrările comisiei de
organizare, care le numerotează și le înscrie în borderoul
centralizator.
(4) Pe toată durata desfășurării testării scrise este
interzisă părăsirea sălii de concurs sau examen de către
candidați. Părăsirea temporară a sălii de concurs sau
examen se face numai în cazuri excepționale, cu însoțitor.
(5) Frauda dovedită atrage eliminarea din concurs sau
examen. În acest caz responsabilul de sală consemnează
în procesul-verbal faptele și măsurile luate, iar lucrarea se
anulează cu mențiunea îfraudă“. Procesul-verbal se
comunică președintelui comisiei de examinare și
candidatului respectiv.
Art. 28. — (1) Corectarea lucrărilor se face conform
baremului stabilit de comisia de examinare, barem care se
afișează la sfârșitul testării scrise.
(2) Fiecare lucrare va fi corectată de 3 membri ai
comisiei de examinare, dintre care 2 procurori și un
specialist în management și organizare instituțională.
Lucrarea scrisă se notează cu note de la 1 la 10 de către
fiecare dintre cei 3 membri ai comisiei care corectează
lucrarea.
(3) Nota lucrării scrise reprezintă media aritmetică a
notelor acordate de către fiecare dintre cei 3 membri ai
comisiei de examinare.
(4) Pe timpul corectării, colțul lucrării nu se desigilează.
Notele acordate se înscriu în borderou sub semnătura
celor care le-au acordat și apoi pe lucrare, de către
președintele comisiei de examinare, după care se introduc
în baza de date a comisiei de examinare. După efectuarea
acestor operațiuni se desface colțul sigilat al lucrării și se
corelează numărul lucrării cu numele candidatului.
(5) Rezultatul testării scrise se afișează pe pagina de
Internet a Institutului Național al Magistraturii și la sediul
acestuia.
Art. 29. — (1) Candidatul nemulțumit de nota obținută
la lucrarea scrisă poate solicita, în termen de 48 de ore
de la data afișării rezultatelor, recorectarea lucrării scrise.
Cererile de recorectare se depun la Institutul Național al
Magistraturii.
(2) Lucrările scrise se recorectează de către ceilalți
4 membri ai comisiei de examinare.

(3) În vederea recorectării, lucrările scrise se vor
resigila, fiind înscrise într-un borderou separat. Rezultatele
în urma recorectării se afișează la sediul Institutului
Național al Magistraturii, al Consiliului Superior al
Magistraturii și la sediile parchetelor în cadrul cărora își
desfășoară activitatea candidații, precum și pe paginile de
Internet ale Consiliului Superior al Magistraturii și
Institutului Național al Magistraturii.
Art. 30. — (1) Nota finală a concursului sau examenului
reprezintă media aritmetică dintre nota de la proiect și nota
de la proba scrisă.
(2) Pe baza notei finale se întocmește tabelul de
clasificare a candidaților, care se afișează la sediul
Consiliului Superior al Magistraturii, al Institutului Național
al Magistraturii și la sediile parchetelor de la care provin
candidații, precum și pe paginile de Internet ale Consiliului
Superior al Magistraturii, Institutului Național al Magistraturii
și Ministerului Justiției.
(3) Funcția de conducere vacantă va fi ocupată de
candidatul care a obținut cea mai mare notă finală.
(4) În caz de medii egale, departajarea candidaților se
face în funcție de nota obținută la testarea scrisă, iar dacă
și acestea sunt egale, va fi avută în vedere vechimea cea
mai mare în funcția de judecător sau procuror.
(5) Pentru a ocupa funcția pentru care candidează,
procurorul trebuie să obțină cel puțin media 7 (șapte), iar
notele, atât la proiect, cât și la lucrarea scrisă, să fie cel
puțin 5 (cinci).
Art. 31. — Consiliul Superior al Magistraturii validează
rezultatul concursului sau examenului pentru numirea în
funcții de conducere a procurorilor.
CAPITOLUL V
Dispoziții finale
Art. 32. — Numirea judecătorilor și procurorilor care au
obținut rezultatul cel mai bun la concurs sau, după caz, au
fost declarați admiși la examen în funcțiile pentru care au
candidat se face pe o perioadă de 3 ani, cu posibilitatea
reînvestirii, o singură dată, în condițiile prevăzute de lege
și de prezentul regulament.
Art. 33. — Dispozițiile prezentului regulament se aplică
în mod corespunzător în cazul organizării concursului sau
examenului pentru numirea în funcții de conducere a
judecătorilor militari și procurorilor militari.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 775/25.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047600]
ISSN 1453—4495

