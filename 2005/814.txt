Anul 173 (XVII) — Nr. 814

PARTEA

I

LEGI, DECRETE, HOTĂRÂRI ȘI ALTE ACTE

Joi, 8 septembrie 2005

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
984. — Hotărâre privind stabilirea și sancționarea
contravențiilor la normele sanitare veterinare și
pentru siguranța alimentelor ...................................
1.013.

— Hotărâre privind transmiterea unui teren din
domeniul public al statului și din administrarea
Ministerului Administrației și Internelor în domeniul
public al municipiului Dorohoi și în administrarea
Consiliului Local al Municipiului Dorohoi, județul
Botoșani ....................................................................

cuvenite titularilor de drepturi de autor pentru
radiodifuzarea operelor cinematografice —
audiovizuale ..............................................................
2–9

10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
628. — Ordin al ministrului muncii, solidarității sociale
și familiei privind aprobarea Listei standardelor
române care adoptă standarde europene
armonizate referitoare la explozivi de uz civil ......
ACTE ALE OFICIULUI ROMÂN
PENTRU DREPTURILE DE AUTOR
183. — Decizie privind desemnarea organismului de
gestiune colectivă Societatea pentru Drepturi de
Autor în Cinematografie și Audiovizual —
Societatea Autorilor Români din Audiovizual
(DACIN—SARA) drept colector al remunerațiilor

Pagina

10–13

13–14

184.

— Decizie privind desemnarea organismului de
gestiune colectivă Uniunea Compozitorilor și
Muzicologilor din România — Asociația pentru
Drepturi de Autor (UCMR—ADA) drept colector al
remunerațiilor cuvenite titularilor de drepturi pentru
radiodifuzarea operelor muzicale ............................

14

185.

— Decizie privind desemnarea organismelor de
gestiune colectivă Centrul Român pentru
Administrarea Drepturilor Artiștilor Interpreți
(CREDIDAM) drept colector al remunerațiilor
cuvenite artiștilor interpreți sau executanți pentru
radiodifuzarea fonogramelor publicate în scop
comercial sau a reproducerilor acestora și
Uniunea Producătorilor de Fonograme din
România (UPFR) drept colector al remunerațiilor
cuvenite producătorilor de fonograme pentru
radiodifuzarea fonogramelor publicate în scop
comercial sau a reproducerilor acestora ...............

14–15

´
Rectificări ...............................................................................

15

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 814/8.IX.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea și sancționarea contravențiilor la normele sanitare veterinare
și pentru siguranța alimentelor
În temeiul art. 108 din Constituția României, republicată, și al art. 51 din Ordonanța Guvernului nr. 42/2004
privind organizarea activității sanitar-veterinare și pentru siguranța alimentelor, aprobată cu modificări și completări prin
Legea nr. 215/2004, cu modificările și completările ulterioare,
Guvernul României adoptă prezenta hotărâre.
Art. 1. — În sensul prevederilor prezentei hotărâri,
expresiile și termenii de mai jos se definesc astfel:
a) autoritatea sanitară veterinară și pentru siguranța
alimentelor — autoritatea centrală sanitară veterinară și
pentru siguranța alimentelor, care are atribuții în domeniile
de competență ale serviciilor sanitare veterinare, sau orice
altă autoritate din domeniul sanitar veterinar căreia i s-au
delegat aceste puteri și competențe;
b) autoritatea sanitară veterinară și pentru siguranța
alimentelor centrală — serviciul sanitar veterinar și pentru
siguranța alimentelor central al României, care are
responsabilitatea elaborării și implementării strategiilor
guvernamentale în domeniul sanitar veterinar și al
siguranței alimentelor, a definirii competențelor și atribuțiilor
serviciilor sanitare veterinare și pentru siguranța alimentelor,
a stabilirii, gestionării, realizării și controlului activităților
sanitare veterinare și pentru siguranța alimentelor publice;
c) autoritatea sanitară veterinară și pentru siguranța
alimentelor județeană — serviciile publice sanitare veterinare
și pentru siguranța alimentelor descentralizate, subordonate
tehnic și administrativ autorității sanitare veterinare și pentru
siguranța alimentelor centrale, având autoritatea și
responsabilitatea aplicării strategiilor guvernamentale în
domeniul sanitar veterinar și pentru siguranța alimentelor pe
teritoriul județului respectiv, a gestionării, realizării și
controlului activităților sanitare veterinare și pentru siguranța
alimentelor publice la acest nivel, precum și alte
competențe delegate de autoritatea sanitară veterinară și
pentru siguranța alimentelor centrală; este reprezentată de
direcția sanitară veterinară și pentru siguranța alimentelor
județeană, respectiv a municipiului București;
d) autoritatea sanitară veterinară și pentru siguranța
alimentelor locală — autoritatea sanitară veterinară de la
nivelul circumscripțiilor sanitare veterinare și pentru
siguranța alimentelor teritoriale, subordonată tehnic și
administrativ autorității sanitare veterinare și pentru
siguranța alimentelor județene, respectiv a municipiului
București, care are responsabilitatea realizării, gestionării și
notificării activităților sanitare veterinare și pentru siguranța
alimentelor publice; este reprezentată în activitățile sanitare
veterinare publice de medicul veterinar oficial din cadrul
circumscripțiilor sanitare veterinare și pentru siguranța
alimentelor teritoriale;
e) medic veterinar oficial — medicul veterinar angajat și
retribuit de stat din cadrul Autorității Naționale Sanitare
Veterinare și pentru Siguranța Alimentelor, al institutelor
centrale, direcțiilor sanitare veterinare și pentru siguranța
alimentelor județene, respectiv a municipiului București, și
al circumscripțiilor sanitare veterinare și pentru siguranța

alimentelor teritoriale, în conformitate cu prevederile
Ordonanței Guvernului nr. 42/2004 privind organizarea
activității sanitar-veterinare și pentru siguranța alimentelor,
aprobată cu modificări și completări prin Legea
nr. 215/2004, cu modificările și completările ulterioare;
f) medic veterinar de liberă practică — medicul veterinar
care efectuează activități veterinare de liberă practică, în
condițiile legii;
g) medic veterinar de liberă practică împuternicit —
medicul veterinar de liberă practică împuternicit de
autoritatea sanitară veterinară și pentru siguranța
alimentelor județeană, respectiv a municipiului București, pe
bază de contract, să efectueze unele activități sanitare
veterinare publice, în condițiile legii;
h) animal — mamifere, păsări domestice și sălbatice,
pești, albine, viermi de mătase, batracieni, moluște,
gasteropode, crustacee și tunicate;
i) produse de origine animală — produsele ce se obțin
de la animale, destinate consumului uman și hranei
animalelor sau folosite în scopuri industriale, farmaceutice
și agricole;
j) aliment sau produs alimentar — orice produs sau
substanță, indiferent dacă este procesată integral, parțial ori
neprocesată, destinată consumului uman ori preconizată a
fi destinată consumului uman;
k) produse de uz veterinar — medicamentele,
biopreparatele, kiturile de diagnostic, biostimulatorii, aditivii
furajeri, mediile de cultură pentru bacterii, insecticidele,
raticidele, dezinfectantele, produsele cosmetice de uz
veterinar și alte asemenea produse;
l) punerea sub sechestru veterinar — procedura ce
constituie o atribuție a autorităților sanitare veterinare și
pentru siguranța alimentelor și care constă în interzicerea
punerii pe piață, comercializării și mișcării unor animale vii,
unor produse germinative de origine animală, precum și a
altor produse alimentare atât de origine animală, cât și
nonanimală, supuse supravegherii și controlului sanitar
veterinar și pentru siguranța alimentelor, precum și în
cazarea sau depozitarea acestora în spațiile desemnate de
autoritatea sanitară veterinară și pentru siguranța
alimentelor, în vederea stabilirii destinației finale sau
distrugerii ori procesării adecvate a acestora;
m) confiscare — scoaterea din consumul uman, punerea
sub restricții sanitare veterinare și pentru siguranța
alimentelor și dirijarea pentru prelucrare tehnică sau, după
caz, pentru distrugere a produselor și subproduselor supuse
supravegherii și controlului sanitar veterinar și pentru
siguranța alimentelor, care la controlul specific sanitar

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005
veterinar și pentru siguranța alimentelor sunt declarate
necorespunzătoare pentru consumul uman;
n) distrugere — neutralizarea deșeurilor de origine
animală și nonanimală prin incinerare, coincinerare sau
îngropare;
o) ucidere — orice proces care cauzează moartea
animalului în conformitate cu legislația în vigoare privind
protecția animalelor în timpul sacrificării sau uciderii;
p) tăiere — provocarea morții unui animal prin
sângerare, pentru a obține produse destinate consumului
uman.
Art. 2. — Următoarele fapte constituie contravenții la
normele sanitare veterinare referitoare la măsurile generale
și speciale de menținere a indemnității teritoriului față de
bolile transmisibile la animale, de apărare a sănătății
animalelor și de prevenire a transmiterii de boli de la
animale la om și se sancționează după cum urmează:
a) cu amendă de la 1.000 lei la 1.500 lei (RON):
1. introducerea fără documente sanitare veterinare a
altor animale în efectivele existente, exploatații de animale
sau gospodării ale populației ori în turmele constituite pe
pășuni, precum și neanunțarea consiliilor locale în termen
legal în vederea înscrierii în registrele agricole a oricăror
schimbări în efectivele de animale și a produșilor obținuți
de la acestea;
2. absența sau păstrarea necorespunzătoare a
Registrului de exploatație;
3. nepredarea mărcilor de identificare auriculară/
crotaliilor și/sau a pașapoartelor în cazul bovinelor, de la
animalele sacrificate sau moarte;
4. neanunțarea imediată a medicului veterinar despre
suspiciunea sau apariția unei boli transmisibile la animale,
precum și înstrăinarea sau neizolarea animalelor bolnave
ori suspecte de boală;
5. neamenajarea și neîntreținerea, conform normelor
sanitare veterinare, a locurilor de adunare și staționare
temporară a animalelor în târguri, centre de colectare,
expoziții, baze pentru achiziții și export de animale, stații
de îmbarcare-debarcare și în alte spații sau locuri
amenajate în aceste scopuri;
6. colectarea și folosirea în hrana animalelor a resturilor
menajere sau a deșeurilor și subproduselor de origine
animală, indiferent de proveniența lor, cu încălcarea
normelor sanitare veterinare și pentru siguranța alimentelor;
7. neînregistrarea animalelor în Registrul agricol al
primăriilor de către persoanele desemnate, în termenele
legale stabilite, sau nepunerea la dispoziția autorității
sanitare veterinare și pentru siguranța alimentelor, la
cererea acesteia, a datelor privind mișcarea efectivelor de
animale pe specii;
8. nerespectarea cerințelor veterinare specifice prevăzute
de normele sanitare veterinare în vigoare privind circulația
internă, importul, exportul, tranzitul și comerțul cu deșeuri
sau subproduse de origine animală care nu sunt destinate
consumului uman;
b) cu amendă de la 1.000 lei la 2.000 lei (RON):
1. nerespectarea măsurilor de profilaxie generală privind
accesul în incinte, împrejmuirea, amenajarea, întreținerea și
funcționarea dezinfectorului rutier, vestiarului sau filtrului
sanitar veterinar din exploatațiile de animale, locurile de
aglomerare a animalelor, din unitățile care produc,
prelucrează, depozitează sau valorifică produse alimentare
și produse destinate nutriției animale, precum și în unitățile
care produc medicamente și alte produse de uz veterinar,

3

unitățile de colectare, neutralizare sau de procesare a
deșeurilor de origine animală;
2. nerespectarea prevederilor legale privind înregistrarea
și păstrarea evidențelor referitoare la animalele tratate,
produsele medicinale administrate, durata tratamentului și
perioada de așteptare, precum și nerespectarea perioadei
de așteptare pentru animalele tratate și produsele obținute
de la acestea;
3. neexecutarea acțiunilor de dezinfecție, dezinsecție și
deratizare necesare, precum și efectuarea acestora în mod
necorespunzător sau utilizarea de produse interzise ori
neautorizate de autoritățile competente;
4. nerespectarea normelor și măsurilor sanitare
veterinare stabilite pentru pășunatul și adăpatul animalelor
în scopul prevenirii sau combaterii bolilor infectocontagioase
și parazitare;
5. neasigurarea echipamentului special de protecție
pentru personalul din exploatațiile de animale sau din
unitățile aflate sub restricții sanitare veterinare, precum
și neasigurarea mijloacelor de decontaminare a
echipamentului;
6. nerespectarea normelor și măsurilor sanitare
veterinare privind scoaterea din gospodării a animalelor
bolnave de boli transmisibile la animale și de la animale la
om și pășunarea acestora în același loc cu animale
sănătoase;
7. nedeclararea de către deținătorii de animale a
obținerii, prin fătare, cumpărare, donație sau în alte moduri,
a animalelor, precum și înstrăinarea acestora fără
documentele prevăzute de legislația sanitară veterinară și
pentru siguranța alimentelor;
c) cu amendă de la 2.000 lei la 3.000 lei (RON):
1. neanunțarea consiliilor locale, comunale, orășenești
sau municipale înaintea executării tratamentelor chimice
pentru combaterea dăunătorilor vegetali la culturile agricole,
pomicole, silvice, de către unitățile și persoanele fizice care
execută tratamente fitosanitare;
2. neasigurarea colectării, inactivării, distrugerii și
îndepărtării deșeurilor de fabricație, reziduurilor, soluțiilor,
pulberilor toxice și a apelor reziduale, conform dispozițiilor
în vigoare, și/sau neaplicarea măsurilor de protecție pentru
prevenirea intoxicațiilor la animale;
3. nerespectarea măsurilor stabilite de autoritățile
sanitare veterinare și pentru siguranța alimentelor
competente privind destinația, industrializarea sau
distrugerea deșeurilor de origine animală;
4. nerespectarea restricțiilor sanitare veterinare în zonele
de protecție antiepizootică sau neaplicarea și nerespectarea
măsurilor de profilaxie generală și specifică dispuse de
autoritățile sanitare veterinare și pentru siguranța
alimentelor competente, în exploatațiile de animale și în
unitățile de procesare;
5. neefectuarea sau nerespectarea perioadei de
carantină profilactică și neasigurarea condițiilor de izolare și
de supraveghere sanitară veterinară a animalelor provenite
din import și a celor destinate exportului;
6. introducerea de animale noi în loturile constituite în
incinta fermelor de carantină sau a centrelor de colectare a
animalelor;
7. neaplicarea și neexecutarea de către proprietarii sau
deținătorii de animale a măsurilor de asanare a unor
focare de boli transmisibile, stabilite prin programe tehnice
speciale de către autoritatea sanitară veterinară și pentru
siguranța alimentelor competentă;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 814/8.IX.2005

8. neamenajarea sau nerespectarea cerințelor de
întreținere și folosire a cimitirelor pentru animale de
companie, a crematoriilor sau a altor mijloace pentru
distrugerea cadavrelor de animale, produselor confiscate și
a deșeurilor de origine animală, precum și utilizarea de
vehicule necorespunzătoare sau neautorizate de autoritatea
sanitară veterinară și pentru siguranța alimentelor
competentă, pentru transportul acestora;
9. încălcarea normelor sanitare veterinare privind
condițiile de distrugere sau de neutralizare prin procesare
și de valorificare sub formă de făinuri proteice a cadavrelor
de animale, produselor confiscate, deșeurilor de abator sau
a altor deșeuri animale, precum și comercializarea sau
folosirea acestora în furajare cu încălcarea legislației în
vigoare;
10. construcția și reamenajarea obiectivelor zootehnice,
de industrie alimentară, de produse farmaceutice veterinare,
furaje și alte produse de uz veterinar, schimbarea
destinației sau efectuarea oricăror extinderi ale acestora
fără a fi autorizate sanitar veterinar și pentru siguranța
alimentelor prin emiterea aprobării sau, după caz, a
autorizației de funcționare;
11. neinstituirea măsurilor de carantină în termenele și
în condițiile prevăzute de normele sanitare veterinare și/sau
nerespectarea acestora în cazul bolilor transmisibile supuse
declarării oficiale și măsurilor de carantină;
12. ieșirea/intrarea persoanelor sau scoaterea/
introducerea unor animale și a oricăror produse și
materiale care pot constitui vectori pentru bolile infectocontagioase ale animalelor, provenite din zone sau
obiective aflate în carantină, fără autorizarea autorității
sanitare veterinare și pentru siguranța alimentelor
competente;
13. refuzul sau împiedicarea de către proprietarii ori
deținătorii de animale a tăierii sau uciderii, după caz, a
animalelor bolnave ori suspecte de boli transmisibile la
animale, precum și a confiscării și distrugerii produselor și
subproduselor provenite de la acestea sau a altor obiecte
contaminate, în scopul lichidării focarelor și prevenirii
difuzării bolilor transmisibile supuse măsurilor oficiale de
declarare și carantină;
14. efectuarea transportului animalelor și al produselor
de origine animală, al furajelor și altor mărfuri care pot
constitui vectori ai agenților patogeni, cu încălcarea
măsurilor dispuse de autoritatea sanitară veterinară și
pentru siguranța alimentelor competentă, în cazul evoluției
unor boli transmisibile, declarabile și carantinabile;
15. introducerea de animale sănătoase în gospodării
sau în unități unde nu au fost efectuate acțiuni obligatorii
de decontaminare după asanarea unor focare de boli
transmisibile și fără autorizarea autorității sanitare veterinare
și pentru siguranța alimentelor competente;
16. nerespectarea condițiilor sanitare veterinare privind
protecția și bunăstarea animalelor în timpul tăierii și/sau
uciderii, folosirea altor metode de ucidere decât cele
autorizate de autoritatea sanitară veterinară și pentru
siguranța alimentelor competentă sau neasigurarea
funcționării echipamentelor de asomare la parametrii
prevăzuți de legislația în vigoare pentru respectarea
condițiilor sanitare veterinare privind protecția și bunăstarea
animalelor.
Art. 3. — Următoarele fapte constituie contravenții la
normele sanitare veterinare privind circulația animalelor,
produselor de origine animală, furajelor sau a produselor

medicinale și a altor produse de uz veterinar și se
sancționează după cum urmează:
a) cu amendă de la 500 lei la 1.000 lei (RON):
1. neanunțarea în termen legal a medicului veterinar
oficial despre îmbarcarea/debarcarea animalelor vii ori a
produselor de origine animală și/sau tranzitul acestora;
2. vânzarea sau înstrăinarea în orice mod a animalelor,
cumpărarea ori luarea acestora în proprietate cu orice titlu,
fără documentele prevăzute de legislația sanitară veterinară
în vigoare;
3. transportul stupilor de albine în alte localități, fără
documente sanitare veterinare, precum și neanunțarea
autorității sanitare veterinare și pentru siguranța alimentelor
competente și a consiliului local cu privire la amplasarea
stupinei în teritoriu;
4. neanunțarea medicului veterinar teritorial de către
reprezentantul legal al inspectoratelor silvice și cinegetice
teritoriale și al asociațiilor vânătorilor și pescarilor sportivi
despre orice suspiciuni de boală sau depistarea unor
cadavre de animale sălbatice;
5. permiterea accesului câinilor în exploatațiile de
animale și în unitățile care prelucrează, depozitează sau
valorifică produse de origine animală, în piețe, în târguri și
în alte locuri publice, cu excepția câinilor de serviciu ai
Ministerului Administrației și Internelor și ai Ministerului
Apărării Naționale, a câinilor însoțitori, special pregătiți
pentru persoane cu handicap, precum și a câinilor de
vânătoare prevăzuți cu botniță și conduși în lesă de
persoane autorizate;
6. deținerea în apartamente sau în locuințe comune a
animalelor de companie fără respectarea normelor de
bunăstare, igienă și fără documente care să ateste starea
lor de sănătate;
7. comercializarea furajelor, aditivilor furajeri și a altor
produse destinate nutriției animalelor provenite din producția
internă sau din import, ambalate și etichetate cu încălcarea
normelor sanitare veterinare, precum și comercializarea lor
în
alte
locuri
decât
cele
autorizate
și/sau
aprobate/înregistrate sanitar veterinar ori fără documente
care să ateste calitatea sau alte documente prevăzute în
legislația specifică;
8. utilizarea în hrana animalelor din exploatațiile de
animale a furajelor complete sau complementare care nu
sunt produse în unități autorizate și/sau aprobate/
înregistrate ori care nu sunt însoțite de documente care să
ateste calitatea sau de alte documente prevăzute în
legislația specifică;
9. funcționarea târgurilor de animale fără a fi autorizate
sanitar veterinar și pentru siguranța alimentelor prin
emiterea aprobării sau, după caz, a autorizației de
funcționare;
b) cu amendă de la 600 lei la 1.200 lei (RON):
1. organizarea și efectuarea transporturilor de animale,
produse de origine animală și de furaje fără certificate,
documente de calitate sau alte documente prevăzute de
legislația sanitară veterinară în vigoare;
2. existența la controlul documentelor a unor
neconcordanțe între situația existentă și atestările din
certificatele sanitare veterinare de transport sau din alte
documente prevăzute de legislația veterinară, privind
identificarea mijloacelor de transport, individualizarea și
numărul animalelor, sortimentele și cantitatea de produse
de origine animală și de alte produse supuse controlului
sanitar veterinar;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005
3. efectuarea transporturilor de animale, produse și
subproduse de origine animală sau de furaje, precum și de
produse de uz veterinar cu mijloace de transport
neautorizate sanitar veterinar sau neigienizate;
4. neasigurarea de către prestatorii de servicii a
funcționării la parametrii tehnici a stațiilor sau a punctelor
de spălare-dezinfecție, precum și nerespectarea tehnologiei
de curățare-spălare-dezinfecție a mijloacelor utilizate pentru
transportul animalelor, al produselor și subproduselor de
origine animală;
5. îmbarcarea și debarcarea animalelor în alte locuri
decât cele autorizate sanitar veterinar sau îmbarcarea ori
debarcarea animalelor în timpul nopții fără asigurarea
cerințelor de iluminat corespunzătoare, potrivit normelor
sanitar veterinare;
6. nerespectarea itinerarului de deplasare stabilit pentru
transportul turmelor de animale care se deplasează pe jos;
7. efectuarea de transporturi interjudețene de animale
fără avizul direcțiilor sanitare veterinare și pentru siguranța
alimentelor județene, respectiv a municipiului București, și
fără notificarea Autorității Naționale Sanitare Veterinare și
pentru Siguranța Alimentelor;
8. refuzul identificării și înregistrării animalelor de către
deținători, precum și nepredarea către direcția sanitară
veterinară și pentru siguranța alimentelor județeană,
respectiv a municipiului București, a mărcilor auriculare și a
pașaportului individual pentru bovinele sacrificate, moarte
sau ucise conform legislației în vigoare;
9. deținerea sau transportul de animale neidentificate și
neînregistrate, fără documente sanitare veterinare sau fără
a se respecta condițiile de bunăstare pe timpul
transportului;
10. punerea pe piață de către producători sau
importatori a furajelor complete ori complementare sau a
altor produse finite destinate nutriției animalelor, ca atare,
înainte de efectuarea testărilor obligatorii sau fără
documentele prevăzute de legislația sanitară veterinară
specifică și fără păstrarea evidențelor;
c) cu amendă de la 1.000 lei la 2.000 lei (RON):
1. nerespectarea condițiilor impuse de autoritatea
sanitară veterinară și pentru siguranța alimentelor
competentă în cazul transporturilor de animale, produse de
origine animală, furaje și de alte mărfuri supuse controlului
sanitar veterinar și pentru siguranța alimentelor, care se
efectuează sub restricții sanitare veterinare și pentru
siguranța alimentelor;
2. neanunțarea celei mai apropiate unități sanitare
veterinare ori a consiliului local despre cazurile de
îmbolnăviri sau de animale moarte survenite în timpul
transportului acestora;
3. funcționarea de piețe și hale agroalimentare cu spații
destinate comercializării produselor de origine animală, a
păsărilor și a animalelor mici, organizarea de târguri,
expoziții, concursuri sau de baze de colectare a animalelor,
precum și funcționarea de cimitire pentru animale de
companie, fără aprobare sanitară veterinară și pentru
siguranța alimentelor;
4. scoaterea, fără drept, de sub restricții sanitare
veterinare a loturilor de animale în care s-au constatat
îmbolnăviri sau animale moarte, precum și a produselor de
origine animală reținute pentru control prin examen de
laborator;
5. importul sau tranzitul de animale, produse de origine
animală, furaje, produse medicamentoase și de alte

5

produse de uz veterinar sau de alte mărfuri care pot
constitui vectori pentru bolile infectocontagioase ale
animalelor, fără respectarea condițiilor stabilite de
autoritatea sanitară veterinară și pentru siguranța
alimentelor competentă;
6. neanunțarea autorității sanitare veterinare și pentru
siguranța alimentelor competente și a organelor vamale de
frontieră asupra sosirii transporturilor de animale, produse
de origine animală, produse de uz veterinar, furaje și de
alte materiale supuse controlului sanitar veterinar și pentru
siguranța alimentelor;
7. producerea de furaje medicamentate prin utilizarea
altor produse sau substanțe în afara premixurilor
medicamentate ori utilizarea acestor furaje cu încălcarea
legislației în vigoare;
8. nerespectarea măsurilor dispuse de autoritatea
sanitară veterinară și pentru siguranța alimentelor
competentă pentru produsele destinate nutriției animalelor,
în cazul depistării sau suspicionării unor neconformități;
9. nerespectarea prevederilor privind ambalarea și
etichetarea produselor medicinale veterinare sau a altor
produse de uz veterinar, precum și punerea pe piață a
acestora fără păstrarea evidențelor prevăzute de legislația
în vigoare;
d) cu amendă de la 5.000 lei la 10.000 lei (RON):
1. producerea, punerea pe piață, comercializarea sau
utilizarea în practica veterinară a unor produse medicinale
de uz veterinar, a unor substanțe active sau a altor
produse de uz veterinar supuse controlului sanitar veterinar
și pentru siguranța alimentelor, neavizate, neomologate,
neautorizate sau neînregistrate în Registrul național al
medicamentelor și produselor de uz veterinar;
2. producerea sau procurarea unor culturi vii bacteriene
și virale și a produselor cu potențial patogen, precum și
transportul, manipularea și folosirea acestora fără autorizare
din partea autorității sanitare veterinare și pentru siguranța
alimentelor competente.
Art. 4. — Următoarele fapte constituie contravenții la
normele de igienă sanitare veterinare și pentru siguranța
alimentelor privind producția, prelucrarea, depozitarea și
comercializarea produselor alimentare, a subproduselor
animale, a hranei pentru animale, a produselor
farmaceutice veterinare sau a altor produse de uz veterinar
și se sancționează după cum urmează:
a) cu amendă de la 500 lei la 1.000 lei (RON):
1. manipularea produselor alimentare și a hranei pentru
animale cu încălcarea normelor sanitare veterinare și
pentru siguranța alimentelor;
2. comercializarea directă către consumatorul final a
produselor alimentare și a hranei pentru animale în spații
necorespunzătoare sau neaprobate sanitar veterinar și fără
respectarea condițiilor de igienă conform prevederilor
legislației în vigoare;
3. neprezentarea la controlul autorității sanitare
veterinare și pentru siguranța alimentelor competente a
animalelor și a produselor alimentare aduse în piețe, hale,
târguri și în alte asemenea locuri, înainte de a fi puse în
vânzare, conform legislației în vigoare, și admiterea de
către administrația piețelor și a halelor la vânzare a
produselor necontrolate sanitar veterinar și pentru siguranța
alimentelor;
4. nerespectarea regulilor de igienă în exploatațiile de
animale, în stânele și gospodăriile populației privind igiena

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 814/8.IX.2005

corporală a animalelor, mulsul, prelucrarea, transportul și
valorificarea laptelui și produselor lactate;
5. nerespectarea normelor stabilite de Autoritatea
Sanitară Veterinară și pentru Siguranța Alimentelor privind
întreținerea spațiilor de prelucrare, depozitare și de
valorificare a produselor alimentare, precum și a
instalațiilor, utilajelor și a ustensilelor de lucru folosite;
6. ambalarea și etichetarea necorespunzătoare a
produselor alimentare și a celor destinate nutriției
alimentelor, în vederea depozitării, transportului și
valorificării, și comercializarea acestora neetichetate potrivit
legislației în vigoare;
7. desfășurarea acțiunilor de vânătoare în zone supuse
restricțiilor sanitare veterinare sau fără anunțarea medicului
veterinar oficial, precum și punerea în consum a cărnii de
vânat fără expertiză sanitară veterinară și fără documente
sanitare veterinare;
8. nerespectarea normelor sanitare veterinare și pentru
siguranța alimentelor privind condițiile de depozitare a
produselor alimentare, a produselor de nutriție pentru
animale și a produselor de uz veterinar;
9. transportul, depozitarea, păstrarea și expunerea la
vânzare a peștelui, semiconservelor și a conservelor din
pește în afara spațiilor aprobate sanitar veterinar și pentru
siguranța alimentelor și/sau fără asigurarea lanțului frigorific;
10. depozitarea ouălor în condiții necorespunzătoare de
temperatură, nemarcate și/sau comercializarea acestora în
afara spațiilor aprobate sanitar veterinar și pentru siguranța
alimentelor;
11. nerespectarea normelor sanitare veterinare și pentru
siguranța alimentelor privind condițiile de comercializare a
cărnii de pasăre;
b) cu amendă de la 2.000 lei la 3.000 lei (RON):
1. comercializarea cărnii prin substituirea speciei de
animale de la care provine;
2. tăierea pentru consumul uman a animalelor bolnave,
suspecte de boli transmisibile sau parazitare și
comercializarea cărnii și a subproduselor obținute, în alte
condiții decât cele stabilite de medicul veterinar oficial;
3. nerespectarea normelor de igienă pe fluxul
tehnologic, în unitățile de prelucrare a produselor și
subproduselor de origine animală și nonanimală, precum și
nerespectarea normelor tehnologice în ceea ce privește
producerea furajelor pentru hrana animalelor;
4. neîntreținerea în condiții de igienă și în stare de
funcționare a instalațiilor de apă rece și caldă, de
canalizare, ventilație și de iluminat din spațiile de producție,
prelucrare, depozitare și valorificare a produselor alimentare
și a celor de uz veterinar;
5. neîntreținerea în condiții de igienă și în stare de
funcționare a spațiilor și instalațiilor frigorifice din unitățile
care prelucrează, depozitează, transportă și valorifică
produse alimentare;
6. neasigurarea sau întreruperea lanțului frigorific, în
cazul produselor refrigerate sau congelate, ori din unitățile
care produc, depozitează, transportă și comercializează
medicamente și produse biologice de uz veterinar;
7. comercializarea produselor medicinale de uz veterinar
sau a altor produse de uz veterinar în alte locuri decât
cele aprobate sanitar veterinar;
8. nerespectarea procedurilor de bune practici de
producție (GMP) în unitățile de producție a produselor
medicinale de uz veterinar sau, după caz, neasigurarea

serviciilor de către persoana responsabilă calificată în
conformitate cu legislația specifică;
9. depozitarea în afara locurilor special amenajate a
reziduurilor și deșeurilor de origine animală, precum și
neasigurarea evacuării acestora către societățile comerciale
abilitate pentru procesarea acestora;
10. neîntocmirea și neaplicarea procedurilor privind
controlul calității și siguranței alimentelor de către unitățile
care procesează produse alimentare destinate consumului
uman și pentru hrana animalelor sau, după caz,
neasigurarea asistenței de către persoana responsabilă
calificată în conformitate cu legislația specifică;
11. punerea în consum a produselor alimentare și a
produselor destinate nutriției animalelor care nu corespund
parametrilor microbiologici, care conțin reziduuri și
contaminanți peste limita admisă, precum și substanțe
interzise, confirmate prin buletin de analiză eliberat de un
laborator autorizat;
12. neasigurarea aparaturii de măsură, control și
înregistrare a parametrilor tehnologici, neluarea măsurilor
necesare pentru funcționarea corespunzătoare a acestora și
a liniilor de fabricație sau neverificarea periodică a
acestora;
13. valorificarea produselor alimentare cu termen de
valabilitate expirat și a celor retrase din consum de către
autoritățile competente în acest sens;
c) cu amendă de la 2.500 lei la 3.000 lei (RON):
1. nerespectarea fluxului tehnologic și nedelimitarea
zonelor curate de cele murdare;
2. folosirea la prepararea produselor alimentare
destinate consumului uman sau hranei pentru animale a
unor aditivi sau a altor substanțe chimice neavizate/
neautorizate ori interzise, precum și depășirea
concentrațiilor legal admise în cazul celor permise;
3. nerespectarea măsurilor dispuse de către medicul
veterinar oficial privind destinația cărnii și a subproduselor
rezultate din tăierile de urgență ale animalelor;
4. folosirea pentru consumul uman sau pentru hrana
animalelor a cărnii, produselor din carne, laptelui,
produselor din lapte, precum și a altor produse de origine
animală provenite de la animale cu afecțiuni sau boli
transmisibile, în alte condiții decât cele stabilite de legislația
sanitară veterinară în vigoare;
5. prelucrarea și folosirea în hrana animalelor a cărnii
improprii pentru consum uman și a deșeurilor provenite din
tăierea animalelor sau din prelucrarea altor produse de
origine animală, cu încălcarea normelor sanitare veterinare;
6. eliberarea de către societățile comerciale de industrie
alimentară, precum și de către alte societăți comerciale
care prelucrează produse alimentare, produse și
subproduse de origine animală a documentelor de
adeverire a calității, salubrității și siguranței alimentelor, fără
buletin de analiză eliberat de laboratorul propriu autorizat
sau de alte laboratoare autorizate;
7. tăierea animalelor tratate cu medicamente și
substanțe chimice, precum și organoclorurate, hormoni,
tranchilizante, betablocante, anabolizante și alte substanțe
remanente, fără a se respecta normele sanitare veterinare
și pentru siguranța alimentelor privind controlul reziduurilor;
8. nerespectarea de către agenții economici care
produc, prelucrează și depozitează produse alimentare a
frecvenței controalelor privind testările prin analize de
laborator pentru atestarea calității și salubrității produselor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005
de origine animală, conform normelor legale în vigoare, în
laboratoarele autorizate;
9. desfășurarea în unitățile de producție a altor activități
decât a celor aprobate sanitar veterinar și pentru siguranța
alimentelor;
10. prelucrarea sau introducerea cărnii și a materiilor
prime de origine animală neexpertizate sanitar veterinar în
unitățile de procesare;
11. nerespectarea de către producătorii și procesatorii
de produse alimentare și furaje a parametrilor privind
proprietățile organoleptice, fizico-chimice, microbiologice și
toxicologice ale produselor finite, conform standardelor,
specificațiilor tehnice și normelor sanitare veterinare și
pentru siguranța alimentelor în vigoare;
12. tăierea bovinelor înregistrate și identificate în alte
locuri decât cele autorizate sanitar veterinar prin emiterea
aprobării sau, după caz, a autorizației de funcționare;
13. comercializarea cărnii fără efectuarea expertizei
sanitare veterinare.
Art. 5. — Următoarele fapte constituie contravenții la
normele sanitare veterinare privind protecția, bunăstarea și
creșterea animalelor și se sancționează după cum
urmează:
a) cu amendă de la 300 lei la 600 lei (RON):
1. lovirea, chinuirea, părăsirea sau creșterea animalelor
în condiții improprii, prin încălcarea normelor de creștere și
sanitare veterinare;
2. folosirea la tracțiune a cabalinelor și a bovinelor sub
vârsta de 2 ani sau în ultima lună de gestație și în prima
lună de lactație;
3. nerespectarea repaosului de boală sau a prescripțiilor
medicale stabilite de personalul sanitar veterinar prin Actul
sanitar veterinar de punere sub observație, pentru
recuperarea stării de sănătate și a capacității de
reproducție și producție a animalelor;
4. neaplicarea și nerespectarea normelor sanitare
veterinare referitoare la protecția și bunăstarea animalelor
în ceea ce privește adăpostirea, hrănirea, îngrijirea, starea
de sănătate, transportul, tăierea, uciderea sau eutanasierea
celor cu afecțiuni incurabile ori a câinilor agresivi din rasele
interzise pe teritoriul României;
b) cu amendă de la 400 lei la 600 lei (RON):
1. neaplicarea și nerespectarea normelor de igienă
privind întreținerea adăposturilor pentru animale, a
incintelor, padocurilor, taberelor, stânelor, surselor de apă,
depozitelor de furaje, platformelor de gunoi și a sistemelor
de evacuare și colectare a dejecțiilor;
2. folosirea la reproducție a masculilor neautorizați,
neverificați din punct de vedere al stării de sănătate,
suspecți de boli transmisibile prin montă, refuzul castrării
reproducătorilor neautorizați, precum și folosirea pentru
reproducție a femelelor bolnave sau suspecte de boli
transmisibile prin montă;
3. întreținerea necorespunzătoare a reproducătorilor
autorizați și nerespectarea regulilor sanitare veterinare de
igienă a montei;
4. nerespectarea condițiilor sanitare veterinare în
stațiunile de montă, punctele de însămânțări artificiale și în
alte unități de reproducție și selecție a animalelor;
5. nerespectarea normelor sanitare veterinare privind
funcționarea stațiilor și a centrelor de incubație;
c) cu amendă de la 400 lei la 800 lei (RON):
1. administrarea în hrana animalelor a furajelor alterate,
înghețate, mucegăite sau neadmise pentru anumite

7

categorii de vârstă și stări fiziologice, precum și
administrarea unor produse improprii consumului uman și a
resturilor culinare în alte condiții decât cele permise potrivit
prevederilor legale;
2. suspendarea nejustificată sau întreținerea defectuoasă
a instalațiilor și sistemelor care asigură sau reglează
parametrii de microclimat din adăposturile de animale;
3. evacuarea, colectarea, depozitarea și utilizarea
dejecțiilor provenite din unități industriale de creștere a
animalelor și din exploatațiile zootehnice, prin încălcarea
normelor sanitare veterinare, funcționarea necorespunzătoare
a stațiilor de epurare și neutralizare a apelor uzate;
4. neprezentarea de către deținători a animalelor pentru
efectuarea operațiunilor sanitare veterinare obligatorii, la
locul, data și ora stabilite și comunicate de medicul
veterinar oficial, precum și refuzul acestora de a supune
animalele acțiunilor sanitar veterinare obligatorii;
5. neacordarea sprijinului necesar de către proprietarii
sau însoțitorii animalelor pentru efectuarea operațiunilor de
depistare, vaccinare și administrare a unor produse
biologice sau medicamentoase animalelor;
6. administrarea produselor medicinale de uz veterinar
în alte condiții decât cele prevăzute în prospect sau în
specificațiile tehnice ale produsului respectiv.
Art. 6. — Următoarele fapte constituie contravenții la
dispozițiile tehnice și la măsurile privind efectuarea
acțiunilor sanitare veterinare și pentru siguranța alimentelor
obligatorii și se sancționează după cum urmează:
a) cu amendă de la 1.000 lei la 2.000 lei (RON):
1. neanunțarea autorității sanitare veterinare și pentru
siguranța alimentelor competente de către personalul din
subordine, prin sistemul rapid de alertă, a situațiilor
epidemiologice deosebite, de contaminare și poluare a
alimentelor și a hranei pentru animale ori a suspiciunilor de
intoxicații și/sau toxiinfecții datorate consumului de alimente;
2. neasigurarea de către deținătorii de animale și agenții
economici care prelucrează, depozitează și valorifică
produse alimentare a trimiterii probelor recoltate la
laborator, în condiții corespunzătoare și în timp util, în
conformitate cu prevederile legislației sanitare veterinare și
pentru siguranța alimentelor în vigoare;
3. neexecutarea de către medicul veterinar oficial, în
condițiile prevăzute în Programul de supraveghere,
profilaxie și combatere a bolilor la animale, de prevenire a
transmiterii de boli de la animale la om și de protecție a
mediului, a acțiunilor și operațiunilor de specialitate și
neasigurarea asistenței medicale veterinare curente în
unitățile sau în teritoriul în care activează;
4. refuzul medicilor veterinari de liberă practică de a
participa la acțiunile de interes național impuse de
necesitatea combaterii unor boli transmisibile și parazitare
în extindere la animale declarabile și carantinabile;
5. eliberarea de documente sanitare veterinare de către
medicii veterinari de liberă practică împuterniciți în alte
condiții decât cele prevăzute în normele, instrucțiunile și
dispozițiile în vigoare;
6. neasigurarea de către persoanele abilitate a
condițiilor și mijloacelor materiale necesare desfășurării
activității sanitare veterinare de supraveghere și control în
unitățile zootehnice de industrie alimentară, în piețe, târguri,
puncte de trecere a frontierei de stat și în alte locuri
supuse controlului sanitar veterinar și pentru siguranța
alimentelor;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 814/8.IX.2005

7. neanunțarea de către agenții economici sau medicii
veterinari a autorității sanitare veterinare și pentru siguranța
alimentelor competente asupra oricăror aspecte sau situații
deosebite care privesc sănătatea animalelor și sănătatea
publică și neaplicarea măsurilor care se impun până la
venirea medicului veterinar oficial de către medicii veterinari
de liberă practică;
8. exercitarea de activități sanitare veterinare și pentru
siguranța alimentelor de către persoane neîmputernicite de
autoritatea sanitară veterinară și pentru siguranța
alimentelor competente;
9. nerespectarea reglementărilor sanitare veterinare
privind
producerea,
înregistrarea,
circulația
și
comercializarea produselor medicinale de uz veterinar, a
aditivilor furajeri sau a altor produse de uz veterinar;
10. încălcarea normelor sanitare veterinare și pentru
siguranța alimentelor privind demonstrarea trasabilității
produselor la producerea, prelucrarea, distribuția, punerea
pe piață sau comercializarea alimentelor sau a hranei
pentru animale;
b) cu amendă de la 3.000 lei la 5.000 lei (RON):
1. refuzul de a permite accesul inspectorilor autorității
sanitare veterinare și pentru siguranța alimentelor
competente în unități supuse controlului sanitar veterinar și
pentru siguranța alimentelor sau obstrucționarea autorităților
sanitare veterinare și pentru siguranța alimentelor
competente de a-și exercita atribuțiile stabilite prin lege;
2. refuzul persoanelor fizice și juridice care desfășoară
activități supuse controlului sanitar veterinar și pentru
siguranța alimentelor de a prezenta documentele sanitare
veterinare de transport sau alte documente prevăzute de
legislația sanitară veterinară și pentru siguranța alimentelor
pentru animale vii, produse și subproduse de origine
animală;
3. nerespectarea de către persoanele fizice sau juridice
a cerințelor stabilite de autoritatea sanitară veterinară și
pentru siguranța alimentelor competentă pentru importul,
exportul și tranzitul de animale, produse alimentare,
produse medicinale de uz veterinar, alte produse de uz
veterinar sau de produse destinate nutriției animalelor;
4. refuzul persoanelor fizice sau juridice de a executa
dispozițiile autorității sanitare veterinare și pentru siguranța
alimentelor competente privind destinația vamală a
animalelor vii, produselor alimentare, produselor
medicamentoase și biologice de uz veterinar și a altor
materiale și produse supuse controlului sanitar veterinar și
pentru siguranța alimentelor, aflate sub restricții sanitare
veterinare și pentru siguranța alimentelor;
5. prelevarea, depozitarea și comercializarea materialului
seminal congelat provenit de la reproducători aflați sub
restricții sanitare veterinare;
6. utilizarea materialului seminal congelat, a embrionilor,
indigeni sau din import, prin încălcarea normelor sanitare
veterinare;
7. scoaterea de sub restricții sanitare veterinare și
pentru siguranța alimentelor a mărfurilor supuse
sechestrului veterinar, fără acordul scris al autorității
sanitare veterinare și pentru siguranța alimentelor;
8. returnarea produselor alimentare, indiferent de starea
lor de calitate și siguranță, de către agenții economici care
valorifică aceste produse furnizorilor sau producătorilor;
9. funcționarea exploatațiilor de animale, precum și a
unităților care produc, colectează, prelucrează, depozitează,
intermediază sau valorifică alimente, produse și subproduse

de origine animală, produse destinate nutriției animalelor,
produse medicinale de uz veterinar sau alte produse de uz
veterinar, respectiv a altor unități care necesită autorizare
sanitară veterinară și pentru siguranța alimentelor prin
emiterea aprobării/înregistrării sau, după caz, a autorizației
de funcționare, fără obținerea acesteia;
10. desfășurarea activităților de comerț angro cu
produse medicinale de uz veterinar fără deținerea
autorizației de distribuție.
Art. 7. — Următoarele fapte constituie contravenție la
normele de igienă și pentru siguranța alimentelor privind
producția, prelucrarea, depozitarea și comercializarea
produselor alimentare și se sancționează după cum
urmează:
a) cu amendă de la 1.000 lei la 2.000 lei (RON):
1. neanunțarea de către persoanele fizice sau juridice a
începerii ori sistării activității supuse controlului sanitarveterinar și pentru siguranța alimentelor;
2. punerea în contact a produselor alimentare cu gheață
artificială sau naturală pentru conservare, excepție făcând
peștele;
3. folosirea în unitățile alimentare a ambalajelor,
ustensilelor, recipientelor și utilajelor în stare insalubră și
utilizarea acestora pentru alimente dacă în prealabil au fost
folosite în alte scopuri;
4. utilizarea la producerea sau depozitarea produselor
alimentare a personalului fără calificare corespunzătoare
sau a personalului utilizat la curățenie ori activități de
igienizare a spațiilor, ambalajelor și anexelor sanitare;
5. depășirea capacității de depozitare peste limitele
tehnologice aprobate oficial în depozitele din unitățile care
produc, prelucrează sau valorifică produse alimentare;
6. depozitarea, chiar și provizorie, a ambalajelor de
transport al produselor alimentare în condiții care pot
determina contaminarea sau impurificarea acestora;
7. neasigurarea menținerii timp de 48 de ore a probelor
alimentare în unitățile de alimentație colectivă, conform
normelor de siguranță a alimentelor;
b) cu amendă de la 2.000 lei la 3.000 lei (RON):
1. neasigurarea cu un număr suficient de ustensile a
dotării unităților de alimentație colectivă, permanente sau
sezoniere, în raport cu natura, volumul și cu profilul unității;
2. depozitarea, transportul sau expunerea alimentelor
sub formă de materii prime sau semipreparate împreună cu
produse finite care se consumă fără prelucrare termică,
fără asigurarea condițiilor corespunzătoare pentru fiecare
categorie;
3. neasigurarea spațiilor suficiente și cu destinație
specială în unitățile de alimentație publică, necesare
desfășurării circuitelor funcționale într-un singur sens, fără
încrucișări între fazele salubre și cele insalubre;
c) cu amendă de la 2.500 lei la 3.000 lei (RON):
1. folosirea ustensilelor și a recipientelor de lucru în
stare deteriorată în activitatea de alimentație publică și
colectivă;
2. utilizarea pentru imprimarea sau marcarea produselor
de origine animală a coloranților care nu sunt aprobați de
către autoritățile competente;
3. refolosirea în unitățile de alimentație publică a
veselei, paharelor și a tacâmurilor de unică folosință;
4. folosirea în unitățile din sectorul alimentar a apei
provenite din surse neverificate sau care nu este conformă
cu legislația specifică privind calitatea apei potabile;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005
5. punerea în consum a unor alimente obținute din
amestecuri dintre un preparat crud (materie primă) și un
produs care a suportat prelucrare termică (produs finit) sau
folosirea îndelungată a uleiurilor la operațiunea de prăjire;
6. punerea în consum a alimentelor și ingredientelor
tratate cu radiații ionizante, provenite din surse radioactive
neautorizate.
Art. 8. — (1) Contravențiile prevăzute la art. 4 și la
art. 6 lit. b) pct. 1 se sancționează, pe lângă amendă
contravențională, și cu suspendarea activității de producere,
prelucrare, depozitare, transport și valorificare a produselor,
subproduselor de origine animală și nonanimală, a furajelor
indigene sau din import, pe o perioadă de un an, în
condițiile în care sunt săvârșite a doua oară în decurs de
6 luni de la aplicarea amenzii contravenționale.
(2) Contravenția prevăzută la art. 6 lit. a) pct. 9,
săvârșită de către deținătorii autorizației de distribuție a
produselor medicinale de uz veterinar în cadrul activității de
distribuție către terți, se sancționează, pe lângă amendă
contravențională, și cu suspendarea activității de comerț cu
ridicata al produselor farmaceutice de uz veterinar, pe o
perioadă de un an, în condițiile în care este săvârșită a
doua oară în decurs de 6 luni de la aplicarea amenzii
contravenționale.
Art. 9. — Funcționarea unităților de tăiere a animalelor
și a păsărilor, a unităților de colectare, prelucrare,
procesare, depozitare și valorificare a produselor de origine
animală fără asistență sanitară veterinară și pentru
siguranța alimentelor de specialitate, conform legislației în
vigoare, constituie contravenție și se sancționează cu
amendă de la 4.000 la 7.000 lei (RON), precum și cu
suspendarea activității până la data asigurării asistenței
sanitare veterinare și pentru siguranța alimentelor de
specialitate.
Art. 10. — Neîndeplinirea condițiilor de funcționare
prevăzute de legislația sanitară veterinară și pentru
siguranța alimentelor, conform declarației pe propria
răspundere, dată de către agenții economici, persoane
fizice sau juridice, a căror activitate se desfășoară în baza
declarației pe propria răspundere, constituie contravenție și
se sancționează cu amendă de la 5.000 la 10.000 lei (RON),
precum și cu suspendarea activității desfășurate până la
data remedierii deficiențelor constatate cu ocazia
controlului.

9

Art. 11. — (1) Constatarea contravențiilor prevăzute la
art. 4 și la art. 6 lit. b) pct. 1, sancționate potrivit art. 8,
precum și a celor prevăzute la art. 9 și 10 se face de
către inspectorii autorității sanitare veterinare și pentru
siguranța alimentelor competente, iar aplicarea sancțiunii se
face de către directorul direcției sanitare veterinare și
pentru siguranța alimentelor județene, respectiv a
municipiului București, prin rezoluție scrisă pe procesulverbal de constatare a contravenției.
(2) Directorul direcției sanitare veterinare și pentru
siguranța alimentelor județene, respectiv a municipiului
București, are obligația de a înștiința birourile unice din
cadrul oficiilor registrului comerțului de pe lângă tribunale
sau, după caz, autoritățile administrației publice locale care
au autorizat funcționarea agentului economic despre
aplicarea sancțiunilor prevăzute la art. 8—10.
(3) Constatarea contravențiilor și aplicarea sancțiunilor
prevăzute la art. 2—10 se fac prin proces-verbal încheiat
de către inspectori ai autorității sanitare veterinare și pentru
siguranța alimentelor, potrivit competențelor legale.
(4) Contravențiile prevăzute la art. 3 lit. a) pct. 2, lit. b)
pct. 1 și 2 și la lit. c) pct. 3 se pot constata și sancționa
și de către polițiști.
Art. 12. — Contravenientul poate achita pe loc sau în
termen de 48 de ore de la data încheierii procesului-verbal
ori, după caz, de la data comunicării acestuia jumătate din
minimul amenzii prevăzute în prezenta hotărâre, agentul
constatator făcând mențiune despre această posibilitate în
procesul-verbal.
Art. 13. — Sancțiunile contravenționale prevăzute de
prezenta hotărâre se aplică și persoanelor juridice.
Art. 14. — Prevederile referitoare la contravenții
cuprinse în art. 2—10 se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 15. — (1) Prezenta hotărâre intră în vigoare la
10 zile de la data publicării în Monitorul Oficial al
României, Partea I.
(2) Pe data intrării în vigoare a prezentei hotărâri se
abrogă Hotărârea Guvernului nr. 1.247/2002 privind
stabilirea și sancționarea contravențiilor la normele sanitare
veterinare, publicată în Monitorul Oficial al României,
Partea I, nr. 837 din 20 noiembrie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
Ministrul sănătății,
Gheorghe Eugen Nicolăescu
p. Ministrul administrației și internelor,
Paul Victor Dobre,
secretar de stat
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 984.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 814/8.IX.2005
GUVERNUL ROMÂNIEI

HOTĂRÂRE
privind transmiterea unui teren din domeniul public al statului și din administrarea
Ministerului Administrației și Internelor în domeniul public al municipiului Dorohoi
și în administrarea Consiliului Local al Municipiului Dorohoi, județul Botoșani
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren în
suprafață de 3 ha, având datele de identificare prevăzute
în anexa care face parte integrantă din prezenta hotărâre,
din domeniul public al statului și din administrarea
Ministerului Administrației și Internelor în domeniul public al

municipiului Dorohoi și în administrarea Consiliului Local al
Municipiului Dorohoi, județul Botoșani.
Art. 2. — Predarea-preluarea terenului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 1 septembrie 2005.
Nr. 1.013.

ANEXĂ
DATELE DE IDENTIFICARE

a terenului care se transmite din domeniul public al statului și din administrarea Ministerului Administrației
și Internelor în domeniul public al municipiului Dorohoi și în administrarea Consiliului Local
al Municipiului Dorohoi, județul Botoșani
Locul unde este situat
terenul care se transmite

Municipiul Dorohoi,
Dealul Mare,
județul Botoșani

Persoana juridică
de la care se transmite
terenul

Statul român, din
administrarea Ministerului
Administrației și Internelor —
Inspectoratul General
al Pompierilor Militari

Persoana juridică
la care se transmite
terenul

Municipiul Dorohoi,
în administrarea
Consiliului Local al
Municipiului Dorohoi
județul Botoșani

Caracteristicile tehnice
ale terenului

Suprafața = 3 ha
Parcela A 537

Codul de clasificare
din inventarul bunurilor
aflate în administrarea
Ministerului Administrației și
Internelor care alcătuiesc
domeniul public al statului

— cod 8.29.10
— nr. M.F.P. 101871

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea Listei standardelor române care adoptă standarde europene armonizate
referitoare la explozivi de uz civil
Având în vedere art. 5 alin. (1) din Legea protecției muncii nr. 90/1996, republicată, cu modificările și completările
ulterioare, și art. 9 alin. (2) din Hotărârea Guvernului nr. 207/2005 privind stabilirea cerințelor esențiale de securitate ale
explozivilor de uz civil și a condițiilor pentru introducerea lor pe piață,
în temeiul art. 16 din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Lista standardelor române care
adoptă standarde europene armonizate referitoare la
explozivi de uz civil, publicate în Jurnalul Oficial al Uniunii
Europene C 90 din 14 aprilie 2005, prevăzută în anexă.

Art. 2. — Anexa face parte integrantă din prezentul
ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Gheorghe Barbu
București, 24 august 2005.
Nr. 628.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005

11
ANEXĂ*)

LISTA

standardelor române care adoptă standarde europene armonizate referitoare la explozivi de uz civil

*) Anexa este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 814/8.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005

ACTE
PENTRU

ALE

OFICIULUI

DREPTURILE

13

ROMÂN

DE

AUTOR

OFICIUL ROMÂN PENTRU DREPTURILE DE AUTOR

DECIZIE
privind desemnarea organismului de gestiune colectivă Societatea pentru Drepturi de Autor
în Cinematografie și Audiovizual — Societatea Autorilor Români din Audiovizual (DACIN—SARA)
drept colector al remunerațiilor cuvenite titularilor de drepturi de autor
pentru radiodifuzarea operelor cinematografice — audiovizuale
Având în vedere dispozițiile art. 1232 alin. (1) lit. d) și ale art. 133 alin. (1) din Legea nr. 8/1996 privind dreptul
de autor și drepturile conexe, cu modificările și completările ulterioare,
ținând cont de prevederile Metodologiei privind utilizarea repertoriului de opere cinematografice — audiovizuale de
către organismele de televiziune și a Tabelului unic cuprinzând drepturile patrimoniale cuvenite autorilor de opere
cinematografice — audiovizuale: regizori — realizatori, scenariști — adaptare — dialoguri, graficieni de animație, pentru
radiodifuzarea operelor lor, publicată în Monitorul Oficial al României, Partea I, nr. 390 din 9 mai 2005 prin Decizia
directorului general al Oficiului Român pentru Drepturile de Autor nr. 97/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se desemnează organismul de gestiune
colectivă Societatea pentru Drepturi de Autor în

Cinematografie și Audiovizual — Societatea Autorilor
Români din Audiovizual (DACIN—SARA), cu sediul în

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 814/8.IX.2005

București, str. Dem. I. Dobrescu nr. 4—6, intrarea B, et. 3,
camera 50—52, sectorul 1, drept colector al remunerațiilor
cuvenite titularilor de drepturi de autor pentru radiodifuzarea
operelor cinematografice — audiovizuale, stabilite prin
metodologia publicată în Monitorul Oficial al României,

Partea I, nr. 390 din 9 mai 2005 prin Decizia directorului
general al Oficiului Român pentru Drepturile de Autor
nr. 97/2005.
Art. 2. — Prezenta decizie intră în vigoare de la data
publicării în Monitorul Oficial al României, Partea I.

p. Directorul general al Oficiului Român pentru Drepturile de Autor,
Laurențiu Oprea

București, 1 septembrie 2005.
Nr. 183.

OFICIUL ROMÂN PENTRU DREPTURILE DE AUTOR

DECIZIE
privind desemnarea organismului de gestiune colectivă Uniunea Compozitorilor și Muzicologilor
din România — Asociația pentru Drepturi de Autor (UCMR — ADA) drept colector
al remunerațiilor cuvenite titularilor de drepturi pentru radiodifuzarea operelor muzicale
Având în vedere dispozițiile art. 1231 alin. (1) lit. d) și ale art. 133 alin. (1) din Legea nr. 8/1996 privind dreptul
de autor și drepturile conexe, cu modificările și completările ulterioare,
ținând cont de prevederile Hotărârii arbitrale din 21 iunie 2005, având drept obiect Metodologia privind utilizarea
prin radiodifuzare a operelor muzicale și a tabelului cuprinzând remunerațiile cuvenite titularilor de drepturi de autor,
publicată în Monitorul Oficial al României, Partea I, nr. 657 din 25 iulie 2005 prin Decizia directorului general al Oficiului
Român pentru Drepturile de Autor nr. 133/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se desemnează organismul de gestiune
colectivă Uniunea Compozitorilor și Muzicologilor din
România — Asociația pentru Drepturi de Autor (UCMR —
ADA), cu sediul în București, Calea Victoriei nr. 141,
sectorul 1, drept colector al remunerațiilor cuvenite titularilor
de drepturi pentru radiodifuzarea operelor muzicale stabilite

prin Hotărârea arbitrală din 21 iunie 2005, publicată în
Monitorul Oficial al României, Partea I, nr. 657 din 25 iulie
2005 prin Decizia directorului general al Oficiului Român
pentru Drepturile de Autor nr. 133/2005.
Art. 2. — Prezenta decizie intră în vigoare de la data
publicării în Monitorul Oficial al României, Partea I.

p. Directorul general al Oficiului Român pentru Drepturile de Autor,
Laurențiu Oprea

București, 1 septembrie 2005.
Nr. 184.
OFICIUL ROMÂN PENTRU DREPTURILE DE AUTOR

DECIZIE
privind desemnarea organismelor de gestiune colectivă Centrul Român pentru Administrarea
Drepturilor Artiștilor Interpreți (CREDIDAM) drept colector al remunerațiilor cuvenite
artiștilor interpreți sau executanți pentru radiodifuzarea fonogramelor publicate în scop comercial
sau a reproducerilor acestora și Uniunea Producătorilor de Fonograme din România (UPFR)
drept colector al remunerațiilor cuvenite producătorilor de fonograme
pentru radiodifuzarea fonogramelor publicate în scop comercial sau a reproducerilor acestora
Având în vedere dispozițiile art. 1231 alin. (1) lit. f) și ale art. 133 alin. (1) din Legea nr. 8/1996 privind dreptul
de autor și drepturile conexe, cu modificările și completările ulterioare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 814/8.IX.2005

15

ținând cont de prevederile Metodologiei privind remunerația datorată artiștilor interpreți sau executanți și
producătorilor de fonograme pentru radiodifuzarea fonogramelor publicate în scop comercial sau a reproducerilor acestora
de către organisme de radiodifuziune și de televiziune, prin gestiune colectivă obligatorie, publicată în Monitorul Oficial al
României, Partea I, nr. 386 din 6 mai 2005 prin Decizia directorului general al Oficiului Român pentru Drepturile de
Autor nr. 104/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 2. — Se desemnează organismul de gestiune
colectivă Uniunea Producătorilor de Fonograme din
România (UPFR), cu sediul în București, str. Nicolae
Racotă nr. 16—18, et. 4, ap. 9, sectorul 1, drept colector al
remunerațiilor cuvenite producătorilor de fonograme pentru
radiodifuzarea fonogramelor publicate în scop comercial sau
a reproducerilor acestora, stabilite prin metodologia
publicată în Monitorul Oficial al României, Partea I, nr. 386
din 6 mai 2005 prin Decizia directorului general al Oficiului
Român pentru Drepturile de Autor nr. 104/2005.
Art. 3. — Prezenta decizie intră în vigoare de la data
publicării în Monitorul Oficial al României, Partea I.

Art. 1. — Se desemnează organismul de gestiune
colectivă Centrul Român pentru Administrarea Drepturilor
Artiștilor Interpreți (CREDIDAM), cu sediul în București,
str. Jules Michelet nr. 15—17, sectorul 1, drept colector al
remunerațiilor cuvenite artiștilor interpreți sau executanți
pentru radiodifuzarea fonogramelor publicate în scop
comercial sau a reproducerilor acestora, stabilite prin
metodologia publicată în Monitorul Oficial al României,
Partea I, nr. 386 din 6 mai 2005 prin Decizia directorului
general al Oficiului Român pentru Drepturile de Autor
nr. 104/2005.

p. Directorul general al Oficiului Român pentru Drepturile de Autor,
Laurențiu Oprea

București, 1 septembrie 2005.
Nr. 185.

´
RECTIFICĂRI

La Decretul nr. 110/1995 privind conferirea medaliei îCrucea comemorativă a celui de-al doilea război
mondial, 1941—1945“, publicat în Monitorul Oficial al României, Partea I, nr. 244 și 244 bis din 25 octombrie
1995, se face următoarea rectificare (care nu aparține Redacției îMonitorul Oficial“, Partea I):
— în loc de: Grasu A. Vlase se va citi: Grosu A. Vlase.

PDF compression, OCR, web-optimization with CVISION's PdfCompressor

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A. în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 814/8.IX.2005 conține 16 pagini.

Prețul: 1,05 lei noi/10.500 lei vechi

&JUYDGY|047990]
ISSN 1453—4495

PDF compression, OCR, web-optimization with CVISION's PdfCompressor

