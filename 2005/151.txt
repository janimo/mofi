PARTEA

Anul 173 (XVII) — Nr. 151

I

Luni, 21 februarie 2005

LEGI, DECRETE, HOTĂRÂRI ȘI ALTE ACTE
SUMAR
Pagina

Nr.

DECIZII ALE CURȚII CONSTITUȚIONALE
Decizia nr. 20 din 20 ianuarie 2005 referitoare la
excepția de neconstituționalitate a dispozițiilor
art. 13 alin. 1 din Codul de procedură penală ......
Decizia nr. 23 din 20 ianuarie 2005 referitoare la
excepția de neconstituționalitate a dispozițiilor
art. 93 alin. (2) teza a treia din Legea
învățământului nr. 84/1995 și ale art. 72 alin. (3)
din Legea nr. 128/1997 privind Statutul cadrelor
didactice .....................................................................

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3–5

CURȚII

28.

— Ordin al președintelui Oficiului Național de
Prevenire și Combatere a Spălării Banilor pentru
aprobarea modelului formularului îProces-verbal de
constatare și sancționare a contravențiilor“.............

5–7

104.

1–2

— Ordin al ministrului sănătății pentru aprobarea
Nomenclatorului medicamentelor de uz uman
pentru anul 2005.......................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 20
din 20 ianuarie 2005

referitoare la excepția de neconstituționalitate a dispozițiilor art. 13 alin. 1
din Codul de procedură penală
Ion Predescu
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 13 alin. 1 din Codul de procedură
penală, excepție ridicată de Ion Anghel în Dosarul
nr. 2.079/2003 al Judecătoriei Urziceni.
La apelul nominal răspunde, pentru autorul excepției,
domnul avocat Victor Gafiuc, în baza delegației depuse la
dosar, constatându-se lipsa părților Florea Cristache și
Victoria Pavel, față de care procedura de citare a fost legal
îndeplinită.

Cauza fiind în stare de judecată, se dă cuvântul
reprezentantului autorului excepției, care reiterează
argumentele expuse în fața instanței de judecată care a
sesizat Curtea Constituțională, solicitând, în final, admiterea
excepției de neconstituționalitate.
Reprezentantul Ministerului Public pune concluzii de
respingere a excepției, întrucât apreciază că prevederile de
lege criticate nu contravin dispozițiilor constituționale
invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 10 iunie 2004, pronunțată în Dosarul
nr. 2.079/2003, Judecătoria Urziceni a sesizat Curtea
Constituțională cu excepția de neconstituționalitate a
dispozițiilor art. 13 alin. 1 din Codul de procedură penală.
Excepția a fost ridicată de petentul Ion Anghel în dosarul
cu numărul de mai sus, având drept obiect soluționarea

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 151/21.II.2005

plângerii formulate împotriva mai multor rezoluții ale
procurorului prin care s-au dispus neînceperea urmăririi
penale întrucât a intervenit prescripția răspunderii penale,
precum și sesizarea instanței de judecată în vederea
anulării titlului de proprietate și a restabilirii situației
anterioare și, totodată, s-a constatat că nu se poate da
curs solicitării petentului privind continuarea procesului
penal, deoarece dispozițiile art. 13 alin. 1 din Codul de
procedură penală se referă numai la învinuit sau inculpat.
În motivarea excepției de neconstituționalitate se
susține că textul de lege criticat contravine prevederilor
constituționale ale art. 16 alin. (1) și (2), art. 21 alin. (1) și
(2) și ale art. 124 alin. (2) din Constituție, deoarece înu
acordă tuturor persoanelor cercetate (în speță, făptuitorului)
dreptul de a solicita stabilirea prin justiție a vinovăției sau
nevinovăției sale“.
Judecătoria Urziceni și-a exprimat opinia în sensul că
îefectul prescripției de înlăturare a răspunderii penale
rămâne câștigat cauzei, iar la împlinirea prescripției statul
nu mai poate trage la răspundere penală persoanele care
se fac vinovate de săvârșirea unei fapte penale“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul consideră excepția de neconstituționalitate ca
fiind neîntemeiată, deoarece îinterdicția părții vătămate de
a cere continuarea procesului penal în caz de prescripție
nu duce la o limitare a accesului acesteia la justiție, și nici
nu îngrădește egalitatea în drepturi a persoanelor“. De
asemenea, îart. 13 alin. 1 din Codul de procedură penală
nu contravine nici art. 124 alin. (2) din Constituție, întrucât
și în acest caz justiția se înfăptuiește în numele legii, și
anume potrivit dispozițiilor din Codul de procedură penală
privind prescripția, înfăptuirea justiției însemnând nu numai
soluționarea în fond a cauzelor, ci și soluționarea lor pe
calea excepției, prin aplicarea dispozițiilor penale și
procedural penale care reglementează aceste excepții“.
Avocatul Poporului apreciază că excepția este
neîntemeiată, întrucât îtextul legal criticat nu încalcă sub
nici un aspect principiul liberului acces la justiție. Faptul că,
în caz de amnistie, prescripție ori de retragere a plângerii
prealabile învinuitul sau inculpatul poate cere continuarea
procesului penal nu afectează drepturile procesuale ale
părților și nici nu îngrădește exercițiul dreptului pe care îl
are orice persoană de a se adresa justiției“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 13 alin. 1 din Codul de procedură penală,
care au următorul conținut: îÎn caz de amnistie, prescripție
sau retragere a plângerii prealabile, precum și în cazul
existenței unei cauze de nepedepsire, învinuitul sau inculpatul
poate cere continuarea procesului penal.“
Autorul excepției consideră că acest text de lege este
neconstituțional, deoarece nu acordă tuturor persoanelor
cercetate (în speță, făptuitorului) dreptul de a solicita
stabilirea prin justiție a vinovăției sau nevinovăției sale,
ceea ce contravine dispozițiilor constituționale ale art. 16
alin. (1) și (2), art. 21 alin. (1) și (2) și ale art. 124 alin. (2).
Examinând excepția de neconstituționalitate, Curtea
observă că dispozițiile art. 13 alin. 1 din Codul de
procedură penală reglementează posibilitatea învinuitului și
inculpatului de a cere continuarea procesului penal în
cazurile, limitativ prevăzute de text, în care acțiunea penală
nu mai poate fi pusă în mișcare, iar când a fost pusă în
mișcare nu mai poate fi exercitată dacă a intervenit
amnistia sau prescripția, a fost retrasă plângerea prealabilă
sau există o cauză de nepedepsire prevăzută de lege.
Scopul continuării procesului penal, în situația în care în
faza de urmărire penală sau în faza de judecată a
intervenit unul dintre cele patru cazuri menționate care duc
la stingerea acțiunii penale, este acela al aflării adevărului
în ceea ce privește existența faptei și a vinovăției.
Curtea constată că prevederile art. 13 alin. 1 din Codul
de procedură penală se constituie în norme de procedură
care, în temeiul dispozițiilor art. 126 alin. (2) din Legea
fundamentală, potrivit cărora îCompetența instanțelor
judecătorești și procedura de judecată sunt prevăzute numai
prin lege“, pot fi stabilite exclusiv de legiuitor.
Autorul excepției de neconstituționalitate nu critică textul
art. 13 alin. 1 din Codul de procedură penală pentru ceea
ce conține, ci pentru ceea ce nu prevede, respectiv
posibilitatea făptuitorului de a cere continuarea procesului
penal, urmărind completarea textului în acest sens.
Potrivit competenței sale însă, astfel cum este ea
prevăzută în art. 2 alin. (3) din Legea nr. 47/1992, Curtea
Constituțională nu poate modifica sau completa prevederea
legală supusă controlului, ci se poate pronunța numai
asupra înțelesului ei contrar Constituției. Astfel fiind,
excepția de neconstituționalitate este inadmisibilă și
urmează să fie respinsă ca atare.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 13 alin. 1 din Codul de
procedură penală, excepție ridicată de Ion Anghel în Dosarul nr. 2.079/2003 al Judecătoriei Urziceni.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 151/21.II.2005

3

CURTEA CONSTITUȚIONALĂ

D E C I Z I A Nr. 23
din 20 ianuarie 2005

referitoare la excepția de neconstituționalitate a dispozițiilor art. 93 alin. (2) teza a treia
din Legea învățământului nr. 84/1995 și ale art. 72 alin. (3) din Legea nr. 128/1997
privind Statutul cadrelor didactice
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Aurelia Popa
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 93 alin. (2) teza a treia din Legea
învățământului nr. 84/1995 și ale art. 72 alin. (3) din Legea
nr. 128/1997 privind Statutul cadrelor didactice, excepție
ridicată de Iosif Ștefan Drăgulescu în Dosarul
nr. 4.106/CA/2004 al Curții de Apel Timișoara — Secția
comercială și de contencios administrativ.
La apelul nominal se prezintă, pentru autorul excepției,
doamna avocat Verginia Vidinaș, iar pentru partea
Ministerul Educației și Cercetării răspund consilierii juridici
Cătălina Sofia Damian și Georgiana Arsene, cu delegație la
dosar. Procedura de citare a fost legal îndeplinită.
Apărătorul autorului excepției arată că textele legale
criticate încalcă dispozițiile constituționale invocate,
deoarece nu există nici un fel de diferență sub aspectul
naturii intrinseci, implicit al naturii juridice, între funcțiile de
șef de catedră, șef de departament, prodecan, pe de o
parte, și funcția de decan ori rector, pe de altă parte, și,
pe cale de consecință, limitarea numărului de mandate
succesive la două pentru cea de-a doua categorie este de
natură a știrbi principiul egalității în drepturi al cetățenilor,
consacrat de art. 16 alin. (1) din Constituție. De asemenea,
legiuitorul constituant a garantat autonomia universitară și,
de aici, a garantat implicit și consecințele juridice ce decurg
din acest principiu. Or, de vreme ce de esența oricărei
autonomii este dreptul autorității academice de a se
conduce, nu ar trebui să fie posibilă limitarea numărului de
mandate pentru o anumită categorie de persoane care
ocupă funcții de conducere în cadrul sferei universitare.
În acest context apărătorul autorului excepției solicită
Curții Constituționale să se constate că prevederile legale
criticate încalcă dispozițiile art. 16 alin. (1) și ale art. 32
alin. (6) din Legea fundamentală, sens în care depune și
concluzii scrise.
Reprezentanții Ministerului Educației și Cercetării solicită
respingerea excepției de neconstituționalitate ca neîntemeiată.
Reprezentantul Ministerului Public pune concluzii de
respingere a excepției ca nefondată, deoarece legiuitorul a
definit conceptul de autonomie universitară și nu se poate
susține că aceasta încalcă dispozițiile constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 8 septembrie 2004, pronunțată în
Dosarul nr. 4.106/CA/2004, Curtea de Apel Timișoara —
Secția comercială și de contencios administrativ a sesizat
Curtea Constituțională cu excepția de neconstituționalitate
a prevederilor art. 93 alin. (2) teza a treia din Legea
învățământului nr. 84/1995 și ale art. 72 alin. (3) din Legea
nr. 128/1997 privind Statutul cadrelor didactice.

Excepția a fost ridicată de Iosif Ștefan Drăgulescu în
dosarul cu numărul de mai sus, având drept obiect
soluționarea unei acțiuni în contencios administrativ.
În motivarea excepției de neconstituționalitate autorul
acesteia susține că textele legale criticate instituie o limitare
a numărului de mandate la cel mult două pentru funcția de
rector sau de decan, limitare care, în esență, este
neconstituțională, pentru că introduce o soluție
discriminatorie între persoanele care ocupă funcții de
conducere în învățământul superior, fiind contrare art. 16
alin. (1) din Constituție.
Între funcția de șef de catedră, de șef de departament,
de prodecan și altele asemenea, pe de o parte, și funcția
de decan, respectiv de rector, pe de altă parte, nu există
nici o deosebire sub aspectul naturii intrinseci, implicit al
naturii juridice. A limita posibilitatea alegerii la două
mandate pentru funcția de decan sau de rector înseamnă
a crea un regim discriminatoriu între persoanele care ocupă
aceste funcții și persoanele care ocupă celelalte funcții de
conducere în învățământul superior.
De asemenea, textele legale atacate sunt, în opinia
autorului, contrare art. 32 alin. (6) din Constituție, care
garantează autonomia universitară. Din interpretarea logicosistematică a art. 32 mai sus invocat se desprinde teza
potrivit căreia condițiile legii la care se face trimitere pentru
desfășurarea învățământului de toate gradele trebuie să fie
subsumate principiului autonomiei universitare. Legea
fundamentală nu reglementează în mod expres aspecte
legate de conducerea în învățământul superior, dar textul
urmărește să stabilească categoriile de școli — de stat,
particulare sau confesionale —, trimițând la legea care va
veni cu detalii în ceea ce privește desfășurarea procesului
de învățământ. Prin urmare, se pune întrebarea firească —
până unde poate să meargă legea care detaliază regulile
de desfășurare a procesului de învățământ în unitățile de
învățământ de stat, atâta vreme cât alin. (6) al art. 32 din
Constituție consacră un principiu exclusiv pentru
învățământul superior prin garantarea autonomiei
universitare.
De esența oricărei autonomii ține dreptul celor cărora le
este recunoscută această stare de comunitate autonomă de
a-și desemna conducerea. Autonomia universitară, așa cum
este general acceptată în uzanțele universitare din lumea
civilizată, presupune, înainte de toate, dreptul autorității
academice de a-și desemna conducerea. În virtutea acestui
principiu, statul nu poate să vină prin lege și să limiteze
numărul de mandate pentru diferite funcții de conducere din
sfera universitară.
Pe de altă parte, este de reținut că ideea limitării
numărului de mandate, ca principiu constituțional, apare
numai în cazul Președintelui României — art. 81 alin. (4),
al președintelui Consiliului Superior al Magistraturii —
art. 133 alin. (3), și al judecătorilor Curții Constituționale —
art. 142 alin. (2). Nici una dintre rațiunile care stau la baza
acestor texte constituționale nu se regăsește în cazul
textelor ce fac obiectul prezentei excepții de
neconstituționalitate.
Curtea de Apel Timișoara — Secția comercială și de
contencios administrativ opinează că excepția de
neconstituționalitate a textelor legale criticate, în raport cu
prevederile art. 16 alin. (1) din Constituție, este
neîntemeiată deoarece legiuitorul poate stabili condiții

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 151/21.II.2005

specifice pentru exercitarea unor funcții de conducere în
cadrul aceleiași categorii profesionale, fără ca aceste
condiții să constituie discriminări. Art. 16 din Legea
fundamentală se referă la modul de aplicare a unor
dispoziții legale de către autoritățile statului față de cetățeni
și nu la dreptul legiuitorului de a reglementa diferit modul de
exercitare a unor funcții într-un anumit domeniu de activitate.
Referitor la neconstituționalitatea acelorași dispoziții în
raport cu art. 32 alin. (6) din Constituție, instanța de
judecată opinează că aceasta este întemeiată, întrucât
principiul autonomiei universitare presupune dreptul
comunității academice de a se conduce și de a-și exercita
libertățile academice fără nici un fel de ingerință externă.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de neconstituționalitate este neîntemeiată, deoarece dispozițiile legale
criticate nu contravin prevederilor constituționale invocate.
Astfel, art. 16 alin. (1) din Legea fundamentală vizează
egalitatea în drepturi între cetățeni în ceea ce privește
recunoașterea în favoarea acestora a unor drepturi și
libertăți fundamentale, nu și identitatea de tratament juridic
asupra aplicării unor măsuri în considerarea unor situații
speciale. În felul acesta se justifică nu numai aplicabilitatea
unui regim juridic diferit față de anumite categorii de
persoane, dar și necesitatea lui. Or, este neîndoielnic că
persoanele care exercită funcții de conducere diferite în
învățământul superior — spre exemplu, rector, șef de catedră,
șef de departament etc. — se află în situații diferite, iar
această împrejurare justifică tratamentul juridic diferențiat.
Atât timp cât reglementarea dedusă controlului de
constituționalitate se aplică tuturor celor aflați în situația
prevăzută de ipoteza normei legale, fără nici o discriminare pe
considerente arbitrare, critica cu privire la încălcarea dispozițiilor art. 16 alin. (1) din Constituție nu este întemeiată.
În ceea ce privește susținerea referitoare la încălcarea
autonomiei universitare, Guvernul arată că, potrivit art. 89
alin. (1) din Legea învățământului nr. 84/1995, îAutonomia
universitară constă în dreptul comunității universitare de a se
conduce, de a-și exercita libertățile academice fără nici un fel
de ingerințe ideologice, politice sau religioase, de a-și asuma
un ansamblu de competențe și obligații în concordanță cu
opțiunile și orientările strategice naționale ale dezvoltării
învățământului superior, stabilite de lege“. De asemenea,
conform alin. (2) al art. 92 din aceeași lege, îAutonomia
universitară vizează domeniile conducerii, structurării și
funcționării instituției, ale activității didactice și de cercetare
științifică, ale administrării și ale finanțării“, modalitățile
principale de realizare a autonomiei universitare fiind
prevăzute de alin. (3) al aceluiași articol.
Autonomia unversitară nu înseamnă independența
instituțiilor de învățământ superior și nici nu implică
existența unei autonomii de reglementare și de decizie a
acestora în afara cadrului legal, care este general
obligatoriu. Or, potrivit art. 1 alin. (5) din Legea
fundamentală, îÎn România, respectarea Constituției, a
supremației sale și a legilor este obligatorie“ și, pe cale de
consecință, autonomia universitară nu se poate exercita
decât cu respectarea legilor cu caracter general și cu
valabilitate pe întregul teritoriu al țării.
A da o altă interpretare principiului constituțional al
autonomiei universitare ar însemna așezarea instituțiilor de
învățământ superior mai presus de lege, ceea ce ar
conduce la nesocotirea celorlalte dispoziții și principii din
cuprinsul Legii fundamentale. Prin urmare, este neîndoielnic
că dispozițiile constituționale trebuie interpretate sistematic
și prin luarea în considerare a finalității lor, fără a se
absolutiza una dintre aceste prevederi până la înlăturarea
celorlalte la fel de importante.

Avocatul Poporului apreciază că excepția de
neconstituționalitate este neîntemeiată, deoarece instituirea
prin lege a interdicției ca o persoană să ocupe funcția de
decan sau de rector mai mult de două mandate succesive
nu determină o discriminare între aceasta și cea care
îndeplinește alte funcții de conducere în cadrul universității.
Faptul că cele două categorii de persoane nu se află în
aceeași situație justifică în mod obiectiv și rațional
aplicarea unui tratament juridic diferențiat.
În ceea ce privește critica față de art. 32 alin. (6) din
Constituție, Avocatul Poporului arată că, potrivit alin. (5) al
aceluiași text constituțional, învățământul de toate gradele
se desfășoară în unități de stat, particulare și confesionale,
în condițiile legii. Tocmai de aceea normele care
reglementează viața comunității universitare sunt cuprinse
în Carta universitară a instituției de învățământ superior,
adoptată de senatul universității, în condițiile legii.
Prin urmare, prin lege, potrivit autonomiei universitare,
se pot stabili condiții privind organizarea și funcționarea
unităților de învățământ superior fără a se aduce în acest
mod o atingere dispozițiilor art. 32 alin. (6) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 93 alin. (2) teza a treia din Legea
învățământului nr. 84/1995, republicată în Monitorul Oficial
al României, Partea I, nr. 606 din 10 decembrie 1999, cu
modificările și completările ulterioare, și ale art. 72 alin. (3)
din Legea nr. 128/1997 privind Statutul cadrelor didactice,
publicată în Monitorul Oficial al României, Partea I, nr. 158
din 16 iulie 1997, cu modificările și completările ulterioare,
care au următorul conținut:
— Art. 93 alin. (2) teza a treia din Legea nr. 84/1995:
îO persoană nu poate ocupa funcția de decan sau de rector
mai mult de două mandate succesive. [...].“;
— Art. 72 alin. (3) din Legea nr. 128/1997: îO persoană
nu poate ocupa funcția de rector mai mult de două mandate
succesive. Aceeași prevedere se aplică și pentru funcția de
decan.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii și ale art. 32 alin. (6) privind
garantarea autonomiei universitare.
Examinând excepția de neconstituționalitate, Curtea
constată că Legea fundamentală a consacrat prin art. 32
alin. (6) principiul autonomiei universitare, fără să
definească însă această noțiune, de unde, văzând și
prevederile alin. (5) ale aceluiași articol, în conformitate cu
care învățământul de toate gradele se desfășoară în
condițiile legii, rezultă că legiuitorul constituant a lăsat
legiuitorului ordinar libertatea de a stabili elementele
autonomiei universitare și condițiile în care aceasta se exercită.
Autonomia universitară a fost definită prin art. 89 din
Legea învățământului nr. 84/1995 ca fiind îdreptul
comunității universitare de a se conduce, de a-și exercita
libertățile academice fără nici un fel de ingerințe ideologice,
politice sau religioase, de a-și asuma un ansamblu de
competențe și obligații în concordanță cu opțiunile și

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 151/21.II.2005
orientările strategice naționale ale dezvoltării învățământului
superior, stabilite prin lege“.
Normele privind realizarea autonomiei universitare —
între care și regulile de alegere a organelor de conducere
ale instituțiilor de învățământ superior — au fost stabilite
prin art. 92—96 din Legea învățământului nr. 84/1995.
Așadar, întrucât autonomia universitară a fost definită
chiar de legiuitor, în virtutea competenței sale atribuite prin
Constituție, nu se poate primi susținerea autorului excepției
în sensul că dispozițiile legale atacate contravin principiului
constituțional al autonomiei universitare.

5

De asemenea, nu poate fi primită susținerea privind
încălcarea dispozițiilor constituționale ale art. 16 alin. (1)
referitoare la principiul egalității în drepturi a cetățenilor,
deoarece, în raport cu importanța, cu atribuțiile și natura
juridică a fiecărei funcții de conducere din cadrul sferei
universitare, situațiile invocate — cea a șefilor de catedră,
de departament, a prodecanilor și cea a rectorilor și
decanilor — sunt diferite și, pe cale de consecință,
neexistând identitate de rațiune între toate aceste funcții,
nu se justifică aplicarea aceluiași tratament juridic.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 93 alin. (2) teza a treia din Legea învățământului
nr. 84/1995 și ale art. 72 alin. (3) din Legea nr. 128/1997 privind Statutul cadrelor didactice, excepție ridicată de Iosif
Ștefan Drăgulescu în Dosarul nr. 4.106/CA/2004 al Curții de Apel Timișoara — Secția comercială și de contencios
administrativ.
Definitivă și general obligatorie.
Pronunțată în ședința publică din data de 20 ianuarie 2004.
PREȘEDINTE,

ION PREDESCU
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
OFICIUL NAȚIONAL DE PREVENIRE ȘI COMBATERE A SPĂLĂRII BANILOR

ORDIN
pentru aprobarea modelului formularului
îProces-verbal de constatare și sancționare a contravențiilor“
În temeiul:
— Hotărârii Guvernului nr. 895/2004 pentru numirea membrilor Plenului și a președintelui Oficiului Național de
Prevenire și Combatere a Spălării Banilor;
— art. 5 lit. j) și al art. 7 alin. (5) din Regulamentul de organizare și funcționare a Oficiului Național de Prevenire
și Combatere a Spălării Banilor, aprobat prin Hotărârea Guvernului nr. 479/2002, cu modificările și completările ulterioare;
— prevederilor Hotărârii Guvernului nr. 1.078/2004 pentru modificarea Regulamentului de organizare și funcționare
a Oficiului Național de Prevenire și Combatere a Spălării Banilor, aprobat prin Hotărârea Guvernului nr. 479/2002, prin
care s-a aprobat o nouă structură organizatorică a Oficiului Național de Prevenire și Combatere a Spălării Banilor;
— art. 17 alin. (2) și al art. 22 alin. (4) din Legea nr. 656/2002 pentru prevenirea și sancționarea spălării banilor;
— prevederilor Ordonanței Guvernului nr. 2/2001 privind regimul juridic al contravențiilor, aprobată cu modificări și
completări prin Legea nr. 180/2002, cu modificările ulterioare;
— Procesului-verbal nr. 7 al Plenului Oficiului Național de Prevenire și Combatere a Spălării Banilor din data de
3 februarie 2005, cu privire la avizarea, cu votul unanim al Plenului Oficiului Național de Prevenire și Combatere a
Spălării Banilor, a modelului formularului îProces-verbal de constatare și sancționare a contravențiilor“,
președintele Oficiului Național de Prevenire și Combatere a Spălării Banilor emite prezentul ordin.
Art. 1. — Se aprobă modelul formularului îProces-verbal
de constatare și sancționare a contravențiilor“, utilizat în
activitatea Oficiului Național de Prevenire și Combatere a
Spălării Banilor, al cărui conținut este prevăzut în anexa la
prezentul ordin.
Art. 2. — Anexa*) face parte integrantă din prezentul ordin.
Art. 3. — La data publicării prezentului ordin orice
dispoziție contrară se abrogă.

Art. 4. — Oficiul Național de Prevenire și Combatere a
Spălării Banilor, prin Direcția juridică, integrare euroatlantică,
cooperare interinstituțională și internațională și managementul
informațiilor clasificate, va duce la îndeplinire prevederile
prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Președintele Oficiului Național de Prevenire și Combatere a Spălării Banilor,
Iulian Ilie Dragomir
București, 3 februarie 2005.
Nr. 28.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 151/21.II.2005
ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 151/21.II.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 151/21.II.2005

MINISTERUL SĂNĂTĂȚII

ORDIN
pentru aprobarea Nomenclatorului medicamentelor de uz uman pentru anul 2005
Având în vedere Ordonanța de urgență a Guvernului nr. 152/1999 privind produsele medicamentoase de uz
uman, aprobată cu modificări prin Legea nr. 336/2002, cu modificările și completările ulerioare, art. 4 lit. h) din Ordonanța
Guvernului nr. 125/1998 privind înființarea, organizarea și funcționarea Agenției Naționale a Medicamentului, aprobată cu
modificări prin Legea nr. 594/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. MC 1.897/2005,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Nomenclatorul medicamentelor de
uz uman pentru anul 2005, care cuprinde medicamentele
de uz uman autorizate de punere pe piață de Agenția
Națională a Medicamentului.
Art. 2. — În afara medicamentelor înscrise în
nomenclatorul prevăzut la art. 1 pot circula pe teritoriul
României și medicamentele de uz uman din țară sau din
import autorizate de punere pe piață de Agenția Națională
a Medicamentului după aprobarea nomenclatorului, precum
și alte medicamente aprobate în condițiile legii de Ministerul
Sănătății.
Art. 3. — Nomenclatorul medicamentelor de uz uman
pentru anul 2005 va putea fi accesat pe site-ul Agenției
Naționale a Medicamentului la adresa http://www.anm.ro.

Art. 4. — Direcțiile de specialitate din Ministerul
Sănătății, Agenția Națională a Medicamentului, direcțiile de
sănătate publică județene și a municipiului București, Casa
Națională de Asigurări de Sănătate, casele de asigurări de
sănătate județene și a municipiului București, Casa
Asigurărilor de Sănătate a Aparării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor,
Construcțiilor și Turismului, agenții economici producători,
importatori și distribuitori de medicamente vor duce la
îndeplinire dispozițiile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 16 februarie 2005.
Nr. 104.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 151/21.II.2005 conține 8 pagini.

Prețul de vânzare 5.500 lei

&JUYDGY|005235]
ISSN 1453—4495

PDF compression, OCR, web-optimization with CVISION's PdfCompressor

