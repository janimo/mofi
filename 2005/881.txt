Anul 173 (XVII) — Nr. 881

PARTEA

I

LEGI, DECRETE, HOTĂRÂRI ȘI ALTE ACTE

Vineri, 30 septembrie 2005

SUMAR

Nr.

Pagina
LEGI ȘI DECRETE

259.

954.

Nr.
953.

— Lege privind aprobarea Ordonanței de urgență
a Guvernului nr. 92/2005 pentru modificarea
art. 15 din Ordonanța de urgență a Guvernului
nr. 116/2003 privind privatizarea Societății
Comerciale îSiderurgica“ — S.A. Hunedoara .........

1–2

— Decret pentru promulgarea Legii privind
aprobarea Ordonanței de urgență a Guvernului
nr. 92/2005 pentru modificarea art. 15 din
Ordonanța de urgență a Guvernului nr. 116/2003
privind privatizarea Societății Comerciale
îSiderurgica“ — S.A. Hunedoara .............................

2

´

LEGI

ȘI

Pagina
— Decret privind încetarea raporturilor de serviciu
ale unui chestor de poliție din Ministerul
Administrației și Internelor ........................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.408. — Ordin al ministrului finanțelor publice pentru
aprobarea Regulamentului privind operațiunile cu
titluri de stat emise în formă dematerializată .........

3–5

ACTE ALE BĂNCII NAȚIONALE A ROMÂNIEI
9. — Regulament pentru modificarea și completarea
Regulamentului Băncii Naționale a României
nr. 1/2005 privind sistemele de plăți care asigură
compensarea fondurilor.............................................

6–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 92/2005 pentru modificarea art. 15
din Ordonanța de urgență a Guvernului nr. 116/2003 privind privatizarea Societății Comerciale
îSiderurgica“ — S.A. Hunedoara
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 92 din 14 iulie 2005 pentru modificarea
art. 15 din Ordonanța de urgență a Guvernului
nr. 116/2003 privind privatizarea Societății Comerciale
îSiderurgica“ — S.A. Hunedoara, publicată în Monitorul
Oficial al României, Partea I, nr. 637 din 20 iulie 2005, cu
următoarea modificare:

— La articolul unic, alineatul (1) al articolului (15) va
avea următorul cuprins:
îArt. 15. — (1) Prin derogare de la prevederile
Ordonanței de urgență a Guvernului nr. 111/2003 privind
utilizarea veniturilor din privatizare și din valorificarea
activelor bancare neperformante, aprobată cu modificări
prin Legea nr. 48/2005, prețul obținut de Autoritatea

2

MONITORUL OFICIAL AL ROMÂNIEI, PARTEA I, Nr. 881/30.IX.2005
deciziei Consiliului Concurenței, în scopul realizării
infrastructurii necesare funcționării Parcului Industrial
Hunedoara.“

pentru Valorificarea Activelor Statului din vânzarea
acțiunilor societății se va vira Parcului Industrial
Hunedoara, în termen de 10 zile de la data emiterii

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 28 septembrie 2005.
Nr. 259.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 92/2005
pentru modificarea art. 15 din Ordonanța de urgență a
Guvernului nr. 116/2003 privind privatizarea Societății
Comerciale îSiderurgica“ — S.A. Hunedoara
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 92/2005 pentru modificarea art. 15 din Ordonanța
de urgență a Guvernului nr. 116/2003 privind privatizarea Societății
Comerciale îSiderurgica“ — S.A. Hunedoara și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 27 septembrie 2005.
Nr. 954.
´

PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, precum și ale Legii nr. 360/2002 privind Statutul polițistului, cu
modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 30 septembrie 2005, domnului chestor de
poliție Nicolae Florea Ionel îi încetează raporturile de serviciu cu Ministerul
Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 27 septembrie 2005.
Nr. 953.

MONITORUL OFICIAL AL ROMÂNIEI, PARTEA I, Nr. 881/30.IX.2005

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Regulamentului privind operațiunile cu titluri de stat
emise în formă dematerializată
În temeiul prevederilor art. 6 alin. (8) din Legea datoriei publice nr. 313/2004, publicată în Monitorul Oficial al
României, Partea I, nr. 577 din 29 iunie 2004, în conformitate cu dispozițiile art. 11 alin. (5) din Hotărârea Guvernului
nr. 208/2005 privind organizarea și funcționarea Ministerului Finanțelor Publice și a Agenției Naționale de Administrare
Fiscală, publicată în Monitorul Oficial al României, Partea I, nr. 269 din 31 martie 2005, cu modificările ulterioare,
ministrul finanțelor publice emite următorul ordin:
Art. 1. — Se aprobă Regulamentul privind operațiunile
cu titluri de stat emise în formă dematerializată, prevăzut
în anexa care face parte integrantă din prezentul ordin.
Art. 2. — (1) Prezentul ordin va intra în vigoare la data
de 3 octombrie 2005.
(2) La data intrării în vigoare a prezentului ordin se
abrogă Regulamentul privind operațiunile cu titluri de stat
emise în formă dematerializată, aprobat prin Ordinul
ministrului finanțelor publice, al guvernatorului Băncii
Naționale a României și al vicepreședintelui Comisiei

Naționale a Valorilor Mobiliare nr. 875/2001, publicat în
Monitorul Oficial al României, Partea I, nr. 450 din
8 august 2001, cu modificările ulterioare, precum și
Procedurile de lucru ale Ministerului Finanțelor Publice,
Băncii Naționale a României și Comisiei Naționale a
Valorilor Mobiliare din 2 aprilie 2002, date în aplicarea
ordinului menționat mai sus.
Art. 3. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Doina-Elena Dascălu,
secretar de stat
București, 22 septembrie 2005.
Nr. 1.408.
ANEXĂ

REGULAMENT
privind operațiunile cu titluri de stat emise în formă dematerializată
CAPITOLUL I
Dispoziții generale
Art. 1. — Prezentul regulament stabilește:
a) termenii și condițiile generale privind plasarea titlurilor
de stat emise de Ministerul Finanțelor Publice în formă
dematerializată, în monedă națională sau în valută, pe
piața internă;
b) obligațiile entităților mandatate de Ministerul Finanțelor
Publice să administreze piața primară și/sau secundară a
titlurilor de stat;
c) obligațiile entității mandatate de Ministerul Finanțelor
Publice să administreze sistemul de depozitare și decontare
a titlurilor de stat.
Art. 2. — (1) Titlurile de stat sunt emise în baza Legii
datoriei publice nr. 313/2004, conform unui calendar
previzional anual, stabilit și anunțat în luna decembrie a
fiecărui an de Ministerul Finanțelor Publice. Acest program
este detaliat lunar/trimestrial/semestrial prin prospecte de
emisiune, putând fi modificat în funcție de evoluțiile piețelor
financiare și de necesitățile de finanțare.
(2) Pentru asigurarea permanentă a echilibrului dintre
resursele contului curent general al Trezoreriei Statului și
necesitățile de finanțare, Ministerul Finanțelor Publice poate
anunța și alte emisiuni de titluri de stat, cel mai târziu în
ziua lucrătoare precedentă datei de organizare a plasării.

(3) Ministerul Finanțelor Publice poate mandata unor
entități publice sau private, pe bază de convenție, atribuții
operaționale privind emisiunea de titluri de stat.
Art. 3. — În sensul prezentului regulament, piețele
primare și secundare de titluri de stat reprezintă un sistem
pentru plasarea și tranzacționarea acestor instrumente
financiare, caracterizat prin faptul că:
a) funcționează regulat;
b) reglementările emise de autoritățile de reglementare
și supraveghere sau de administratorul de piață definesc
condițiile de funcționare și de acces pe piața respectivă;
c) respectă cerințe de raportare și transparență, stabilite
prin reglementări, în vederea asigurării protecției
investitorilor.
CAPITOLUL II
Piața primară a titlurilor de stat
Art. 4. — (1) Piața primară a titlurilor de stat cuprinde
totalitatea operațiunilor legate de plasarea titlurilor de stat,
în scopul atragerii pe termen scurt, mediu sau lung a
capitalurilor financiare disponibile.
(2) Vânzarea titlurilor de stat pe piața primară se
realizează prin subscripție publică, licitație sau prin orice
altă metodă stabilită de administratorul de piață și agreată
de emitent.

4

MONITORUL OFICIAL AL ROMÂNIEI, PARTEA I, Nr. 881/30.IX.2005

(3) Entitatea mandatată de Ministerul Finanțelor Publice
organizează și conduce activitatea de plasare a emisiunii
de titluri de stat, emite reglementări în acest scop cu
avizul Ministerului Finanțelor Publice, aplică sancțiuni pentru
încălcarea reglementărilor proprii, în conformitate cu
prevederile prezentului regulament.
Art. 5. — (1) Participanții pe piața primară a titlurilor de
stat sunt dealerii primari, care pot desfășura operațiuni în
nume și în cont propriu sau în nume propriu și pe contul
clienților lor, persoane fizice și/sau juridice rezidente ori
nerezidente.
(2) Prin dealer primar se înțelege entitatea care a fost
acceptată de administratorul pieței primare să deruleze
operațiuni cu titluri de stat pe această piață ca urmare a
îndeplinirii condițiilor de acces.
Art. 6. — Dealeri primari pot fi:
a) instituții de credit, astfel cum sunt definite la art. 1
alin. 2 lit. a) din Legea nr. 58/1998 privind activitatea
bancară, republicată, care sunt autorizate de Banca
Națională a României;
b) societăți de servicii de investiții financiare, așa cum
sunt definite la art. 6 din Legea nr. 297/2004 privind piața
de capital, cu modificările și completările ulterioare, care
sunt autorizate de Comisia Națională a Valorilor Mobiliare;
c) instituții echivalente celor prevăzute la lit. a) și b),
autorizate în statele membre ale Uniunii Europene și/sau în
celelalte state aparținând Spațiului Economic European.
Art. 7. — Pentru instituțiile financiare care solicită
obținerea calității de dealer primar, criteriile de acces sunt
stabilite de administratorul de piață prin reglementări
aprobate de Ministerul Finanțelor Publice și de autoritatea
care reglementează și supraveghează respectiva piață.
CAPITOLUL III
Piața secundară a titlurilor de stat
Art. 8. — Piața secundară a titlurilor de stat reprezintă
un sistem multilateral care facilitează întâlnirea, în mod
nediscriminatoriu, a cererii și ofertei vânzătorilor și
cumpărătorilor de titluri de stat, din care rezultă încheierea
de contracte care au ca obiect aceste instrumente
financiare.
Art. 9. — Piața secundară a titlurilor de stat se
organizează și funcționează conform reglementărilor emise
în acest sens de Banca Națională a României sau, după
caz, de Comisia Națională a Valorilor Mobiliare, cu avizul
Ministerului Finanțelor Publice.
Art. 10. — Tranzacționarea titlurilor de stat se
realizează pe piața secundară a titlurilor de stat
administrată de Banca Națională a României și pe piața
reglementată autorizată și supravegheată de Comisia
Națională a Valorilor Mobiliare.
Art. 11. — Prin participant pe piața secundară se
înțelege entitatea care a fost acceptată de administratorul
pieței secundare să deruleze operațiuni cu titluri de stat pe
această piață ca urmare a îndeplinirii condițiilor de acces.
CAPITOLUL IV
Administratorii de piață
Art. 12. — Ministerul Finanțelor Publice mandatează
unui administrator de piață toate activitățile legate de
organizarea și reglementarea activităților pe piața primară
și/sau secundară a titlurilor de stat.
Art. 13. — Administratorul de piață trebuie să
stabilească și să mențină reglementări transparente și

nediscriminatorii, bazate pe criterii obiective, cu privire la
accesul, suspendarea și excluderea participanților pe piețele
respective, cu respectarea prezentului regulament.
Art. 14. — Administrarea pieței primare/secundare a
titlurilor de stat constă în:
1. elaborarea, implementarea și aplicarea reglementărilor
privind condițiile și procedurile de acces/admitere, excludere
și suspendare a participanților și a titlurilor de stat la și de
la tranzacționare;
2. stabilirea condițiilor, procedurilor de tranzacționare,
precum și a obligațiilor participanților;
3. elaborarea, implementarea și aplicarea procedurilor
privind modul de determinare și publicare a prețurilor și a
cotațiilor, tipurile de contracte și operațiuni permise,
standardele contractuale;
4. adoptarea măsurilor necesare funcționării în mod
regulat și ordonat, inclusiv sub aspect tehnic, a pieței
primare/secundare și verificarea respectării regulilor
acesteia;
5. administrarea și diseminarea către public a
informațiilor privind emisiunile de titluri de stat;
6. elaborarea și implementarea mecanismelor de
securitate și control al sistemelor informatice, pentru
protecția drepturilor de proprietate și a informațiilor
confidențiale;
7. asigurarea păstrării în siguranță a datelor și
informațiilor stocate, a fișierelor și bazelor de date, inclusiv
în situația unor calamități naturale, dezastre și alte
evenimente deosebite.
Art. 15. — Administratorul de piață poate asigura și alte
servicii conexe, după cum urmează:
a) servicii de investigare a potențialului pieței titlurilor de
stat, a comportamentului investitorilor față de
tranzacționarea acestora, sondarea pieței cu privire la
oportunitatea dezvoltării de produse, operațiuni și
instrumente noi având ca suport activ titlurile de sat,
inclusiv analiza statistică a rezultatelor;
b) organizarea de mese rotunde și simpozioane cu
scopul dezvoltării pieței, organizarea de cursuri de pregătire
profesională și de calificare a personalului care activează
pe această piață;
c) editarea și comercializarea de materiale în domeniul
pieței titlurilor de stat.
Art. 16. — Reglementările emise de administratorul de
piață trebuie să cuprindă obligațiile participanților decurgând
din:
1. organizarea și administrarea pieței titlurilor de stat;
2. condițiile privind criteriile de acces și categoriile de
participanți;
3. regulile privind plasamentul și tranzacțiile desfășurate
pe piața titlurilor de stat;
4. standardele profesionale impuse participanților pe
aceste piețe;
5. condițiile de acces la sistemele informatice ale
administratorului de piață, dacă este cazul;
6. măsurile disciplinare pentru încălcarea regulilor
stabilite de administratorul de piață.
Art. 17. — Administratorul de piață permite accesul
participanților care:
1. îndeplinesc condițiile prevăzute în prezentul
regulament, precum și pe cele stabilite în reglementările
proprii aprobate de autoritatea de supraveghere;
2. fac dovada dotării tehnice adecvate, stabilită de
administratorul pieței;

MONITORUL OFICIAL AL ROMÂNIEI, PARTEA I, Nr. 881/30.IX.2005
3. au o structură organizatorică cerută prin reglementările
pieței.
CAPITOLUL V
Depozitarul titlurilor de stat
Art. 18. — (1) Depozitarea și decontarea operațiunilor
cu titluri de stat au loc în cadrul sistemului de depozitare
și decontare a titlurilor de stat, administrat de entitatea
mandatată de Ministerul Finanțelor Publice în calitate de
depozitar unic al titlurilor de stat.
(2) Prin sistemul de depozitare și decontare a titlurilor
de stat se asigură funcția de depozitar unic pentru aceste
instrumente.
(3) Drepturile de proprietate asupra titlurilor de stat,
pentru participanții la sistemul de depozitare și decontare,
se dobândesc prin înscrierea titlurilor de stat în conturile
deschise în evidențele depozitarului unic. În toate celelalte
cazuri drepturile de proprietate se dobândesc prin
înscrierea în conturile deschise în evidențele intermediarilor
pieței secundare sub rezerva evidențierii titlurilor de stat în
contul cumulat de clienți deschis pe numele intermediarului
în evidențele depozitarului unic.
(4) Procesarea operațiunilor cu titluri de stat în cadrul
sistemului de depozitare și decontare a titlurilor de stat se
face în conformitate cu reglementările emise de depozitarul
titlurilor de stat.
Art. 19. — Participanții pe piața secundară care
prestează serviciul de intermediere vor evidenția deținerile
clienților lor separat de deținerile proprii.
Art. 20. — (1) Transferul dreptului de proprietate asupra
titlurilor de stat în cadrul sistemului de depozitare și
decontare se face cu respectarea principiului îlivrare contra
plată“ (principiul DvP), asigurându-se astfel că debitarea
conturilor de evidență a titlurilor de stat are loc dacă și
numai dacă are loc decontarea fondurilor.
(2) Depozitarul titlurilor de stat nu este răspunzător de
transferul dreptului de proprietate în conturile deschise în
evidențele intermediarilor.
(3) Intermediarii pieței titlurilor de stat sunt direct
răspunzători de asigurarea respectării principiului DvP
pentru operațiunile derulate în numele clienților lor, inclusiv
în numele altor participanți pentru care acționează în
calitate de agent de decontare în sistem.
Art. 21. — Sistemul de depozitare și decontare a
titlurilor de stat gestionează diferit contractele de gaj, după
cum acestora le sunt aplicabile, după caz, Ordonanța
Guvernului nr. 9/2004 privind unele contracte de garanție
financiară, aprobată cu modificări prin Legea nr. 222/2004,
sau Legea nr. 99/1999 privind unele măsuri pentru
accelerarea reformei economice, cu modificările ulterioare.
Art. 22. — (1) Participanții la sistemul de depozitare și
decontare a titlurilor de stat poartă răspunderea verificării
modului de respectare a prevederilor legale aplicabile
contractelor de gaj încheiate pe contul propriu sau pe
contul clienților.
(2) Sistemul de depozitare și decontare a titlurilor de
stat administrează contractele de gaj conform instrucțiunilor
transmise de participanți.
Art. 23. — Decontarea pe fonduri aferentă operațiunilor
cu titluri de stat se efectuează prin conturile deschise pe

5

numele participanților la piață în evidențele Băncii Naționale
a României sau prin conturi deschise la o bancă, după
caz, cu respectarea reglementărilor în domeniu și a
Regulilor sistemului ReGIS.
Art. 24. — În zilele declarate de Guvernul României
drept zile nelucrătoare, dar care sunt zile bancare, toate
operațiunile de tipul cupon/dobândă, răscumpărare
parțială/totală, răscumpărare opțională, aferente emisiunilor
de titluri de stat scadente în aceste zile, vor fi amânate
pentru prima zi lucrătoare următoare.
CAPITOLUL VI
Sancțiuni
Art. 25. — Sancțiunile pentru încălcarea prevederilor
prezentului regulament se aplică de Banca Națională a
României și/sau de Comisia Națională a Valorilor Mobiliare
în conformitate cu legislația în vigoare.
Art. 26. — (1) Administratorii pieței primare și/sau
secundare a titlurilor de stat, mandatați de Ministerul
Finanțelor Publice, vor stabili și vor menține proceduri
eficiente pentru monitorizarea permanentă a respectării
prezentului regulament și a reglementărilor proprii.
Administratorul de piață va monitoriza operațiunile efectuate
de către participanți, pentru a identifica încălcarea regulilor
pieței primare sau secundare, prin care poate fi afectată
funcționarea ordonată a acesteia.
(2) Administratorul de piață va supraveghea conduita
participanților, va investiga și va soluționa cazurile de
încălcare a prezentului regulament și a reglementărilor
proprii și va aplica sancțiuni disciplinare, altele decât cele
prevăzute la art. 25.
Art. 27. — (1) Administratorul de piață poate retrage
dreptul de acces unui participant, dacă acesta nu mai
respectă condițiile de acces, încalcă prevederile prezentului
regulament și/sau ale reglementărilor proprii ale administratorului de piață sau nu se conformează instrucțiunilor
emise de acesta.
(2) Retragerea dreptului de acces pentru un participant
se face după consultarea autorității de supraveghere/
autorității competente din statul membru.
CAPITOLUL VII
Dispoziții finale
Art. 28. — Dealerii selectați, precum și salariații
acestora pot înființa asociații profesionale având drept scop
ridicarea standardelor profesionale, stabilirea și impunerea
unor reguli de conduită și etică profesională în
desfășurarea operațiunilor pe piața titlurilor de stat din
România. Astfel de asociații pot emite coduri de conduită
care sunt avizate de Ministerul Finanțelor Publice, Banca
Națională a României și de Comisia Națională a Valorilor
Mobiliare.
Art. 29. — Pentru instituțiile prevăzute la art. 6 lit. c),
prezentul regulament se aplică de la data aderării
României la Uniunea Europeană.
Art. 30. — Prezentul regulament intră în vigoare la data
de 3 octombrie 2005.

6

MONITORUL OFICIAL AL ROMÂNIEI, PARTEA I, Nr. 881/30.IX.2005

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

REGULAMENT
pentru modificarea și completarea Regulamentului Băncii Naționale a României nr. 1/2005
privind sistemele de plăți care asigură compensarea fondurilor
Având în vedere prevederile art. 22 alin. (3) din Legea nr. 312/2004 privind Statutul Băncii Naționale a României,
cu modificările ulterioare, ale art. 56 alin. 1, art. 89 și 90 din Legea nr. 58/1998 privind activitatea bancară, republicată,
ale art. 164 și 285 din Ordonanța de urgență a Guvernului nr. 97/2000 privind organizațiile cooperatiste de credit,
aprobată cu modificări și completări prin Legea nr. 200/2002, cu modificările și completările ulterioare, și ale art. 4
alin. (2) din Legea nr. 541/2002 privind economisirea și creditarea în sistem colectiv pentru domeniul locativ, cu
modificările și completările ulterioare,
în temeiul art. 48 alin. (2) din Legea nr. 312/2004 privind Statutul Băncii Naționale a României, cu modificările
ulterioare,
Banca Națională a României emite prezentul regulament.
Art. I. — Regulamentul Băncii Naționale a României
nr. 1/2005 privind sistemele de plăți care asigură
compensarea fondurilor, publicat în Monitorul Oficial al
României, Partea I, nr. 265 din 31 martie 2005, se
modifică și se completează după cum urmează:
1. La articolul 2, punctul 2 se abrogă.
2. Articolul 11 va avea următorul cuprins:
îArt. 11. — Procedura de administrare a riscului de
decontare, reglementată prin prezentul regulament pentru
sistemele de plăți care asigură compensarea fondurilor, în
condițiile în care acestea nu au prevăzute proceduri proprii
de administrare a riscului de decontare impuse de
administratorul de sistem și aprobate de Banca Națională a
României, este structurată pe 3 niveluri:
a) procedura de garantare unilaterală;
b) suplimentarea de către participanții compensatori a
garanțiilor unilaterale constituite pentru sistem sau, după
caz, de procurarea de către aceștia a fondurilor necesare
decontării;
c) acordarea de către Banca Națională a României a
unor credite, în cadrul facilității de creditare pentru
asigurarea decontării pozițiilor nete, prevăzută în
reglementările Băncii Naționale a României privind facilitățile
acordate de banca centrală în scopul fluidizării decontărilor
în sistemul ReGIS.“
3. Articolul 13 va avea următorul cuprins:
îArt. 13. — (1) Banca Națională a României poate
participa în cadrul procedurilor de administrare a riscului de
decontare, aferente sistemelor de plăți care asigură
compensarea
fondurilor,
furnizând
participanților
compensatori lichiditatea necesară decontării pozițiilor lor
nete debitoare, prin executarea de active eligibile pentru
garantare, constituite drept garanții la dispoziția Băncii
Naționale a României.
(2) Activele eligibile pentru garantare prevăzute la
alin. (1) sunt aceleași cu cele utilizate în cadrul facilităților
acordate de Banca Națională a României în scopul
fluidizării decontărilor în sistemul ReGIS.
(3) Evaluarea garanțiilor prevăzute la alin. (1) se
realizează de Banca Națională a României în același mod
ca și în cazul garanțiilor aferente facilităților acordate de
Banca Națională a României în scopul fluidizării decontărilor
în sistemul ReGIS, respectiv prin deducerea unor marje

(haircut) din valoarea la care activele sunt evaluate de
Banca Națională a României.“
4. Titlul secțiunii a 2-a din capitolul II al titlului II se
modifică din îConstituirea și eliberarea garanțiilor
unilaterale“ în îConstituirea, executarea și eliberarea
garanțiilor unilaterale“.
5. Articolul 19 va avea următorul cuprins:
îArt. 19. — Garanțiile unilaterale în lei, constituite de
participanții compensatori pentru asigurarea decontării finale
a propriilor poziții nete, pot fi sub formă de:
a) fonduri, care se evidențiază ca garanții în secțiunea
«Rezerve» din conturile de decontare ale participanților
compensatori, deschise în sistemul ReGIS;
b) active eligibile pentru garantare, definite în
reglementările Băncii Naționale a României privind
operațiunile de piață monetară și acceptate de banca
centrală în operațiunile aferente facilităților acordate de
aceasta în scopul fluidizării decontărilor în sistemul ReGIS,
care se evidențiează ca garanții în sistemul SaFIR.“
6. Articolul 20 va avea următorul cuprins:
îArt. 20. — (1) Garanțiile unilaterale în lei se constituie
în sistemele ReGIS și SaFIR de către participanții
compensatori din sistemele de plăți care asigură
compensarea fondurilor până cel târziu la orele prevăzute
în contractele de constituire și executare a garanțiilor
încheiate între Banca Națională a României și respectivii
participanți compensatori.
(2) Din momentul prevăzut la alin. (1) și până cel mai
devreme la decontarea instrucțiunii de plată inițiată în
ReGIS de respectivul sistem de plăți, garanțiile unilaterale
în lei constituite în sistemele ReGIS și SaFIR de către
participanții compensatori nu mai pot fi diminuate de
aceștia, ci doar suplimentate, în conformitate cu regulile
acestor sisteme.“
7. Articolul 21 va avea următorul cuprins:
îArt. 21. — Executarea garanțiilor unilaterale, precum și
eliberarea acestora se realizează de Banca Națională a
României, în calitate de administrator al sistemelor ReGIS
și SaFIR, în conformitate cu regulile acestor sisteme.“
8. Articolele 22—25 se abrogă.
9. Articolul 26 va avea următorul cuprins:
îArt. 26. — În cazul sistemelor care asigură și
decontarea operațiunilor cu instrumente financiare,

MONITORUL OFICIAL AL ROMÂNIEI, PARTEA I, Nr. 881/30.IX.2005
procedura de administrare a riscului de decontare se va
aplica în următoarele etape, în conformitate cu prevederile
regulilor de sistem ale ReGIS și SaFIR și ale contractului
de participare la ReGIS încheiat de Banca Națională a
României și administratorul de sistem:
1. Sistemul va realiza un calcul prealabil al pozițiilor
nete ale participanților compensatori.
2. Administratorul de sistem va vizualiza în sistemul
ReGIS și va primi de la sistemul SaFIR, la orele prevăzute
în contractul de participare la ReGIS încheiat de
respectivul administrator de sistem cu Banca Națională a
României, valoarea garanțiilor constituite de participanții
compensatori pentru sistemul respectiv.
3. În cazul în care poziția netă debitoare a unui
participant compensator nu este acoperită de valoarea
totală a garanțiilor constituite de acesta pentru sistem,
administratorul de sistem va comunica participantului
compensator în cauză valoarea cu care trebuie
suplimentate garanțiile unilaterale aferente sistemului,
participanții având la dispoziție un interval de timp pentru
această operațiune. Intervalul de timp menționat va fi cel
stabilit prin contractul de participare la ReGIS încheiat de
administratorul de sistem cu Banca Națională a României.
4. La expirarea intervalului de timp menționat la pct. 3,
administratorul de sistem va vizualiza în sistemul ReGIS și
va primi de la sistemul SaFIR noile valori ale garanțiilor
constituite de către participanții compensatori pentru sistem.
5. În cazul în care poziția netă debitoare a fiecărui
participant este acoperită de valoarea totală a garanțiilor
constituite de acesta pentru sistem în sistemele ReGIS și
SaFIR, administratorul de sistem va iniția o instrucțiune de
plată pentru decontarea pozițiilor nete în sistemul ReGIS.
6. În cazul în care poziția netă debitoare a unui
participant compensator nu este acoperită nici la acest
moment de valoarea totală a garanțiilor constituite de
respectivul participant pentru sistem în ReGIS și în SaFIR,
administratorul de sistem va recalcula pozițiile nete prin
excluderea tranzacțiilor care au determinat poziția debitoare
neacoperită, astfel încât pozițiile nete debitoare rezultate să
fie acoperite de garanțiile constituite de participanți, și va
iniția instrucțiunea de plată pentru decontarea pozițiilor nete
în sistemul ReGIS în conformitate cu noile poziții nete
calculate. Pentru tranzacțiile excluse din calculul pozițiilor
nete, administratorul de sistem poate iniția instrucțiuni de
plată în sistemul ReGIS în vederea decontării pe bază
brută a acestora.“
10. După articolul 26 se introduce un nou articol,
articolul 261, cu următorul cuprins:
îArt. 26 1 . — (1) Inițierea în sistemul ReGIS a
instrucțiunilor de plată aferente pozițiilor nete, recalculate
conform prevederilor art. 26 pct. 6, se va face conform
contractului de participare la ReGIS încheiat de Banca
Națională a României cu administratorul sistemului respectiv.
(2) Banca Națională a României nu are nici o
responsabilitate privind recalcularea pozițiilor nete în situația
prevăzută la art. 26 pct. 6.
(3) În cazul în care instrucțiunile de plată aferente
pozițiilor nete recalculate nu sunt inițiate în ReGIS în
intervalul de timp stabilit prin regulile de sistem ale ReGIS
și prin contractul de participare la ReGIS încheiat de
Banca Națională a României cu administratorul sistemului

7

respectiv, Banca Națională a României nu are nici o
responsabilitate privind decontarea pozițiilor nete calculate
de sistemele care asigură și decontarea operațiunilor cu
instrumente financiare pentru ziua de decontare respectivă.“
11. Articolul 27 va avea următorul cuprins:
îArt. 27. — În cazul sistemelor de plăți care asigură
compensarea fondurilor aferente operațiunilor cu carduri
bancare, procedura de administrare a riscului de decontare
se va aplica în următoarele etape, în conformitate cu
prevederile regulilor de sistem ale ReGIS și SaFIR, ale
contractului de participare la ReGIS încheiat de Banca
Națională a României cu administratorul de sistem și ale
reglementărilor Băncii Naționale a României privind
facilitățile acordate de banca centrală în scopul fluidizării
decontărilor în sistemul ReGIS:
1. În cazul în care poziția netă debitoare a unui
participant compensator nu poate fi decontată din lipsă de
fonduri disponibile în contul de decontare din ReGIS al
respectivului participant, se va aplica procedura de
garantare unilaterală.
2. În cazul în care, în urma aplicării procedurii de
garantare unilaterală, poziția netă debitoare a participantului
compensator continuă să nu poată fi decontată, respectivul
participant va suplimenta garanțiile unilaterale constituite
pentru sistem sau va procura fondurile necesare decontării
fie prin apelarea la facilitatea de lichiditate pe parcursul
zilei, oferită de banca centrală, fie prin obținerea unor
credite din partea altor participanți la sistemul ReGIS, fie
prin operațiuni pe piața interbancară.
3. În cazul în care nici în urma parcurgerii etapei
menționate la pct. 2 poziția netă debitoare a participantului
compensator nu poate fi decontată la momentul limită final
al zilei de operare a sistemului ReGIS, se va recurge la
facilitatea de creditare pentru asigurarea decontării pozițiilor
nete, acordată de Banca Națională a României
participanților compensatori din cadrul sistemelor de plăți
care asigură compensarea fondurilor aferente tranzacțiilor
cu carduri bancare.“
12. Articolul 28 va avea următorul cuprins:
îArt. 28. — În cazul sistemului de plăți care asigură
compensarea fondurilor, administrat de Banca Națională a
României, procedura de administrare a riscului de
decontare se va aplica în următoarele etape, în
conformitate cu prevederile regulilor de sistem ale ReGIS
și SaFIR și ale reglementărilor Băncii Naționale a României
privind facilitățile acordate de banca centrală în scopul
fluidizării decontărilor în sistemul ReGIS:
1. În cazul în care poziția netă debitoare a unui
participant compensator nu poate fi decontată din lipsă de
fonduri disponibile în contul de decontare din ReGIS al
respectivului participant, se va aplica procedura de
garantare unilaterală.
2. În cazul în care, în urma aplicării procedurii de
garantare unilaterală, poziția netă debitoare a participantului
compensator continuă să nu poată fi decontată, respectivul
participant va suplimenta garanțiile unilaterale constituite
pentru sistem sau va procura, în cursul unei perioade
stabilite în contractul de participare la ReGIS încheiat între
Banca Națională a României și administratorul de sistem
respectiv, fondurile necesare decontării fie prin apelarea la
facilitatea de lichiditate pe parcursul zilei, oferită de banca

8

MONITORUL OFICIAL AL ROMÂNIEI, PARTEA I, Nr. 881/30.IX.2005

centrală, fie prin obținerea unor credite din partea altor
participanți la sistemul ReGIS, fie prin operațiuni pe piața
interbancară.
3. În cazul în care un participant compensator nu își
poate acoperi poziția netă debitoare în urma aplicării
procedurii de garantare unilaterală și nici nu își poate
procura fondurile necesare pentru decontarea propriei poziții
nete debitoare până la sfârșitul zilei de decontare, orice
instituție de credit și/sau Trezoreria Statului pot/poate să
furnizeze participantului respectiv fondurile necesare
decontării, prin constituirea unor depozite interbancare în lei
în favoarea participantului debitor, în condiții stabilite de
părți, cu titlu de depozite de garantare excepționale.
4. În cazul în care nici în urma parcurgerii etapei
menționate la pct. 3 poziția netă debitoare a participantului
compensator nu poate fi decontată la momentul limită final
al zilei de operare a sistemului ReGIS, se va recurge la
facilitatea de creditare pentru asigurarea decontării pozițiilor
nete, acordată de Banca Națională a României
participanților compensatori din cadrul sistemului de plăți
care asigură compensarea fondurilor, administrat de Banca
Națională a României.“
13. Titlul III se modifică din îSancțiuni“ în îMăsuri de
remediere și sancțiuni“.
14. La articolul 29, alineatul (1) va avea următorul
cuprins:
îArt. 29. — (1) Următoarele fapte pot atrage aplicarea
de către Banca Națională a României administratorilor de
sisteme de plăți care asigură compensarea fondurilor și/sau
participanților compensatori de măsuri de remediere și/sau
sancțiuni prevăzute în legislația bancară:
a) neconstituirea de către un participant compensator a
garanțiilor unilaterale până cel puțin la nivelul plafonului

tehnic de garantare unilaterală, în conformitate cu
prevederile prezentului regulament, ale contractelor de
constituire și executare a garanțiilor încheiate cu Banca
Națională a României, și cu cele ale regulilor sistemelor
ReGIS și SaFIR;
b) orice altă nerespectare a prevederilor prezentului
regulament și a măsurilor de remediere dispuse de Banca
Națională a României în aplicarea acestuia.“
15. Articolul 30 va avea următorul cuprins:
îArt. 30. — În cazul în care, într-o anumită zi bancară,
un participant compensator nu constituie garanții unilaterale
în lei până cel puțin la nivelul plafonului tehnic de
garantare unilaterală, Banca Națională a României poate
proceda la suspendarea sau excluderea participantului atât
din sistemul respectiv, cât și din toate celelalte sisteme
care asigură compensarea fondurilor, în care acesta este
participant, pe baza propriei analize privind bonitatea
participantului respectiv.“
16. Articolul 32 va avea următorul cuprins:
îArt. 32. — În cazul deciziei de suspendare sau
excludere prevăzute la art. 30, Banca Națională a
României va consulta administratorul sistemului respectiv
asupra momentului suspendării sau excluderii din sistem a
participantului și va notifica administratorilor celorlalte
sisteme această decizie.“
17. Articolul 35 se abrogă.
Art. II. — Regulamentul Băncii Naționale a României
nr. 1/2005 privind sistemele de plăți care asigură
compensarea fondurilor, modificat și completat prin
prezentul regulament, va fi republicat în Monitorul Oficial al
României, Partea I, dându-se textelor o nouă numerotare.
Art. III. — Prezentul regulament intră în vigoare la data
de 3 octombrie 2005.

p. Președintele Consiliului de Administrație al Băncii Naționale a României,
Florin Georgescu
București, 23 septembrie 2005.
Nr. 9.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 881/30.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048669]
ISSN 1453—4495

