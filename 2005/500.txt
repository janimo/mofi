Anul 173 (XVII) — Nr. 500

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 iunie 2005

SUMAR

Nr.

Pagina

Nr.

LEGI ȘI DECRETE
168.

— Lege pentru ratificarea Acordului dintre
Guvernul României și Guvernul Regatului Suediei
privind cooperarea în combaterea criminalității
organizate, a traficului ilicit de stupefiante,
substanțe psihotrope și precursori, a traficului de
ființe umane, terorismului și a altor infracțiuni
grave, semnat la București la 10 mai 2004...........

Acord între Guvernul României și Guvernul Regatului
Suediei privind cooperarea în combaterea
criminalității organizate, a traficului ilicit de
stupefiante, substanțe psihotrope și precursori, a
traficului de ființe umane, terorismului și a altor
infracțiuni grave .........................................................
490.

— Decret privind promulgarea Legii pentru
ratificarea Acordului dintre Guvernul României și
Guvernul Regatului Suediei privind cooperarea în
combaterea criminalității organizate, a traficului ilicit
de stupefiante, substanțe psihotrope și precursori,
a traficului de ființe umane, terorismului și a altor
infracțiuni grave, semnat la București la 10 mai
2004 ...........................................................................

categorii de personal din cadrul ministerelor,
celorlalte organe de specialitate ale administrației
publice centrale și instituțiilor publice ......................
504.

2

— Lege pentru modificarea și completarea
Ordonanței de urgență a Guvernului nr. 80/2001
privind stabilirea unor măsuri pentru asigurarea,
temporar, a locuințelor de serviciu necesare unor

4

— Decret privind promulgarea Legii pentru
modificarea și completarea Ordonanței de urgență
a Guvernului nr. 80/2001 privind stabilirea unor
măsuri pentru asigurarea, temporar, a locuințelor
de serviciu necesare unor categorii de personal
din cadrul ministerelor, celorlalte organe de
specialitate ale administrației publice centrale și
instituțiilor publice ......................................................

4

ACTE ALE BIROURILOR PERMANENTE ALE
CAMEREI DEPUTAȚILOR ȘI SENATULUI

2–3
2.

— Hotărâre privind numirea în funcția de adjunct
al Avocatului Poporului .............................................

5

DECIZII ALE CURȚII CONSTITUȚIONALE

3

Decizia nr. 238 din 10 mai 2005 referitoare la excepția
de neconstituționalitate a dispozițiilor art. 86 1
alin. 3 din Codul penal.............................................

´
181.

Pagina

5–7

HOTĂRÂRI ALE GUVERNULUI ROMÂNIEI
490.

— Hotărâre privind unele măsuri pentru
accelerarea procesului de implementare a
reglementărilor privind ajutorul de stat ....................

8

2

MONITORUL OFICIAL AL ROMÂNIEI, PARTEA I, Nr. 500/14.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României și Guvernul Regatului Suediei
privind cooperarea în combaterea criminalității organizate, a traficului ilicit de stupefiante,
substanțe psihotrope și precursori, a traficului de ființe umane, terorismului
și a altor infracțiuni grave, semnat la București la 10 mai 2004
Parlamentul României adoptă prezenta lege.
Articol unic. — Se ratifică Acordul dintre Guvernul
României și Guvernul Regatului Suediei privind cooperarea
în combaterea criminalității organizate, a traficului ilicit de

stupefiante, substanțe psihotrope și precursori, a traficului
de ființe umane, terorismului și a altor infracțiuni grave,
semnat la București la 10 mai 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 168.
ACORD
între Guvernul României și Guvernul Regatului Suediei privind cooperarea în combaterea criminalității organizate,
a traficului ilicit de stupefiante, substanțe psihotrope și precursori, a traficului de ființe umane, terorismului
și a altor infracțiuni grave
Guvernul României și Guvernul Regatului Suediei, denumite în continuare părți,
apreciind importanța întăririi și dezvoltării cooperării în domeniul combaterii criminalității,
considerând că o astfel de cooperare ar trebui să aibă loc de o manieră cât mai eficientă, ținând totodată cont
de cerințele de natură legislativă,
fiind ghidate de principiile egalității, reciprocității și beneficiilor mutuale,
au convenit următoarele:
ARTICOLUL 1

1. Părțile vor coopera, în conformitate cu legislația
națională a acestora, în combaterea infracțiunilor, precum
criminalitatea organizată, traficul ilicit de stupefiante,
substanțe psihotrope și precursori, traficul de ființe umane,
terorismul și alte infracțiuni grave, a căror prevenire,
descoperire și soluționare necesită măsuri comune luate de
autoritățile competente ale ambelor părți.
2. Părțile își vor comunica reciproc prin canale
diplomatice autoritățile competente pentru implementarea
prezentului acord.
ARTICOLUL 2

1. Cooperarea dintre părți va însemna transmiterea de
informații operative necesare pentru urmărirea și
identificarea persoanelor, precum și alte măsuri care sunt
în consonanță cu obiectivele prezentului acord și cu
angajamentele părților prin alte acorduri internaționale și
sub auspiciul legislației fiecărui stat.
2. Autoritățile competente ale părților vor colabora, în
plus, prin intermediul schimburilor de experiență și al
specialiștilor și prin furnizarea reciprocă de informații

legislative și informații privind situația și tendințele
criminalității în statele acestora.
3. Acest acord nu privește chestiuni legate de clauza de
asistență legală în cazurile penale sau de extrădare.
ARTICOLUL 3

1. Cererile de furnizare a informațiilor sau alte măsuri în
conformitate cu acest acord vor fi transmise de autoritățile
comunicate, în conformitate cu art. 1 din prezentul acord.
2. Măsurile prevăzute în prezentul acord pot fi
implementate prin mijloace de contact la nivel local, ca
urmare a înțelegerii care se va încheia între autoritățile mai
sus menționate.
3. Dacă autoritatea care primește o cerere de furnizare
a informațiilor nu are atribuții în domeniu, aceasta va
transmite cererea fără întârziere autorității competente din
statul solicitat, informând de îndată în acest sens
autoritatea din statul solicitant.
ARTICOLUL 4

Oricare dintre părți poate să refuze îndeplinirea unei
cereri dacă se apreciază că răspunzând unei astfel de
cereri ar putea aduce atingere suveranității și securității

MONITORUL OFICIAL AL ROMÂNIEI, PARTEA I, Nr. 500/14.VI.2005

3

ARTICOLUL 8

statului părții sau dacă aceasta contravine dispozițiilor
legale sau altor interese fundamentale ale statului.
În asemenea cazuri refuzul va fi notificat fără întârziere
părții solicitante, iar motivele refuzului vor fi precizate.

1. Dacă este necesar, autoritățile competente ale
părților, conform art. 1 alin. 2, pot încheia acorduri între
ele în scopul implementării prevederilor prezentului acord.
2. Astfel de acorduri vor intra în vigoare de la data
semnării, dacă autoritățile semnatare nu decid altfel.

ARTICOLUL 5

1. Informațiile și documentele care au fost primite sub
auspiciul acestui acord nu vor fi utilizate fără
consimțământul părții solicitate în alte scopuri decât cele
stipulate în cerere și acceptate de partea solicitată.
2. Transmiterea către un stat terț a datelor transmise în
conformitate cu prezentul acord este posibilă doar pe baza
consimțământului scris al autorității competente a părții care
le-a transmis.

ARTICOLUL 9

Schimbul de date personale, în conformitate cu
prezentul acord, va face obiectul legislației naționale a
părților și al Convenției europene pentru protecția
persoanelor împotriva prelucrării automate a datelor
(Strasbourg, 28 ianuarie 1981).

1. Prezentul acord va intra în vigoare în termen de
30 de zile de la data primirii ultimei notificări schimbate de
părți, prin care acestea se informează reciproc, în scris,
prin canale diplomatice cu privire la îndeplinirea
procedurilor legale interne necesare pentru intrarea în
vigoare a acestuia.
2. Prezentul acord se încheie pentru o perioadă de timp
nedeterminată și va rămâne în vigoare pe o perioadă de
6 luni de la data la care una dintre părți a primit o
notificare în scris, prin canale diplomatice, privind intenția
celeilalte părți de a denunța acordul.
3. Prevederile art. 6 vor fi respectate chiar și după
ieșirea din vigoare a prezentului acord, dacă este cazul.
4. Prezentul acord poate fi modificat prin
consimțământul reciproc, transmis în scris, al părților.
Modificările vor intra în vigoare în conformitate cu
procedura stipulată la alin. 1.
Semnat la București la 10 mai 2004, în două exemplare
originale, fiecare în limbile română, suedeză și engleză,
toate textele fiind egal autentice. În caz de divergențe de
interpretare, textul în limba engleză va prevala.

Pentru Guvernul României,
Adrian Năstase,
prim-ministru al Guvernului României

Pentru Guvernul Regatului Suediei,
Göran Persson,
prim-ministru al Guvernului Regatului Suediei

ARTICOLUL 6

1. Fiecare parte, acționând în conformitate cu legislația
sa națională, se va asigura că este respectat gradul de
secretizare în ceea ce privește informațiile primite de la
cealaltă parte. Informațiile primite de una dintre părți pot fi
făcute publice doar cu acordul părții care le furnizează.
2. Fiecare parte, acționând în conformitate cu legislația
sa națională, va asigura nivelul de secretizare pe care îl
cere cealaltă parte.
ARTICOLUL 7

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Regatului Suediei
privind cooperarea în combaterea criminalității organizate,
a traficului ilicit de stupefiante, substanțe psihotrope
și precursori, a traficului de ființe umane, terorismului
și a altor infracțiuni grave, semnat la București
la 10 mai 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru ratificarea Acordului dintre
Guvernul României și Guvernul Regatului Suediei privind cooperarea în
combaterea criminalității organizate, a traficului ilicit de stupefiante, substanțe
psihotrope și precursori, a traficului de ființe umane, terorismului și a altor
infracțiuni grave, semnat la București la 10 mai 2004, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 490.
´

4

MONITORUL OFICIAL AL ROMÂNIEI, PARTEA I, Nr. 500/14.VI.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru modificarea și completarea Ordonanței de urgență a Guvernului nr. 80/2001
privind stabilirea unor măsuri pentru asigurarea, temporar, a locuințelor de serviciu
necesare unor categorii de personal din cadrul ministerelor, celorlalte organe de specialitate
ale administrației publice centrale și instituțiilor publice
Parlamentul României adoptă prezenta lege.
Articol unic. — Ordonanța de urgență a Guvernului
nr. 80 din 31 mai 2001 privind stabilirea unor măsuri
pentru asigurarea, temporar, a locuințelor de serviciu
necesare unor categorii de personal din cadrul ministerelor,
celorlalte organe de specialitate ale administrației publice
centrale și instituțiilor publice, publicată în Monitorul Oficial
al României, Partea I, nr. 313 din 12 iunie 2001, aprobată
cu modificări și completări prin Legea nr. 717/2001, se
modifică și se completează după cum urmează:
1. Articolul 3 va avea următorul cuprins:
îArt. 3. — (1) Locuința de serviciu se pune la dispoziție
beneficiarului, complet dotată, inclusiv cu mobilier. Chiria,
cheltuielile de întreținere a locuințelor de serviciu și
amortizarea bunurilor din dotarea acestora, inclusiv a
mobilierului, se suportă de instituțiile publice în care își

desfășoară activitatea beneficiarii, în limita unei sume de
12.000.000 lei lunar.
(2) Chiria pentru locuințele de serviciu se stabilește în
conformitate cu prevederile cap. III din Ordonanța de
urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe,
aprobată cu modificări și completări prin Legea
nr. 241/2001, cu modificările ulterioare.
(3) Prevederile alin. (1) și (2) se aplică în mod
corespunzător și pentru locuințele de protocol.“
2. La articolul 6, după alineatul (2) se introduce alineatul (3)
cu următorul cuprins:
î(3) În cazul în care chiriașul se adresează instanțelor
judecătorești cu solicitarea de a cumpăra locuința aflată
sub incidența prezentei legi, încetează de drept contractul
de închiriere pentru acea locuință.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 181.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței de urgență a Guvernului nr. 80/2001
privind stabilirea unor măsuri pentru asigurarea, temporar,
a locuințelor de serviciu necesare unor categorii de personal
din cadrul ministerelor, celorlalte organe de specialitate
ale administrației publice centrale și instituțiilor publice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Ordonanței de urgență a Guvernului nr. 80/2001 privind stabilirea unor
măsuri pentru asigurarea, temporar, a locuințelor de serviciu necesare unor
categorii de personal din cadrul ministerelor, celorlalte organe de specialitate
ale administrației publice centrale și instituțiilor publice și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 iunie 2005.
Nr. 504.

MONITORUL OFICIAL AL ROMÂNIEI, PARTEA I, Nr. 500/14.VI.2005

5

ACTE ALE BIROURILOR PERMANENTE
ALE CAMEREI DEPUTAȚILOR ȘI SENATULUI
PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
privind numirea în funcția de adjunct al Avocatului Poporului
În temeiul prevederilor art. 11 alin. (1) din Legea nr. 35/1997 privind
organizarea și funcționarea instituției Avocatul Poporului, republicată,
la propunerea Avocatului Poporului,
cu avizul comisiilor juridice ale celor două Camere ale Parlamentului
României,
birourile permanente ale Camerei Deputaților și Senatului adoptă
prezenta hotărâre.
Articol unic. — Se numește în funcția de adjunct al Avocatului
Poporului domnul Eremia Mihail Constantin.
Această hotărâre a fost adoptată de birourile permanente ale Camerei
Deputaților și Senatului în ședința comună din data de 7 iunie 2005.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 iunie 2005.
Nr. 2.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 238
din 10 mai 2005

referitoare la excepția de neconstituționalitate a dispozițiilor art. 861 alin. 3 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 861 alin. 3 din Codul penal,
excepție ridicată de Florin Băncianu în Dosarul

nr. 1.070/P/2004 al Curții de Apel Constanța — Secția
penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 25 noiembrie 2004, pronunțată în
Dosarul nr. 1.070/P/2004, Curtea de Apel Constanța —
Secția penală a sesizat Curtea Constituțională cu excepția
de neconstituționalitate a dispozițiilor art. 861 alin. 3 din
Codul penal, excepție ridicată de Florin Băncianu în cadrul

6

MONITORUL OFICIAL AL ROMÂNIEI, PARTEA I, Nr. 500/14.VI.2005

judecării apelului penal declarat împotriva Sentinței nr. 568
din 9 septembrie 2004, pronunțată de Tribunalul Constanța.
Autorul excepției a fost trimis în judecată pentru săvârșirea
infracțiunii prevăzute de art. 2 alin. (2) din Legea
nr. 143/2000 privind combaterea traficului și consumului
ilicit de droguri, infracțiune pedepsită cu închisoare de la
10 la 12 ani.
În motivarea excepției de neconstituționalitate se
susține că dispoziția legală criticată contravine prevederilor
constituționale ale art. 16, referitoare la egalitatea în
drepturi, ale art. 124, privind înfăptuirea justiției, ale
art. 125, care reglementează statutul judecătorilor, precum
și celor ale art. 126, privind instanțele judecătorești. Se
susține că textul criticat instituie un regim discriminatoriu
pentru destinatarii legii penale care săvârșesc infracțiuni
intenționate pentru care legea prevede pedeapsa închisorii
mai mare de 15 ani. În opinia autorului excepției, ceea ce
trebuie să primeze nu este pedeapsa prevăzută de lege,
ci aceea stabilită de judecător în funcție de pericolul social
concret al faptei, de persoana făptuitorului și de celelalte
criterii generale de individualizare a pedepsei prevăzute de
Codul penal. Or, pentru a proceda la o justă individualizare
a pedepsei, judecătorul trebuie în mod necesar să aibă la
îndemână și controlul suveran asupra modalităților de
executare a acesteia. Atâta timp cât capacitatea
judecătorului de a proceda la individualizarea pedepsei este
îngrădită de limitări in abstracto venind din partea
legiuitorului, se produce o iremediabilă contradicție între
scopul represiunii penale și capacitatea actului de justiție
de a realiza acest scop, fiind astfel încălcate dispozițiile
cuprinse în art. 124 din Legea fundamentală, privind
înfăptuirea justiției.
Curtea de Apel Constanța — Secția penală arată că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Se arată că textul atacat nu contravine
art. 16 din Constituție, deoarece nu se încalcă nici unul
dintre criteriile egalității în drepturi cuprinse în art. 4
alin. (2) din Legea fundamentală, iar egalitatea între
cetățeni nu presupune o identitate de tratament juridic. Nu
sunt încălcate nici dispozițiile art. 124 din Constituție,
deoarece regimul executării pedepselor constituie o
problemă de politică penală pe care legiuitorul este
singurul îndreptățit să o soluționeze, individualizarea
judiciară a pedepsei făcându-se în mod obligatoriu în
cadrul individualizării legale. De asemenea, apreciază că
dispozițiile constituționale ale art. 125 și 126 nu au
incidență în cauză.
Avocatul Poporului consideră că textul de lege criticat
este constituțional. În acest sens arată că limitarea legală
a aplicării suspendării executării pedepsei sub
supraveghere nu încalcă sub nici un aspect principiul
egalității în drepturi a cetățenilor. Se apreciază că regimul
executării pedepselor constituie o problemă de politică
penală pe care organul legislativ este abilitat să o
soluționeze în funcție de împrejurările concrete existente la

un anumit moment. Prin textul de lege criticat s-a urmărit
instituirea unui tratament penal mai sever pentru acele
categorii de infracțiuni apreciate de legiuitor ca fapte cu un
grad de pericol social ridicat. Totodată, apreciază că
dispozițiile art. 125 și 126 din Constituție, invocate de
asemenea în motivarea excepției, nu au incidență în
cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 86 1 alin. 3 din Codul penal, care au
următorul cuprins: îSuspendarea executării pedepsei sub
supraveghere nu poate fi dispusă în cazul infracțiunilor
intenționate pentru care legea prevede pedeapsa închisorii mai
mare de 15 ani, precum și în cazul infracțiunilor prevăzute la
art. 182, art. 183, art. 197 alin. 1 și 2 și art. 2671 alin. 1 și 2.
Suspendarea executării pedepsei sub supraveghere poate fi
dispusă în cazul infracțiunii de furt calificat prevăzute la art. 209
alin. 3, dacă pedeapsa aplicată este închisoarea de cel mult
2 ani.“
Aceste dispoziții sunt considerate de autorul excepției ca
fiind neconstituționale în raport cu prevederile
constituționale ale art. 16, referitoare la egalitatea în
drepturi, ale art. 124, privind înfăptuirea justiției, ale
art. 125, care reglementează statutul judecătorilor, precum
și cele ale art. 126, privind instanțele judecătorești.
Examinând excepția de neconstituționalitate, se constată
că art. 861 alin. 3 din Codul penal reglementează limitativ
cazurile în care nu se poate dispune suspendarea
executării pedepsei sub supraveghere. Aceste cazuri
privesc infracțiunile îintenționate pentru care legea prevede
pedeapsa închisorii mai mare de 15 ani, precum și în cazul
infracțiunilor prevăzute la art. 182, art. 183, art. 197 alin. 1 și 2
și art. 2671 alin. 1 și 2“. În teza a doua a alin. 3 al art. 861
legiuitorul a prevăzut o excepție de la cazurile menționate
mai sus, și anume: îSuspendarea executării pedepsei sub
supraveghere poate fi dispusă în cazul infracțiunii de furt
calificat prevăzute la art. 209 alin. 3, dacă pedeapsa aplicată
este închisoarea de cel mult 2 ani.“ Prin aceste
reglementări legiuitorul a restrâns aplicarea măsurii de
individualizare a pedepsei constând în suspendarea
executării pedepsei sub supraveghere, în sensul că
aceasta nu mai poate fi dispusă în cazul persoanelor care
au săvârșit cu intenție infracțiunile menționate în textul de
lege. Legiuitorul a exclus astfel de la beneficiul măsurii
prevăzute în art. 86 1 alin. 3 din Codul penal pe acei
infractori care au săvârșit infracțiuni intenționate grave sau
infracțiunile de violență prevăzute în art. 182, art. 183,
art. 197 alin. 1 și 2 și art. 2671 alin. 1 și 2 din Codul
penal, în scopul evitării riscului la care societatea s-ar

MONITORUL OFICIAL AL ROMÂNIEI, PARTEA I, Nr. 500/14.VI.2005
expune prin lăsarea în libertate a anumitor categorii de
condamnați.
Asupra constituționalității dispozițiilor art. 861 alin. 3 din
Codul penal Curtea s-a mai pronunțat prin numeroase
decizii, dintre care menționăm: Decizia nr. 116 din 15 iunie
2000, publicată în Monitorul Oficial al României, Partea I,
nr. 341 din 21 iulie 2000, Decizia nr. 131 din 6 iulie 2000,
publicată în Monitorul Oficial al României, Partea I, nr. 393
din 23 august 2000, precum și Decizia nr. 240 din 27 mai
2004, publicată în Monitorul Oficial al României, Partea I,
nr. 562 din 24 iunie 2004. Curtea Constituțională a respins
toate excepțiile de neconstituționalitate având ca obiect
dispozițiile de lege în discuție, subliniind că suspendarea
executării pedepsei sub supraveghere este creată de
legiuitor și pusă la dispoziția instanței ca mijloc de
individualizare judiciară a executării pedepsei. Ea conferă
inculpatului numai o vocație, iar nu un drept de a beneficia
de această măsură. Fiind o creație a legiuitorului, este
firesc ca acesta să determine nu numai condițiile, dar și
sfera de incidență a acestei măsuri, respectiv să excludă
de la această măsură persoanele care au săvârșit
infracțiuni deosebit de grave sau infracțiuni de violență care
vădesc o periculozitate aparte a infractorului.
În ceea ce privește susținerea autorului excepției în
sensul că dispozițiile de lege criticate sunt contrare
principiului egalității în drepturi, prin Decizia nr. 240 din
27 mai 2004, publicată în Monitorul Oficial al României,
Partea I, nr. 562 din 24 iunie 2004, Curtea Constituțională
a statuat că, îdeși prin prevederile [...] art. 861 alin. 3 din
Codul penal legiuitorul a restrâns aplicarea măsurii de
individualizare a pedepsei, în sensul că nu poate fi dispusă
în cazul persoanelor care au săvârșit, cu intenție,
infracțiunile menționate de acest text de lege, aceasta nu
contravine însă prevederilor constituționale ale art. 16,
deoarece limitarea legală a aplicării suspendării sub
supraveghere nu încalcă nici unul dintre criteriile egalității
în drepturi. Drepturile fundamentale reprezintă o constantă
a personalității cetățeanului, o șansă egală acordată
fiecărui individ și, din această cauză, principiul egalității
cuprinde egalitatea cetățenilor în fața legii și a autorităților
publice, iar nu egalitatea de tratament juridic aplicat unei
categorii de cetățeni în comparație cu alta. În această
situație este evident că regimul pedepselor constituie o
problemă de politică penală, pe care organul legislativ este
singurul îndreptățit să o soluționeze în funcție de
împrejurările existente la un moment dat în domeniul

7

criminalității. Prin măsurile instituite în condițiile art. 861
alin. 3 din Codul penal s-a urmărit în exclusivitate
instituirea unui tratament penal mai sever pentru acele
categorii de infracțiuni apreciate de legiuitor ca fapte cu un
grad de pericol ridicat. În asemenea condiții încălcarea
principiului egalității s-ar putea pune în discuție numai dacă
reglementarea unei astfel de măsuri ar crea discriminări
între cetățeni, potrivit criteriilor stabilite de legiuitorul
constituant. Dispozițiile art. 16 din Constituție vizează
egalitatea în drepturi între cetățeni în ceea ce privește
recunoașterea în favoarea acestora a unor drepturi și
libertăți fundamentale, nu și identitatea de tratament juridic
asupra aplicării unor măsuri, indiferent de natura lor. În
felul acesta se justifică nu numai admisibilitatea unui regim
juridic diferit față de anumite categorii de persoane, dar și
necesitatea lui“.
În ceea ce privește încălcarea dispozițiilor art. 124
alin. (2) din Constituție, potrivit cărora îJustiția este unică,
imparțială și egală pentru toți“, Curtea a reținut, prin decizia
menționată mai sus, că acestea trebuie corelate cu
dispozițiile alin. (1) și (3) ale aceluiași articol, potrivit cărora
îJustiția se înfăptuiește în numele legii“ și îJudecătorii sunt
independenți și se supun numai legii“. Din această
perspectivă, susținerea autorului excepției potrivit căreia
judecătorul ar trebui să facă o individualizare a modului de
executare a pedepsei, fără limitările in abstracto impuse de
lege, apare ca neîntemeiată. Suspendarea executării
pedepsei sub supraveghere fiind o creație a legiuitorului,
este firesc ca acesta să determine nu numai condițiile, dar
și sfera de incidență a acestor măsuri, respectiv să
excludă de la aceste măsuri persoanele care au săvârșit
infracțiuni deosebit de grave sau infracțiuni de violență care
vădesc o periculozitate aparte a infractorului.
Aceste argumente care au fundamentat soluția de
respingere a excepției de neconstituționalitate a prevederilor
art. 861 alin. 3 din Codul penal își mențin valabilitatea și în
prezenta cauză, întrucât nu au intervenit elemente noi care
să justifice schimbarea acestei jurisprudențe a Curții
Constituționale.
Cât privește critica de neconstituționalitate a dispozițiilor
art. 861 alin. 3 din Codul penal față de art. 125 privind
îStatutul judecătorilor“ și art. 126 referitor la îInstanțele
judecătorești“ din Legea fundamentală, se constată că
acestea nu au relevanță în cauză.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 861 alin. 3 din Codul penal, excepție ridicată de Florin
Băncianu în Dosarul nr. 1.070/P/2004 al Curții de Apel Constanța — Secția penală.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

8

MONITORUL OFICIAL AL ROMÂNIEI, PARTEA I, Nr. 500/14.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind unele măsuri pentru accelerarea procesului de implementare a reglementărilor
privind ajutorul de stat
În temeiul art. 108 din Constituția României, republicată, al Legii nr. 143/1999 privind ajutorul de stat, cu modificările și
completările ulterioare, și al Ordonanței Guvernului nr. 2/2001 privind regimul juridic al contravențiilor, aprobată cu modificări și
completări prin Legea nr. 180/2002, cu modificările și completările ulterioare,
Guvernul României adoptă prezenta hotărâre.
Art. 1. — (1) Ajutoarele de stat sub formă de schemă sau
ajutoare individuale, prevăzute în proiecte de acte normative
sau în proiecte de acte administrative — legi, ordonanțe de
urgență, ordonanțe, hotărâri ale Guvernului, hotărâri ale
consiliilor locale, contracte de privatizare, alte contracte
administrative etc. — se notifică Consiliului Concurenței și se
acordă numai după autorizarea lor de către acesta.
(2) Actele administrative emise și contractele administrative
încheiate, prin care se acordă ajutoare de stat fără respectarea
obligației de notificare, precum și de obținere a autorizării
potrivit dispozițiilor Legii nr. 143/1999 privind ajutorul de stat,
cu modificările și completările ulterioare, sunt lovite de nulitate.
(3) Consiliul Concurenței poate solicita instanțelor de
judecată competente constatarea acestei nulități, precum și
recuperarea/rambursarea ajutoarelor de stat ilegale.
Art. 2. — (1) Furnizorii de ajutor de stat, orice alte
organisme care administrează surse ale statului sau ale
colectivităților locale au obligația să țină o evidență specifică
privind toate ajutoarele de stat acordate, în conformitate cu
prevederile Legii nr. 143/1999, cu modificările și completările
ulterioare, precum și ale reglementărilor adoptate de Consiliul
Concurenței în aplicarea acestei legi.
(2) Evidența specifică prevăzută la alin. (1) trebuie să
asigure toate informațiile necesare:
a) întocmirii corecte și complete a notificării intenției de
acordare a unor ajutoare de stat noi, precum și a modificării
ajutoarelor de stat existente;
b) întocmirii raportărilor privind ajutoarele de stat transmise
Consiliului Concurenței, în conformitate cu prevederile
regulamentelor specifice adoptate de acesta;

c) urmăririi și controlului utilizării ajutoarelor de stat
acordate, precum și îndeplinirii obiectivelor avute în vedere la
autorizarea acestora.
Art. 3. — (1) Furnizorii de ajutor de stat, orice alte organisme
care administrează surse ale statului sau ale colectivităților locale
au obligația de a raporta datele și informațiile prevăzute în
Regulamentul privind procedurile de raportare și monitorizare a
ajutoarelor de stat, pus în aplicare prin Ordinul președintelui
Consiliului Concurenței nr. 94/2004, publicat în Monitorul Oficial
al României, Partea I, nr. 443 din 18 mai 2004.
(2) Datele și informațiile prevăzute la alin. (1) vor fi
raportate, după caz, la termenele prevăzute în regulamentul
specific sau conform solicitărilor Consiliului Concurenței.
Art. 4. — Autoritățile administrației publice au obligația de a
informa Consiliul Concurenței cu privire la existența oricărui
ajutor de stat ilegal sau interzis de care au luat cunoștință.
Art. 5. — (1) Constituie contravenție și se sancționează cu
amendă de la 100.000.000 lei la 500.000.000 lei următoarele
fapte:
a) neîndeplinirea obligației de ținere a evidenței specifice
prevăzute la art. 2 și ținerea incorectă sau incompletă a acesteia;
b) nerespectarea termenelor de raportare prevăzute la art. 3;
c) refuzul sau omisiunea transmiterii de date și informații,
precum și furnizarea către Consiliul Concurenței a unor date și
informații incomplete și/sau incorecte.
(2) Contravențiilor prevăzute la alin. (1) li se aplică
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 6. — Constatarea contravențiilor prevăzute la art. 5 și
aplicarea sancțiunilor sunt de competența inspectorilor de
concurență împuterniciți de Consiliul Concurenței.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul delegat pentru coordonarea
Secretariatului General al Guvernului,
Mihai Alexandru Voicu
Președintele Consiliului Concurenței,
Mihai Berinde
Ministrul finanțelor publice,
Ionel Popescu

București, 26 mai 2005.
Nr. 490.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 500/14.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017535]
ISSN 1453—4495

