PARTEA

Anul 173 (XVII) — Nr. 83

I

LEGI, DECRETE, HOTĂRÂRI ȘI ALTE ACTE

Marți, 25 ianuarie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 548 din 14 decembrie 2004 referitoare la
excepția de neconstituționalitate a prevederilor
art. 23 și 24 din Ordonanța de urgență a
Guvernului nr. 40/1999 privind protecția chiriașilor
și stabilirea chiriei pentru spațiile cu destinația de
locuințe .......................................................................

1–3

— Ordin al președintelui Agenției Naționale pentru
Resurse Minerale privind aprobarea tarifelor de

DECIZII

ALE

Pagina
derulare a țițeiului și produselor petroliere prin
terminalul petrolier .....................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
8.

Nr.

CURȚII

3–4

9/14. — Ordin al ministrului muncii, solidarității sociale
și familiei și al președintelui Institutului Național de
Statistică privind completarea Clasificării ocupațiilor
din România ..............................................................

4–10

3.032. — Ordin al ministrului educației și cercetării pentru
aprobarea Regulamentului privind acordarea de
distincții și premii personalului didactic din
învățământul preuniversitar de stat..........................

11–16

CONSTITUȚIONALE

CURTEA CONSTITUȚIONALĂ

D E C I Z I A Nr. 548
din 14 decembrie 2004

referitoare la excepția de neconstituționalitate a prevederilor art. 23 și 24
din Ordonanța de urgență a Guvernului nr. 40/1999 privind protecția chiriașilor și stabilirea chiriei
pentru spațiile cu destinația de locuințe
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 23 și 24 din Ordonanța de urgență a
Guvernului nr. 40/1999 privind protecția chiriașilor și

stabilirea chiriei pentru spațiile cu destinația de locuințe,
excepție ridicată de Ileana Popa și Robertino-Cristian Popa
în Dosarul nr. 5.466/2003 al Judecătoriei Sectorului 1
București.
La apelul nominal sunt prezenți Ana Ileana Leuca și Ion
Leuca, prin mandatar Ion Stanciu.
Procedura de citare este legal îndeplinită.
Reprezentantul părților prezente solicită respingerea
excepției.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența Curții în materie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 83/25.I.2005
C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2004, pronunțată în Dosarul
nr. 5.466/2003, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 23 și 24 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, excepție ridicată de Ileana Popa și
Robertino-Cristian Popa.
În motivarea excepției de neconstituționalitate autorii
acesteia susțin că prevederile art. 23 și 24 din Ordonanța
de urgență a Guvernului nr. 40/1999 contravin dispozițiilor
art. 16 alin. (1) și (2) și art. 18 din Constituție.
Instanța de judecată apreciază ca neîntemeiată excepția
ridicată, cu motivarea că prevederile legale criticate nu fac
nici o diferențiere în privința tratamentului legal aplicabil în
materia schimbului obligatoriu de locuință, în funcție de
cetățenia ori domiciliul proprietarului sau chiriașului.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate ridicate. De asemenea, în conformitate
cu dispozițiile art. 181 din Legea nr. 35/1997, s-a solicitat
punctul de vedere al instituției Avocatul Poporului.
Guvernul consideră excepția ca neîntemeiată, arătând
că asupra constituționalității celor două texte criticate
Curtea s-a pronunțat prin numeroase decizii, statuând că
acestea sunt constituționale.
Avocatul Poporului arată că prevederile legale criticate
nu contravin dispozițiilor constituționale invocate, întrucât
reglementările conținute de aceste texte au ca scop
asigurarea atât a protecției chiriașilor din locuințele
retrocedate foștilor proprietari, cât și garantarea dreptului
de proprietate privată al persoanelor fizice îndreptățite la
măsuri reparatorii, fără privilegii și discriminări.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, prevederile legale criticate, raportate la
dispozițiile Constituției, precum și prevederile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 23 și 24 din Ordonanța de urgență a
Guvernului nr. 40/1999 privind protecția chriașilor și
stabilirea chiriei pentru spațiile cu destinația de locuințe,
publicată în Monitorul Oficial al României, Partea I, nr. 148
din 8 aprilie 1999, aprobată cu modificări prin Legea
nr. 241/2001, publicată în Monitorul Oficial al României,
Partea I, nr. 265 din 23 mai 2001.
Textele criticate au următorul conținut:
— Art. 23: î(1) Proprietarii au dreptul să ceară și să obțină
mutarea chiriașilor din spațiile cu destinația de locuință pe
calea unui schimb obligatoriu.

(2) Pentru aceasta proprietarul este obligat să pună la
dispoziție chiriașului, cu contract de închiriere, un alt spațiu cu
destinația de locuință în aceeași localitate sau într-o altă
localitate, cu acordul chiriașului, cu asigurarea exigențelor
minimale prevăzute în anexa nr. 1 la Legea nr. 114/1996,
republicată, cu modificările și completările ulterioare.
(3) Dacă locuința oferită în schimb este proprietatea altei
persoane, contractul de închiriere se încheie de către aceasta
pentru un termen care nu poate fi mai mic decât cel prevăzut
în contractul inițial.“;
— Art. 24: î(1) Chiriașul nu este obligat să se mute, dacă
în locuința care i se oferă în schimb nu i se asigură suprafața
locuibilă și numărul de camere la care este îndreptățit conform
anexelor nr. 1 și 2 la prezenta ordonanță de urgență, dar nici
nu poate pretinde o suprafață locuibilă sau un număr de
camere mai mare decât cele la care este îndreptățit potrivit
prezentei ordonanțe de urgență sau decât cele pe care le
deține cu chirie și nici condiții mai bune de locuit decât cele pe
care le are în locuința din care urmează să se mute.
(2) Nu i se va putea cere chiriașului să se mute într-o
locuință insalubră și nici să accepte o locuință lipsită de
dependințele strict necesare — bucătărie, baie, WC —,
prevăzute în contractul de închiriere a locuinței din care
urmează să se mute.
(3) Chiriașul nu va putea însă să invoce, ca motiv al
refuzului de a se muta, faptul că locuința oferită este situată
într-un cartier periferic, că este mai puțin confortabilă datorită
felului diferit de încălzire, că nu are curte ori datorită etajului la
care se află locuința oferită în schimb.
(4) Chiriașul poate fi evacuat și din garajul deținut, dacă
acesta a aparținut, la data preluării de către stat, locuinței din
care urmează să se mute, chiar dacă proprietarul nu poate să
îi ofere chiriașului un alt garaj la schimb.“
În motivarea excepției ridicate, autorii acesteia invocă
încălcarea art. 16 alin. (1) și (2) și a art. 18 din
Constituție, texte ce au următorul conținut:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 18: î(1) Cetățenii străini și apatrizii care locuiesc în
România se bucură de protecția generală a persoanelor și a
averilor, garantată de Constituție și de alte legi.
(2) Dreptul de azil se acordă și se retrage în condițiile legii,
cu respectarea tratatelor și a convențiilor internaționale la care
România este parte.“
Examinând excepția de neconstituționalitate, Curtea
constată că Ordonanța de urgență a Guvernului nr. 40/1999,
în ansamblu, precum și unele dintre articolele ei, printre
care și art. 23 și 24, au mai făcut obiectul controlului de
constituționalitate, iar Curtea, prin mai multe decizii, a
statuat în sensul constituționalității lor.
Astfel, prin Decizia nr. 157 din 22 aprilie 2003, publicată
în Monitorul Oficial al României, Partea I, nr. 411 din
12 iunie 2003, și prin Decizia nr. 263 din 24 iunie 2003,
publicată în Monitorul Oficial al României, Partea I, nr. 559
din 4 august 2003, Curtea a decis că instituirea de
regimuri juridice diferite în situații care impun rezolvări
diferite, nu poate fi apreciată drept o încălcare a
principiului egalității în fața legii.
Curtea a reținut în acele decizii că statul, chemat să
medieze conflictul locativ dintre proprietarul, persoană fizică,
și chiriaș, a procedat corect, asigurându-i primului
posibilitatea valorificării atributelor dreptului său de
proprietate, îngrijindu-se totodată de protecția celui de-al
doilea împotriva unor eventuale abuzuri, prin instituirea
unor exigențe rezonabile, fără a căror satisfacere chiriașul
nu poate fi obligat să elibereze locuința.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005
Atât considerentele, cât și soluțiile acelor decizii sunt
valabile și în cauza de față, întrucât nu au intervenit
elemente noi de natură să determine o reconsiderare a
jurisprudenței Curții Constituționale.
În ceea ce privește susținerea potrivit căreia dispozițiile
art. 23 și 24 din Ordonanța de urgență a Guvernului

3

nr. 40/1999 ar contraveni prevederilor art. 18 din
Constituție, Curtea constată, de asemenea, că este
neîntemeiată, întrucât textul constituțional invocat tocmai
garantează egalitatea cetățenilor străini și apatrizilor cu
domiciliul în România în privința protecției generale a
persoanelor și averilor lor.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 23 și 24 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție ridicată de
Ileana Popa și Robertino-Cristian Popa în Dosarul nr. 5.466/2003 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 14 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ PENTRU RESURSE MINERALE

ORDIN
privind aprobarea tarifelor de derulare a țițeiului și produselor petroliere prin terminalul petrolier
În temeiul prevederilor art. 4 alin. (3) din Hotărârea Guvernului nr. 756/2003 privind organizarea și funcționarea
Agenției Naționale pentru Resurse Minerale și ale art. 5.4 din Acordul petrolier de concesiune a activității de exploatare a
rezervoarelor, conductelor de transport al țițeiului și produselor petroliere, a instalațiilor de pompare și a celorlalte instalații
și echipamente aferente acestora, încheiat între Agenția Națională pentru Resurse Minerale și Societatea Comercială
îOil Terminal“ — S.A. Constanța, aprobat prin Hotărârea Guvernului nr. 886/2002,
președintele Agenției Naționale pentru Resurse Minerale emite prezentul ordin.
Art. 1. — Se aprobă tarifele pentru prestarea de către
Societatea Comercială îOil Terminal“ — S.A. Constanța a
serviciului de transport al țițeiului și produselor petroliere
prin terminalul petrolier, prevăzute în anexa care face parte
integrantă din prezentul ordin.
Art. 2. — La data intrării în vigoare a prezentului ordin
își încetează aplicabilitatea Ordinul președintelui Agenției

Naționale pentru Resurse Minerale nr. 40/2004 privind
aprobarea tarifelor de derulare țiței și produse petroliere
prin terminalul petrolier.
Art. 3. — Prezentul ordin va fi comunicat prin grija
Direcției generale inspecție și supraveghere teritorială a
activităților miniere și a operațiunilor petroliere Societății
Comerciale îOil Terminal“ — S.A. Constanța.

Președintele Agenției Naționale pentru Resurse Minerale,
Maria Iuliana Stratulat

București, 19 ianuarie 2005.
Nr. 8.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 83/25.I.2005
ANEXĂ

MOTORINĂ
Operația

Cantitatea

Tariful (lei/tonă)

Descărcare din cisterne
CF în rezervor și
încărcare la navă

Cantități mai mici de
30.000 tone
30.000—50.000 tone
Peste 50.000 tone
Cantități mai mici de
30.000 tone
30.000—50.000 tone
Peste 50.000 tone

83.473

Primire pe conductă în
rezervor și încărcare
la navă

78.835
74.198
78.835
74.198
64.924

BENZINĂ
Operația

Cantitatea

Tariful (lei/tonă)

Descărcare din cisterne
CF în rezervor și
încărcare la navă

Cantități mai mici de
30.000 tone
30.000—50.000 tone
Peste 50.000 tone
Cantități mai mici de
30.000 tone
30.000—50.000 tone
Peste 50.000 tone

74.198

Primire pe conductă în
rezervor și încărcare
la navă

71.881
64.924
67.255
62.605
55.650

ȚIȚEI
Operația

Cantitatea

Tariful (lei/tonă)

Descărcare din navă și
predare la CONPET

Indiferent de cantitate

80.213

N O T Ă:

Tarifele nu includ T.V.A. și consumurile tehnologice.

MINISTERUL MUNCII, SOLIDARITĂȚII SOCIALE ȘI FAMILIEI
Nr. 9 din 12 ianuarie 2005

INSTITUTUL NAȚIONAL DE STATISTICĂ
Nr. 14 din 14 ianuarie 2005

ORDIN
privind completarea Clasificării ocupațiilor din România
Având în vedere:
— Hotărârea Guvernului nr. 737/2003 privind organizarea și funcționarea Ministerului Muncii, Solidarității Sociale și
Familiei, cu modificările și completările ulterioare;
— Hotărârea Guvernului nr. 575 bis/1992 cu privire la realizarea unor nomenclatoare unitare de interes general
prevăzute în concepția generală a informatizării în România;
— Ordinul ministrului muncii și solidarității sociale și al președintelui Institutului Național de Statistică
nr. 270/273/2002 privind aprobarea Procedurii de actualizare a nomenclatorului Clasificarea ocupațiilor din România,
ministrul muncii, solidarității sociale și familiei și președintele Institutului Național de Statistică emit următorul ordin:
Articol unic. — Se aprobă completarea Clasificării
ocupațiilor din România (C.O.R.), aprobată prin Ordinul
ministrului muncii și protecției sociale și al președintelui
Comisiei Naționale pentru Statistică nr. 138/1.949/1995,

publicat în Monitorul Oficial al României, Partea I, nr. 272
din 23 noiembrie 1995, cu noile ocupații din economie
prevăzute în anexa care face parte integrantă din prezentul
ordin.

Ministrul muncii, solidarității sociale și familiei,
Gheorghe Barbu

Președintele Institutului Național de Statistică,
Clementina Ivan Ungureanu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005

5
ANEXĂ

L I S T A*)
ocupațiilor ce completează Clasificarea ocupațiilor din România

*) Lista este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 83/25.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 83/25.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 83/25.I.2005

— Se introduce grupa de bază 1211 îConducători și alți
funcționari superiori în sistemul bancar“ cu următorul
cuprins:
îPreședinții, vicepreședinții și alți funcționari superiori din
sistemul bancar reprezintă și angajează unitatea bancară în
relațiile cu clienții, precum și în fața organelor de jurisdicție;
semnează actele de angajare a cheltuielilor materiale și
bănești, precum și toate celelalte acte ce se emit de către
bancă, potrivit normelor; organizează și coordonează
activitatea băncii conform dispozițiilor legale în vigoare.“
— Se introduce grupa de bază 2415 îSpecialiști în
domeniul bancar“ cu următorul cuprins:
îSpecialiștii în domeniul bancar aplică politica băncii în
domeniul promovării și vânzării produselor și serviciilor
bancare (creditarea clienților băncii, administrarea conturilor
în lei și în valută ale persoanelor fizice și juridice, prin
operațiuni executate la ordinul acestora, derularea
operațiunilor de încasări și plăți în lei și în valută,
monitorizarea acestor operațiuni etc.), realizând interfața cu
clientul; gestionează activitatea de management al clientelei
prin întreținerea și dezvoltarea relațiilor de parteneriat cu
clienții băncii; evaluează bunurile aduse în garanția
creditelor și realizează studiile de fezabilitate; efectuează
operațiuni de decontare între unitățile bancare dispuse de
persoane fizice sau juridice și cele proprii ale băncii etc.“
— Se introduce grupa de bază 2416 îSpecialiști în
domeniul asigurărilor“ cu următorul cuprins:
îSpecialiștii în domeniul asigurărilor negociază și încheie
contractele de asigurare și reasigurare, încasează primele
de asigurare, execută activitatea de contractare a
evenimentelor asigurate și plata despăgubirilor ce decurg
din contractele de asigurare încheiate, acordă consultații
clienților în domeniul asigurărilor, evaluează riscul de
producere a unor evenimente asigurate, concep și
îmbunătățesc produsele de asigurare, formează și
administrează rețele de vânzare asigurări.“
— Se introduce grupa de bază 2417 îSpecialiști în
evlauare“ cu următorul cuprins:
îSpecialiștii în evaluare execută lucrări de evaluare
aferente celor 4 tipuri de proprietate; cunosc, înțeleg și pot
aplica în mod corect acele metode și tehnici recunoscute
de evaluare, care sunt necesare pentru efectuarea unei
evaluări credibile; evaluează întreprinderi, proprietăți (bunuri)
imobiliare, mărfuri sau diverse obiecte, active financiare;
efectuează evaluări în scopul asigurării.“
— Se introduce grupa de bază 2418 îExperți tehnici
extrajudiciari“ cu următorul cuprins:
îSpecialiștii în domeniul tehnic întocmesc expertize
tehnice extrajudiciare pentru stabilirea și precizarea unor
«împrejurări de fapt», analizează aspectele tehnice și
economice ale unei întreprinderi în vederea reorganizării,
dezvoltă sau îmbunătățesc procedeele de producție sau
comerciale și întocmesc rapoarte de expertiză tehnică și
economică pentru terțe persoane.“
— Se completează grupa de bază 2470 îSpecialiști în
administrația publică“ cu următorul text:
î[...] informare asupra programelor și posibilităților de
finanțare a proiectelor, informare privind strategia de
dezvoltare preconizată, stabilirea și menținerea
parteneriatelor la nivel local sau mai larg, urmărirea
derulării proiectelor“.
— Se completează grupa de bază 3213 îTehnicieni
agronomi, zootehniști și silvici în unități de producție“ cu
următorul text:
î[...] tehnicienii din activitatea de producție agricolă
vegetală, zootehnie și silvicultură realizează activități și

servicii cu caracter tehnic pentru creșterea randamentului
de producție și ameliorarea calității produselor, acordă
asistență tehnică și consultanță privind tehnologiile de
cultură a plantelor, tehnologiile de creștere și reproducție a
animalelor, lucrări specifice silviculturii“.
— Se completează grupa de bază 3225 îTehnicieni
dentari“ cu următorul text:
îTehnicienii dentari execută proteze dentare fixe și
mobile, aparate ortodontice și proteze chirurgicale conform
unui plan protetic stabilit de medicul dentist cu respectarea
tehnologiilor de lucru pentru obținerea unei proteze dentare,
instruind în procesul de învățământ profesional.“
— Se completează grupa de bază 3429 îAgenți
comerciali și de afaceri“ cu următorul text:
î[…] operatorii de interviu se ocupă cu culegerea de
date în vederea prelucrării în cadrul cercetărilor de piață și
de opinie publică.“
— Se completează grupa de bază 3460 îAsistenți
sociali“ cu următorul text:
î[...] prestează activități care de regulă se adresează
unor persoane din grupul-țintă pentru ameliorarea capacității
de integrare a acestora, inițiază acțiuni pentru readaptarea
persoanelor dependente, acordă consultații pentru
prevenirea și diminuarea efectelor dependenței“.
— Se modifică cuprinsul grupei de bază 4141
îBibliotecari și arhivari“ astfel:
îBibliotecarii, arhivarii și restauratorii țin registrele și
fișierele unei biblioteci, referitoare la achiziționarea, prețul și
restituirea de cărți și alte publicații; triază și clasează
acte și documente; copiază documente cu ajutorul
fotocopiatoarelor sau al altor aparate; redau bunurilor
culturale un aspect cât mai apropiat de cel original.“
— Se completează grupa de bază 5139 îLucrători în
serviciu pentru populație“ cu următorul text:
îMediatorul social acordă sprijin beneficiarilor, respectiv
persoanelor din grupul-țintă, pentru ameliorarea capacității
de integrare a acestora, acționează pentru a păstra
legătura dintre autoritățile locale și beneficiari, se
adaptează situațiilor pentru a aplana conflicte, ținând
seama de obiceiuri și de tradiții etnice.“
— Se completează grupa de bază 5220 îVânzători“ cu
următorul text;
îVânzătorii de produse naturiste trebuie să cunoască
produsele pe care le promovează și le vând, să
urmărească condițiile de valabilitate, păstrare, depozitare,
manipulare și administrare, să știe să promoveze marfa
atât prin expunere vizibilă, cât și prin sugestii privind gama
de produse, să aibă cunoștințe în domeniul apifitoterapiei,
dietoterapiei și igieno-cosmeticii.“
— Grupa de bază 6154 se va numi îPaznici de
vânătoare“ și va avea următorul cuprins:
îPaznicii de vânătoare se ocupă cu asigurarea pazei și
cu gospodărirea fondurilor de vânătoare, cu paza, ocrotirea
și îngrijirea animalelor sălbatice din fondurile de vânătoare,
cu asigurarea și distribuirea hranei complementare speciilor
de vânat din fondurile de vânătoare, cu desfășurarea de
activități agricole pentru asigurarea hranei vânatului, cu
combaterea dăunătorilor cu păr și pene ai speciilor de
vânat, cu prevenirea și descoperirea actelor de braconaj,
cu gestionarea și menținerea în stare de funcționare a
construcțiilor, instalațiilor și amenajărilor vânătorești.“
— Se completează grupa de bază 9330 îMuncitori
necalificați în transporturi și manipulanți mărfuri“ cu
următorul text:
î[...] spălarea și curățarea cisternelor“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005

11

MINISTERUL EDUCAȚIEI ȘI CERCETĂRII

ORDIN
pentru aprobarea Regulamentului privind acordarea de distincții și premii personalului didactic din
învățământul preuniversitar de stat
În baza prevederilor art. 113 din Legea nr. 128/1997 privind Statutul personalului didactic, cu modificările și
completările ulterioare,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Regulamentul privind acordarea de
distincții și premii personalului didactic din învățământul
preuniversitar de stat, prevăzut în anexa care face parte
integrantă din prezentul ordin.
Art. 2. — Formularele de diplome, ale căror machete
sunt prezentate în anexele la regulament, vor fi gestionate
de inspectoratele școlare.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin se publică în Monitorul Oficial
al României, Partea I.
Art. 5. — Direcția generală evaluare, prognoze, strategii
și programe pentru învățământ preuniversitar, inspectoratele
școlare și unitățile de învățământ preuniversitar vor duce la
îndeplinire prevederile prezentului ordin.

Ministrul educației și cercetării,
Mircea Miclea
București, 12 ianuarie 2005.
Nr. 3.032.
ANEXĂ

REGULAMENT
privind acordarea de distincții și premii personalului didactic din învățământul preuniversitar de stat
CAPITOLUL I
Dispoziții generale
Art. 1. — Potrivit prevederilor art. 113 din Legea
nr. 128/1997 privind Statutul personalului didactic, cu
modificările și completările ulterioare, ministrul educației și
cercetării este autorizat să acorde pesonalului didactic din
învățământul de stat următoarele distincții:
— adresă de mulțumire publică;
— diploma îGheorghe Lazăr“, clasele I, a II-a și a III-a;
— diploma de excelență.
Art. 2. — Unui cadru didactic nu i se pot acorda
simultan două distincții.
Art. 3. — Cadrul didactic care a beneficiat de o
distincție poate solicita acordarea altei distincții de nivel
superior după o perioadă de minimum 5 ani.
CAPITOLUL II
Criterii pentru acordarea unei distincții
Art. 4. — Adresa de mulțumire publică (modelul este
prezentat în anexa nr. 1 la prezentul regulament) se
acordă cadrelor didactice titulare sau suplinitoare, care au
obținut cel puțin definitivatul în învățământ, pentru
contribuția esențială la dezvoltarea învățământului și/sau
progresului școlar.
Art. 5. — Diploma îGheorghe Lazăr“ clasa I (modelul
este prezentat în anexa nr. 2 la prezentul regulament) se
acordă cadrelor didactice care au obținut gradul didactic I
și care îndeplinesc cel puțin 4 dintre următoarele condiții:

a) să fi primit calificativul îFoarte bine“ pentru activitatea
didactică efectivă și neîntreruptă desfășurată în ultimii 20
de ani;
b) să dețină cel puțin un premiu/mențiune (elev
component al loturilor naționale) la faza națională și/sau
internațională cu elevii participanți la olimpiade, concursuri
școlare sau competiții sportive;
c) să probeze preocupări relevante în activitatea
educativă în școală și în comunitate (coordonarea unor
formații/cercuri artistice, sportive, științifice la nivel local;
organizarea de activități, proiecte/programe extracurriculare
la nivel național/internațional);
d) să demonstreze preocupări cu relevanță în activitatea
didactică (autor, coautor la programe școlare, manuale și
auxiliare didactice, mijloace de învățământ, lucrări de
specialitate și/sau metodice publicate, membru al comisiilor
naționale de specialitate, contribuții la elaborarea proiectelor
de regulamente, metodologii și acte normative, cercetări
experimentale sau fundamentale);
e) să manifeste deontologie profesională, profesionalism
și conduită morală incontestabile, receptivitate la nou,
conduită inovativă; disponibilitate pentru participarea la
rezolvarea, dezamorsarea sau prevenirea unor situații
îproblemă“ ale tineretului (abandon, absenteism, consum de
droguri, alcoolism etc.).
Art. 6. — Diploma îGheorghe Lazăr“ clasa I este
însoțită de un premiu a cărui valoare este de 20% din
suma salariilor de bază primite în ultimele 12 luni.
Art. 7. — Diploma îGheorghe Lazăr“ clasa a II-a
(modelul este prezentat în anexa nr. 3 la prezentul

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 83/25.I.2005

regulament) se acordă cadrelor didactice care au obținut
gradul didactic I și care îndeplinesc cel puțin 3 dintre
următoarele condiții:
a) să fi primit calificativul îFoarte bine“ pentru activitatea
didactică efectivă și neîntreruptă desfășurată în ultimii
15 ani;
b) să dețină cel puțin un premiu/mențiune la faza
județeană și/sau națională cu elevii participanți la olimpiade,
concursuri școlare sau competiții sportive;
c) să probeze preocupări relevante în activitatea
educativă în școală și în comunitate (coordonarea unor
formații/cercuri artistice, sportive, științifice la nivel local;
organizarea de activități, proiecte/programe la nivelul
inspectoratului școlar și/sau al organelor administrației
publice locale);
d) să demonstreze preocupări cu relevanță în activitatea
didactică (autor, coautor la manuale și auxiliare didactice,
mijloace de învățământ, lucrări de specialitate și/sau
metodice publicate, membru al comisiilor de specialitate ale
inspectoratului școlar, cercetare științifică);
e) să manifeste deontologie profesională, profesionalism
și conduită morală incontestabile, receptivitate la nou,
conduită inovativă; disponibilitate pentru participarea la
rezolvarea, dezamorsarea sau prevenirea unor situații
îproblemă“ ale tineretului (abandon, absenteism, consum de
droguri, alcoolism etc.).
Art. 8. — Diploma îGheorghe Lazăr“ clasa a II-a este
însoțită de un premiu a cărui valoare este de 15% din
suma salariilor de bază primite în ultimele 12 luni.
Art. 9. — Diploma îGheorghe Lazăr“ clasa a III-a
(modelul este prezentat în anexa nr. 4 la prezentul
regulament) se acordă cadrelor didactice care au obținut
gradul didactic II și care îndeplinesc cel puțin 3 dintre
următoarele condiții:
a) să fi primit calificativul îFoarte bine“ pentru activitatea
didactică efectivă și neîntreruptă desfășurată în ultimii
10 ani;
b) să dețină cel puțin un premiu/mențiune la faza
județeană cu elevii participanți la olimpiade, concursuri
școlare sau competiții sportive;
c) să probeze preocupări relevante în activitatea
educativă în școală și în comunitate (coordonarea unor
formații/cercuri artistice, sportive, științifice la nivel local,
organizarea de activități, proiecte/programe extracurriculare
la nivelul unității de învățământ și/sau al organelor
administrației publice locale);
d) să demonstreze preocupări cu relevanță în activitatea
didactică (metodist, responsabil autor, coautor la programe
școlare, manuale școlare, mijloace de învățământ, lucrări
de specialitate și/sau metodică);
e) să manifeste deontologie profesională, profesionalism
și conduită morală incontestabile, receptivitate la nou,
creativitate inovativă; disponibilitate pentru participarea la
rezolvarea, dezamorsarea sau prevenirea unor situații
îproblemă“ ale tineretului (abandon, absenteism, consum de
droguri, alcoolism etc.).
Art. 10. — Diploma îGheorghe Lazăr“ clasa a III-a este
însoțită de un premiu a cărui valoare este de 10% din
suma salariilor de bază primite în ultimele 12 luni.

Art. 11. — Diploma de excelență (modelul este
prezentat în anexa nr. 5 la prezentul regulament) se
acordă cadrelor didactice care au obținut gradul didactic I,
pensionari sau pensionabili cu activitate efectivă și
neîntreruptă în învățământ cel puțin 25 de ani, pentru
merite deosebite în dezvoltarea curriculumului și/sau
managementului școlar, care au dat dovadă de
profesionalism, deontologie profesională și conduită morală
incontestabile.
Art. 12. — Diploma de excelență este însoțită de un
premiu a cărui valoare este de 20% din suma salariilor de
bază primite în ultimele 12 luni de activitate.
CAPITOLUL III
Dispoziții finale
Art. 13. — Calendarul și procedura de atribuire a
distincțiilor și premiilor personalului didactic din învățământul
preuniversitar de stat se desfășoară în etape, după cum
urmează:
1. solicitantul întocmește și depune la conducerea
unității de învățământ cererea și raportul de autoevaluare
însoțit de documentele doveditoare, conform criteriilor de
mai sus, până la data de 28 februarie;
2. consiliul de administrație al unității de învățământ
analizează dosarul și formulează aprecieri sintetice (anexa
nr. 6 la prezentul regulament) asupra fiecărui solicitant
până la data de 10 martie;
3. directorul unității de învățământ înaintează la
inspectoratul școlar cererea, raportul de autoevaluare cu
anexele doveditoare și aprecierea consiliului de
administrație până la data de 15 martie;
4. consiliul de administrație al inspectoratului școlar
analizează propunerile și stabilește lista solicitanților în
ordinea descrescătoare a punctajului acordat și o afișează
până la data de 25 martie. Numărul distincțiilor acordate
anual se stabilește de inspectoratul școlar în limita
fondurilor bugetare alocate;
5. eventualele contestații se pot depune la registratura
inspectoratului școlar, în termen de 3 zile calendaristice de
la data afișării;
6. comisia de contestații a inspectoratului școlar, numită
prin decizie a inspectorului școlar general, analizează
contestațiile și afișează rezultatele definitive în termen de
7 zile calendaristice de la data limită pentru depunerea
contestațiilor;
7. listele cuprinzând datele solicitanților validați (anexa
nr. 7 la prezentul regulament) vor fi înaintate la Ministerul
Educației și Cercetării până la data de 10 aprilie;
8. Ministerul Educației și Cercetării verifică listele
înaintate de inspectoratele școlare și elaborează ordinul de
eliberare a distincțiilor;
9. plata premiilor se va face de unitatea de învățământ
la care sunt angajate cadrele didactice.
Art. 14. — Inspectoratele școlare sunt autorizate să
stabilească și alte criterii în completarea celor prezentate
(zone izolate, predare simultană, activitate cu elevii cu
handicap etc.), precum și un punctaj, care le completează
pe cele existente în prezentul regulament.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 83/25.I.2005

13
ANEXA Nr. 1
la regulament

MINISTERUL EDUCAȚIEI ȘI CERCETĂRII
CABINET MINISTRU
Str. G-ral Berthelot 28—30, București
Tel.: 3133315; Fax: 3124719

Stimate/Stimată
Conducerea Ministerului Educației și Cercetării este onorată să vă adreseze sincera prețuire și profunda admirație
pentru înalta dumneavoastră ținută morală demonstrată în activitatea neobosită pe tărâmul școlii.
Dumneavoastră ați dovedit că profesia de dascăl și educator este sinonimă cu pasiunea și abnegația în formarea
viitorilor cetățeni ai unei țări demne.
Cu deosebită satisfacție omagiem în persoana dumneavoastră un model de slujire a învățământului, talentul de a
cultiva în conștiința elevilor/copiilor valorile spirituale perene ale poporului nostru, măiestria de a sădi în sufletele lor
dragostea pentru patrie și dorința de a deveni cetățeni demni ai României.
Suntem încredințați că veți continua fără preget nobila misiune pe care v-ați asumat-o, aceea de a transmite
viitorimii încrederea în propriile capacități, în victoria competenței, a cinstei, a adevărului și dreptății, pasiunea pentru
cunoaștere.
Vă dorim multă sănătate și fericire, satisfacții și împliniri în activitatea dumneavoastră profesională, astfel încât să
rămâneți un model de slujire a școlii, de atașament față de nobilele ei idealuri, ca dascăl hărăzit cu iscusință și har în
modelarea vlăstarelor viitorului nostru european.
Ministrul educației și cercetării,
...................................
Data: 12 ianuarie 2005.
ANEXA Nr. 2
la regulament

Portret
Gheorghe Lazăr
MINISTERUL EDUCAȚIEI ȘI CERCETĂRII

DIPLOMA
îGHEORGHE LAZĂR“ CLASA I

Se acordă domnului/doamnei ..............................................................................................................................*),
cadru didactic la ............................................................................................, județul ....................................................,
Diploma îGheorghe Lazăr“ clasa I pentru merite deosebite în activitatea la catedră și pentru rezultate remarcabile
obținute în formarea și educarea tinerilor.

Ministrul educației și cercetării,
.............................................

Data și locul eliberării: ................................................

*) Se menționează calificarea (profesor, învățător, educatoare) și gradul științific (doctor în științe) al cadrului didactic.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 83/25.I.2005
ANEXA Nr. 3
la regulament

Portret
Gheorghe Lazăr
MINISTERUL EDUCAȚIEI ȘI CERCETĂRII

DIPLOMA
îGHEORGHE LAZĂR“ CLASA a II-a

Se acordă domnului/doamnei ..............................................................................................................................*),
cadru didactic la ............................................................................................, județul ....................................................,
Diploma îGheorghe Lazăr“ clasa a II-a pentru merite deosebite în activitatea la catedră și pentru rezultate remarcabile
obținute în formarea și educarea tinerilor.

Ministrul educației și cercetării,
.............................................

Data și locul eliberării: ...........................................
*) Se menționează calificarea (profesor, învățător, educatoare) și gradul științific (doctor în științe) al cadrului didactic.
ANEXA Nr. 4
la regulament

Portret
Gheorghe Lazăr
MINISTERUL EDUCAȚIEI ȘI CERCETĂRII

DIPLOMA
îGHEORGHE LAZĂR“ CLASA a III-a

Se acordă domnului/doamnei ..............................................................................................................................*),
cadru didactic la ............................................................................................, județul ....................................................,
Diploma îGheorghe Lazăr“ clasa a III-a pentru merite deosebite în activitatea la catedră și pentru rezultate remarcabile
obținute în formarea și educarea tinerilor.

Ministrul educației și cercetării,
.............................................

Data și locul eliberării: ...........................................

*) Se menționează calificarea (profesor, învățător, educatoare) și gradul științific (doctor în științe) al cadrului didactic.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 83/25.I.2005

ANEXA Nr. 5
la regulament

MINISTERUL EDUCAȚIEI ȘI CERCETĂRII

DIPLOMĂ DE EXCELENȚĂ

Se acordă domnului/doamnei ..............................................................................................................................*),
cadru didactic la ............................................................................................, județul ....................................................,
Diploma de excelență pentru cei peste 25 de ani de activitate remarcabilă în slujba școlii și pentru merite deosebite
în modernizarea predării disciplinei ......................................................................................................... .

Ministrul educației și cercetării,
.............................................

Data și locul eliberării: ...........................................
*) Se menționează calificarea (profesor, învățător, educatoare) și gradul științific (doctor în științe) al cadrului didactic.

ANEXA Nr. 6
la regulament

APRECIERE
Consiliul de administrație al ......................................................................................................1),
în urma analizării dosarului depus de ................................................................................................2),
— autentifică și validează calificativele anuale din ultimii ...................... ani;
— recunoaște profesionalismul, conduita morală ireproșabilă și atestă respectarea
deontologiei profesionale a solicitantului;
— validează documentele care dovedesc activitatea depusă de domnia sa în perioada
evaluată, prezentate în susținerea solicitării;
— recomandă pe ...................................................................................................................2)
pentru obținerea ..................................................................................................................................3).
Prezenta apreciere este însoțită de copia procesului-verbal al ședinței Consiliului de
administrație din data de ...................... .
Pentru conformitate,
Președintele Consiliului de administrație al ..............................................................1)

1)
2)
3)

Denumirea unității de învățământ.
Numele și prenumele solicitantului.
Nominalizarea felului distincției.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 83/25.I.2005
ANEXA Nr. 7
la regulament

TABEL NOMINAL
pentru acordarea ......................*)
Nr.
crt.

Numele și
prenumele

Gradul
didactic

Specialitatea

Vechimea
în muncă

Denumirea unității
de învățământ

Observații

0

1

2

3

4

5

6

*) Nominalizarea tipului de distincție propus.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 83/25.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

