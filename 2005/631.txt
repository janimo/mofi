PARTEA

Anul 173 (XVII) — Nr. 631

I

LEGI, DECRETE, HOTĂRÂRI ȘI ALTE ACTE

Marți, 19 iulie 2005

SUMAR

Nr.

Pagina

Nr.

Pagina

LEGI ȘI DECRETE

DECIZII ALE PRIMULUI-MINISTRU

243. — Lege privind unele măsuri pentru complexurile
energetice în vederea accelerării procesului de
privatizare...................................................................
629.

391.
1–2

— Decret pentru promulgarea Legii privind unele
măsuri pentru complexurile energetice în vederea
accelerării procesului de privatizare.........................

392.
2

DECIZII ALE CURȚII CONSTITUȚIONALE

5

— Decizie privind numirea doamnei Mariea
Ionescu în funcția de președinte al Agenției
Naționale pentru Romi ..............................................

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 298 din 9 iunie 2005 referitoare la excepția
de neconstituționalitate a dispozițiilor art. 183
alin. (1) lit. a) din Codul de procedură fiscală
(Ordonanța Guvernului nr. 92/2003) ........................

LEGI

— Decizie privind eliberarea domnului Ilie Dincă
din funcția de președinte al Agenției Naționale
pentru Romi ...............................................................

724.
2–5

ȘI

— Ordin al ministrului administrației și internelor
privind stabilirea baremelor medicale pentru
dobândirea calității de detectiv particular ................

6–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind unele măsuri pentru complexurile energetice
în vederea accelerării procesului de privatizare
Parlamentul României adoptă prezenta lege.
Art. 1. — Se aprobă inițierea de către Ministerul
Economiei și Comerțului, prin Oficiul Participațiilor Statului
și Privatizării în Industrie, a procedurilor de majorare a
capitalului social al societăților comerciale cu capital
majoritar de stat prevăzute la art. 2 alin. (1), prin liberarea
de acțiuni noi prin compensarea creanțelor certe, lichide și
exigibile ale Societății Comerciale pentru ÎnchidereaConservarea Minelor — S.A. asupra acestor societăți cu
acțiuni.

Art. 2. — (1) Se împuternicește Ministerul Economiei și
Comerțului, prin Oficiul Participațiilor Statului și Privatizării
în Industrie, să mandateze reprezentanții statului în
adunările generale ale acționarilor să procedeze la
aplicarea prevederilor art. 1 și să aprobe majorarea
capitalului social al Societății Naționale a Lignitului îOltenia“ —
S.A., Societății Comerciale îComplexul Energetic Rovinari“ —
S.A., Societății Comerciale îComplexul Energetic Turceni“ —
S.A., Societății Comerciale îComplexul Energetic Craiova“ —

2

MONITORUL OFICIAL AL ROMÂNIEI, PARTEA I, Nr. 631/19.VII.2005

S.A., emiterea de acțiuni noi și liberarea acestora prin
compensarea unor creanțe certe, lichide și exigibile ale
Societății Comerciale pentru Închiderea-Conservarea Minelor —
S.A. asupra societăților comerciale menționate cu acțiuni
ale acestora.
(2) Se împuternicește Ministerul Economiei și
Comerțului, prin Oficiul Participațiilor Statului și Privatizării
în Industrie, să mandateze reprezentanții statului în
adunările generale ale acționarilor să exercite drepturile și
atribuțiile acționarului la Societatea Națională a Lignitului
îOltenia“ — S.A., Societatea Comercială îComplexul
Energetic Rovinari“ — S.A., Societatea Comercială
îComplexul Energetic Turceni“ — S.A. și Societatea
Comercială îComplexul Energetic Craiova“ — S.A., pentru
acțiunile care fac obiectul compensărilor, potrivit alin. (1).
Art. 3. — (1) Acțiunile rezultate în urma compensărilor
prevăzute la art. 2 se transferă de către Societatea
Comercială pentru Închiderea-Conservarea Minelor — S.A.,
potrivit hotărârii adunării generale extraordinare a
acționarilor, în termen de 30 de zile de la data aprobării
fiecărei compensări, pe bază de protocol, Ministerului
Economiei și Comerțului, prin Oficiul Participațiilor Statului
și Privatizării în Industrie, în vederea administrării și
valorificării acestora.

(2) Până la valorificarea acțiunilor ce fac obiectul
compensărilor potrivit art. 2, Ministerul Economiei și
Comerțului, prin Oficiul Participațiilor Statului și Privatizării
în Industrie, va încasa dividendele aferente acestor acțiuni.
(3) Sumele obținute în urma valorificării acțiunilor
rezultate din compensările prevăzute la art. 2, după
deducerea cheltuielilor efectuate de către Ministerul
Economiei și Comerțului, prin Oficiul Participațiilor Statului
și Privatizării în Industrie, pentru pregătirea și finalizarea
procesului de privatizare vor fi virate, în termen de 30 de
zile de la data încasării acestora de către Ministerul
Economiei și Comerțului, prin Oficiul Participațiilor Statului
și Privatizării în Industrie, către Societatea Comercială
pentru Închiderea-Conservarea Minelor — S.A.
(4) Sumele încasate de către Societatea Comercială
pentru Închiderea-Conservarea Minelor — S.A. potrivit
alin. (3) se vor utiliza de societate pentru plata obligațiilor
restante către bugetul general consolidat al statului.
Art. 4. — Creanțele certe, lichide și exigibile ale Societății
Comerciale pentru Închiderea-Conservarea Minelor — S.A.
asupra Societății Naționale a Lignitului îOltenia“ — S.A. și
complexurilor energetice sunt cele înregistrate la data de
30 iunie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 15 iulie 2005.
Nr. 243.
PREȘEDINTELE ROMÂNIEI

DECRET
pentru promulgarea Legii privind unele măsuri pentru complexurile energetice
în vederea accelerării procesului de privatizare
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind unele măsuri
pentru complexurile energetice în vederea accelerării

procesului de privatizare și se dispune publicarea acestei
legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 15 iulie 2005.
Nr. 629.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 298
din 9 iunie 2005

referitoare la excepția de neconstituționalitate a dispozițiilor art. 183 alin. (1) lit. a)
din Codul de procedură fiscală (Ordonanța Guvernului nr. 92/2003)
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor

—
—
—
—
—

președinte
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Florentina Baltă
Ioana Marilena Chiorean

—
—
—
—
—

judecător
judecător
judecător
procuror
magistrat-asistent

MONITORUL OFICIAL AL ROMÂNIEI, PARTEA I, Nr. 631/19.VII.2005
Pe rol se află soluționarea excepției de neconstituționalitate
a dispozițiilor art. 178 alin. (1) lit. a) din Codul de
procedură fiscală (Ordonanța Guvernului nr. 92/2003),
excepție ridicată de Societatea Comercială îMTB RO
2001“ — S.R.L. din Focșani în Dosarul nr. 1.625/C+C/2004
al Tribunalului Vrancea — Secția comercială și de
contencios administrativ.
La apelul nominal se constată lipsa părților, față de
care procedura de citare a fost legal îndeplinită.
Președintele dispune a se face apelul și în dosarele
nr. 168D/2005 și nr. 237D/2005, care au ca obiect aceeași
excepție de neconstituționalitate.
La apelul nominal în dosarele nr. 168D/2005 și
nr. 237D/2005, se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 168D/2005 și nr. 237D/2005 la Dosarul nr. 167D/2005,
având în vedere faptul că sunt îndeplinite cerințele
conexării, prevăzute de art. 53 alin. (5) din Legea
nr. 47/1992.
Reprezentantul Ministerului Public arată că este de
acord cu conexarea, întrucât toate dosarele au obiect
identic.
Curtea, având în vedere identitatea de obiect a
dosarelor menționate, în temeiul dispozițiilor art. 53 alin. (5)
din Legea nr. 47/1992, dispune conexarea dosarelor
nr. 168D/2005 și nr. 237D/2005 la Dosarul nr. 167D/2005,
care este primul înregistrat.
Pe fond, reprezentantul Ministerului Public pune
concluzii de respingere a excepției de neconstituționalitate,
apreciind că dispozițiile legale criticate nu îngrădesc
accesul liber la justiție și nu contravin dreptului de
proprietate privată, invocând în acest sens deciziile Curții
Constituționale nr. 449/2004 și nr. 550/2004.
C U R T E A,

având în vedere actele și lucrările dosarelor, constată
următoarele:
Prin încheierile din 8 februarie și 22 februarie 2005,
pronunțate
în
dosarele
nr.
1.625/C+C/2004,
nr. 1.626/C+C/2004 și nr. 1.624/C+C/2004, Tribunalul
Vrancea — Secția comercială și de contencios
administrativ a sesizat Curtea Constituțională cu excepția
de neconstituționalitate a prevederilor art. 178 alin. (1)
lit. a) din Codul de procedură fiscală, excepție ridicată de
Societatea Comercială îMTB RO 2001“ — S.R.L. din
Focșani, de Societatea Comercială îHYPPO GAS“ —
S.R.L. din Focșani și de Societatea Comercială îHYPPO“ —
S.R.L. din Focșani, în cadrul unor litigii fiscale având ca
obiect soluționarea contestațiilor introduse de autorii
excepției împotriva unor procese-verbale de control emise
de Direcția Generală a Finanțelor Publice Vrancea.
În motivarea excepției de neconstituționalitate autorii
acesteia susțin că, în baza dispozițiilor legale criticate,
organul de soluționare a contestațiilor poate suspenda
soluționarea cauzei atunci când organul de control a
sesizat organele în drept cu privire la existența indiciilor
săvârșirii unei infracțiuni a cărei constatare ar avea o
înrâurire hotărâtoare asupra soluției ce urmează să fie dată
în procedura administrativă. Astfel, se amână sine die
soluționarea contestației administrative, împiedicându-se
accesul liber la justiție și creându-se posibilitatea pentru
organul de control să pună în executare silită actul de
control, fără posibilitatea persoanei lezate de a se apăra în
legătură cu legalitatea și temeinicia titlului executoriu și de
a-și proteja dreptul de proprietate. În conformitate cu
dispozițiile legale criticate, se poate dispune suspendarea

3

pe baza unei simple sesizări penale, fără ca organul de
urmărire penală să fi dispus începerea urmăririi penale.
De asemenea, susțin că se încalcă prevederile art. 21
alin. (1), (2) și (3) și ale art. 44 alin. (1) și (2) din
Constituție, întrucât, în cauză, îorganul fiscal, printr-un act
de control, a stabilit în mod nelegal și netemeinic existența
unor obligații bugetare, a formulat o sesizare penală fără
nici o legătură cu obligațiile bugetare, iar organul
administrativ învestit cu soluționarea contestațiilor
administrative a dispus suspendarea soluționării
contestațiilor administrative, fără termen“.
Tribunalul Vrancea — Secția comercială și de
contencios administrativ și-a exprimat opinia în sensul că
excepția de neconstituționalitate este neîntemeiată. Astfel,
arată că, potrivit art. 172 alin. (1) și (2) din Codul de
procedură fiscală, contestația administrativă poate fi retrasă
de contestator până la soluționarea acesteia, situație în
care nu se pierde dreptul de a înainta o nouă contestație
în interiorul termenului general de depunere. De asemenea,
art. 179 alin. (2) prevede, la cererea contestatorului,
posibilitatea suspendării executării actului administrativ
atacat până la soluționarea contestației.
Pe de altă parte, art. 169 alin. (1) din Codul de
procedură fiscală precizează că o contestație împotriva
titlului de creanță și împotriva altor acte administrativ-fiscale
este o cale administrativă de atac care nu înlătură dreptul
la acțiune al celui care se consideră lezat în drepturile sale
printr-un act administrativ fiscal sau prin lipsa acestuia,
drept exercitat în condițiile legii. În această situație devin
aplicabile dispozițiile Legii contenciosului administrativ, care
prevăd că, urmare a atacării actului administrativjurisdicțional la instanța de contencios administrativ
competentă, reclamantul poate
cere suspendarea
executării actului administrativ până la soluționarea acțiunii.
Conform art. 6 alin. 4 din Legea nr. 554/2004, dacă
partea care a optat pentru jurisdicția administrativ specială
înțelege să renunțe la calea administrativ-jurisdicțională în
timpul soluționării acestui litigiu, va notifica intenția sa
organului administrativ-jurisdicțional sesizat, care va emite o
decizie ce atestă această renunțare. Potrivit art. 6 alin. 2
din aceeași lege, actele administrativ-jurisdicționale pot fi
atacate direct la instanța de contencios administrativ, în
termen de 15 zile de la comunicare, dacă partea nu
exercită căile administrative de atac.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că, potrivit art. 21 alin. (4) din
Constituție, jurisdicțiile speciale administrative sunt
facultative și gratuite, iar potrivit art. 126 alin. (2),
competența instanțelor judecătorești și procedura de
judecată sunt prevăzute numai prin lege. Caracterul
facultativ al contestației administrative privind titlul de
creanță fiscală este expres afirmat prin art. 174 alin. 1 din
Codul de procedură fiscală, potrivit căruia contestația
îpoate“ fi formulată. În toate cazurile, organul competent se
va pronunța prin decizie, indiferent dacă este vorba despre
retragerea ori soluționarea contestației sau de suspendarea
procedurii în condițiile art. 183 alin. (1) lit. a) din Codul de
procedură fiscală. În acest caz, decizia va stabili și
termenul până la care se suspendă procedura, ca atare,
susținerea autorului excepției în sensul că este vorba
despre o suspendare pe termen nelimitat este nefondată.
Pe de altă parte, în orice caz, decizia privind suspendarea
procedurii, ca și celelalte decizii privind contestația pot fi

4

MONITORUL OFICIAL AL ROMÂNIEI, PARTEA I, Nr. 631/19.VII.2005

atacate la instanța de contencios administrativ competentă
și, ca urmare, dispoziția legală criticată nu contravine
accesului liber la justiție. În acest sens se invocă și
jurisprudența Curții Constituționale, și anume deciziile
nr. 449/2004 și nr. 550/2004.
Avocatul Poporului apreciază că excepția de
neconstituționalitate este neîntemeiată. Astfel, în ceea ce
privește critica de neconstituționalitate referitoare la
prevederile art. 21 alin. (1), (2) și (3) din Constituție,
apreciază că aceasta nu poate fi reținută, deoarece
suspendarea procedurii de soluționare a contestației pe
cale administrativă, prin decizia motivată a organului de
soluționare competent, nu contravine în nici un mod
dreptului persoanelor interesate de a se adresa justiției
pentru apărarea drepturilor și intereselor lor legitime. Potrivit
art. 187 alin. (2) din Codul de procedură fiscală, deciziile
emise în soluționarea contestațiilor pot fi atacate la instanța
de contencios administrativ competentă, în acest sens
pronunțându-se și Curtea Constituțională prin Decizia
nr. 449/2004.
În ceea ce privește invocarea art. 44 alin. (1) și (2) din
Constituție, apreciază că dispozițiile legale criticate nu
încalcă dreptul de proprietate privată, ale cărui limite și
conținut sunt stabilite prin lege.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum
reiese din încheierea de sesizare și din notele scrise ale
autorilor excepției, îl constituie dispozițiile art. 178 alin. 1
lit. a) din Codul de procedură fiscală (Ordonanța
Guvernului nr. 92/2003).
După republicarea Codului de procedură fiscală în
Monitorul Oficial al României, Partea I, nr. 560 din 24 iunie
2004, aceste dispoziții au devenit art. 183 alin. (1) lit. a) și
au următorul cuprins: îOrganul de soluționare competent
poate suspenda, prin decizie motivată, soluționarea cauzei
atunci când: a) organul care a efectuat activitatea de control a
sesizat organele în drept cu privire la existența indiciilor
săvârșirii unei infracțiuni a cărei constatare ar avea o înrâurire
hotărâtoare asupra soluției ce urmează să fie dată în
procedură administrativă; [...]“
Autorii excepției de neconstituționalitate consideră că
dispozițiile legale criticate contravin prevederilor art. 21
alin. (1), (2) și (3), precum și ale art. 44 alin. (1) și (2) din
Constituție, care au următorul conținut:
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot

dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“
Analizând excepția de neconstituționalitate ridicată,
Curtea reține că dispozițiile legale criticate reglementează
un caz de suspendare facultativă a procedurii de
soluționare a contestației pe cale administrativă, și anume
acela în care soluția care urmează să se pronunțe în
cadrul acestei proceduri depinde de soluția ce s-ar da în
acțiunea penală, pornită ca urmare a sesizării organelor în
drept făcută de către organul care a efectuat activitatea de
control, cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedura
administrativă.
Prin Decizia nr. 72 din 28 mai 1996, publicată în
Monitorul Oficial al României, Partea I, nr. 174 din
2 august 1996, Curtea Constituțională a statuat, cu prilejul
soluționării excepției de neconstituționalitate a art. 244
pct. 2 din Codul de procedură civilă, potrivit căruia instanța
poate suspenda judecata când s-a început urmărirea
penală pentru o infracțiune care ar avea o înrâurire
hotărâtoare asupra hotărârii ce urmează să se dea, că
întâietatea rezolvării acțiunii penale este neîndoielnic
justificată și consacrată ca atare și de prevederile art. 19
alin. 2 din Codul de procedură penală, scopul suspendării
constituindu-l tocmai verificarea existenței sau a inexistenței
infracțiunii cu privire la care instanța are unele îindicii“.
Totodată, Curtea a reținut că nu trebuie ignorate nici
prevederile art. 22 alin. 1 din Codul de procedură penală,
potrivit cărora hotărârea definitivă a instanței penale are
autoritate de lucru judecat, în fața instanței civile, cu privire
la existența faptei, a persoanei care a săvârșit-o și a
vinovăției acesteia.
Pentru identitate de rațiune, cele statuate în materie
civilă își găsesc justificarea și în ceea ce privește acțiunile
în contencios administrativ.
Ca atare, Curtea constată că dispozițiile legale criticate
nu restrâng accesul liber la justiție și nici nu contravin
principiului ocrotirii și garantării proprietății private, întrucât
soluționarea contestației administrative nu se amână sine
die, așa cum susțin în mod eronat autorii excepției,
suspendarea reprezentând un incident procedural survenit
în cursul desfășurării judecății, care are ca efect sistarea
temporară a procedurii de judecată. Astfel, nu se poate
susține că persoana lezată este lipsită de posibilitatea de a
se apăra în legătură cu legalitatea și temeinicia titlului
executoriu și că, astfel, i s-ar încălca dreptul de proprietate
prevăzut de art. 44 din Constituție.
Cu privire la dispozițiile legale criticate, Curtea s-a mai
pronunțat prin Decizia nr. 449 din 26 octombrie 2004,
publicată în Monitorul Oficial al României, Partea I,
nr. 1.144 din 3 decembrie 2004, statuând că acestea sunt
constituționale.
Întrucât nu au intervenit elemente noi de natură să
justifice schimbarea jurisprudenței Curții Constituționale,
soluția și considerentele deciziei sus-menționate își mențin
valabilitatea și în prezenta cauză.
Referitor la susținerile autorilor excepției de
neconstituționalitate potrivit cărora, în cauza de față,
organul fiscal a stabilit în mod nelegal și netemeinic
existența unor obligații bugetare printr-un act de control și
a formulat o sesizare penală fără nici o legătură cu
obligațiile bugetare, Curtea constată că aceste susțineri nu
pot fi primite, întrucât nu constituie motive de
neconstituționalitate, ci de aplicare a legii, care sunt de
competența instanțelor judecătorești.

MONITORUL OFICIAL AL ROMÂNIEI, PARTEA I, Nr. 631/19.VII.2005

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 183 alin. 1 lit. a) din Codul de procedură fiscală
(Ordonanța Guvernului nr. 92/2003), excepție ridicată de Societatea Comercială îMTB RO 2001“ — S.R.L. din Focșani,
de Societatea Comercială îHYPPO GAS“ — S.R.L. din Focșani și de Societatea Comercială îHYPPO“ — S.R.L. din
Focșani în dosarele nr. 1.625/C+C/2004, nr. 1.626/C+C/2004, respectiv nr. 1.624/C+C/2004 ale Tribunalului Vrancea —
Secția comercială și de contencios administrativ.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

DECIZII

ALE

P R I M U L U I-MI N I S T R U
GUVERNUL ROMÂNIEI

PRIMUL-MINISTRU

DECIZIE
privind eliberarea domnului Ilie Dincă din funcția de președinte al Agenției Naționale pentru Romi
Având în vedere propunerea ministrului delegat pentru coordonarea Secretariatului General al Guvernului,
formulată prin Memorandumul nr. 20/7.789/2005,
în temeiul art. 15 lit. a) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, al art. 3 din Ordonanța de urgență a Guvernului
nr. 78/2004 pentru înființarea Agenției Naționale pentru Romi, aprobată cu modificări prin Legea nr. 7/2005, precum și al
art. 6 alin. (1) din Hotărârea Guvernului nr. 1.703/2004 privind organizarea și funcționarea Agenției Naționale pentru Romi,
primul-ministru

emite prezenta decizie.

Articol unic. — Începând cu data prezentei
decizii, domnul Ilie Dincă se eliberează din funcția
de președinte al Agenției Naționale pentru Romi,

organ de specialitate al administrației publice
centrale, cu personalitate juridică, în subordinea
Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 15 iulie 2005.
Nr. 391.

GUVERNUL ROMÂNIEI
PRIMUL-MINISTRU

DECIZIE
privind numirea doamnei Mariea Ionescu în funcția de președinte al Agenției Naționale pentru Romi
Având în vedere propunerea ministrului delegat pentru coordonarea Secretariatului General al Guvernului,
formulată prin Memorandumul nr. 20/7.789/2005,
în temeiul art. 15 lit. a) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, al art. 3 din Ordonanța de urgență a Guvernului
nr. 78/2004 pentru înființarea Agenției Naționale pentru Romi, aprobată cu modificări prin Legea nr. 7/2005, precum și al
art. 6 alin. (1) din Hotărârea Guvernului nr. 1.703/2004 privind organizarea și funcționarea Agenției Naționale pentru Romi,

6

MONITORUL OFICIAL AL ROMÂNIEI, PARTEA I, Nr. 631/19.VII.2005
primul-ministru emite prezenta decizie.

Articol unic. — Începând cu data prezentei
decizii, doamna Mariea Ionescu se numește în
funcția de președinte al Agenției Naționale pentru

Romi, organ de specialitate al administrației publice
centrale, cu personalitate juridică, în subordinea
Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 15 iulie 2005.
Nr. 392.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind stabilirea baremelor medicale pentru dobândirea calității de detectiv particular
Având în vedere dispozițiile pct. 2.3 din Normele de aplicare a Legii nr. 329/2003 privind exercitarea profesiei de
detectiv particular, aprobate prin Hotărârea Guvernului nr. 1.666/2004, și Avizul Ministerului Sănătății nr. 26.671 din 5 iulie 2005,
în temeiul art. 9 alin. (4) din Ordonanța de Urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor

emite următorul ordin:

Art. 1. — Baremele medicale pentru dobândirea calității
de detectiv particular sunt prevăzute în anexa nr. 1.
Art. 2. — Persoana care susține examen în vederea
obținerii atestatului de detectiv particular trebuie să prezinte
fișa de examen medical prevăzută în anexa nr. 2,
completată în mod corespunzător.

Art. 3. — Anexele nr. 1 și 2 fac parte integrantă din
prezentul ordin.
Art. 4. — Prezentul ordin se publică în Monitorul Oficial
al României, Partea I, și intră în vigoare la 15 zile de la
data publicării.

p. Ministrul administrației și internelor,
Anghel Andreescu,
secretar de stat
București, 9 iulie 2005.
Nr. 724.
ANEXA Nr. 1
BAREMELE MEDICALE

pentru dobândirea calității de detectiv particular
Boli contraindicate:
I. Aparat respirator:

1. tuberculoză pulmonară și bronșică activă;
2. tuberculoză pulmonară și bronșică inactivă, stabilizată la mai
puțin de 4 ani de la vindecarea clinico-radiologică și
bacteriologică;
3. tuberculoză pulmonară operată (exereza segmentară sau
lobară, toracoplastie, decorticare pleurală, pleurectomie);
4. pleurezie tuberculoasă la mai puțin de 4 ani de la vindecare;
5. tuberculoză extrarespiratorie:
a) activă la orice organ;
b) stabilizată sau la mai puțin de 4 ani de la vindecarea
procesului tuberculos confirmat prin examene bacteriologice,
radiologice și anatomopatologice;
6. silicotuberculoză;
7. sarcoidoză pulmonară;
8. astm bronșic;
9. supurații bronhopulmonare acute, în tratament sau cronice;
10. bronhopneumopatie cronică obstructivă;
11. bronșiectazie;
12. boală chistică;

13. sechele pleurale cu tulburări funcționale;
14. pneumoconioze.
II. Aparat osteoarticular și țesut conjunctiv:

1. reumatism articular acut sub un an de la debut, sub tratament;
2. poliartrită reumatoidă;
3. spondilită anchilopoietică;
4. poliartrită psoriazică;
5. sindrom Reiter-Fiesinger-Leroy cu tulburări funcționale;
6. reumatism cronic degenerativ — artroze ale articulațiilor
mari sau mici, cu tulburări funcționale;
7. discopatie vertebrală cu tulburări de statică sau dinamică
vertebrală și deficit radicular;
8. osteocondroză vertebrală avansată, cu imagine radiologică
specifică;
9. spondiloză cu rigiditate segmentară a coloanei vertebrale;
10. osteoporoză;
11. boli de colagen (lupus eritematos diseminat, periarterită
nodoasă, dermatomiozită, sclerodermită etc.).
III. Oftalmologie

1. lipsa unui glob ocular;
2. sinblefarom;

MONITORUL OFICIAL AL ROMÂNIEI, PARTEA I, Nr. 631/19.VII.2005
3. inflamații ulceroase cronice ale marginilor pleoapei;
4. ectropion, entropion sau lagoftalm;
5. epifora produsă de obstrucții ale căilor lacrimale congenitale
sau dobândite la unul ori la ambii ochi;
6. pterigion neoperat sau operat și recidivat;
7. trahom;
8. keratită cronică;
9. keratoconus;
10. leucom corneean simplu sau aderent;
11. stafilom;
12. luxație sau subluxație a cristalinului;
13. cataractă, toate formele;
14. afakie, pseudoafakie;
15. aniridie;
16. colobomă a irisului;
17. iridociclită cronică;
18. panoftalmie;
19. secluzio-ocluzio pupilar mono- sau bilateral;
20. colobomă a coroidei;
21. opacitate a corpului vitros;
22. dezlipire de retină;
23. retinopatii de toate categoriile;
24. hipermetropie peste plus 5 dioptrii;
25. ambliopie;
26. acromatopsie;
27. hemeralopie;
28. nistagmus;
29. pareza unuia sau a mai multor mușchi oculari cu diplopie;
30. atrofie optică;
31. hemianopsie;
32. oftalmoplegie internă sau externă;
33. glaucom;
34. corpi străini intraoculari;
35. tumori benigne oculare și/sau ale anexelor oculare,
neoperabile;
36. tumori maligne oculare și/sau ale anexelor oculare.
IV. O.R.L.:

1. rinofima;
2. sclerom al căilor aeriene superioare;
3. sinuzită, pansinuzită cronică;
4. polisinuzită operată și recidivată;
5. rinite atrofice grave și ozenă;
6. deviație sau perforație a septului nazal, cu tulburări
funcționale;
7. otită medie supurată cronică;
8. otită medie cicatriceală, cu scădere medie de auz;
9. surditate;
10. otoscleroză;
11. afecțiuni cronice labirintice;
12. afecțiuni laringiene cronice;
13. stenoze faringo-laringo-traheale;
14. tumori benigne neoperate;
15. tumori maligne confirmate.
V. Aparat digestiv:

1. ulcer gastric și/sau duodenal acut;
2. ulcer gastric și/sau duodenal cronic cu manifestări clinice la
mai mult de 3 ani;
3. stenoză esofagiană, pilorică, intestinală, rectală;
4. rectocolită ulcero-hemoragică;
5. hepatită acută toxică sau infecțioasă;
6. hepatită acută la mai puțin de 2 ani de la vindecare,
prelungită sau recidivată;
7. hepatită cronică;
8. steatoză hepatică;
9. ciroze hepatice de orice etiologie;
10. angiocolecistopatii cronice confirmate;
11. hepatită cronică agresivă;
12. litiază biliară neoperată;
13. pancreatite acute sau cronice.
VI. Sistem endocrin:

1. disgenezii endocrine gonadale;
2. acromegalie sau gigantism;
3. distrofie adipozogenitală, formă gravă;

7

4. diabet zaharat;
5. diabet insipid;
6. sindrom de insuficiență hipofizară:
a) somatotropă (hipotrofie staturală, infantilism sexual,
nanism hipofizar);
b) parțială sau globală;
7. hipertiroidie (boală Basedow, adenom toxic, gușă
multinodulară, hipertiroidizată);
8. hipotiroidie manifestă;
9. gușă:
a) medie difuză și/sau micropolinodulară, cu alterarea
funcției tiroidiene;
b) nodul tiroidian unic cu diametru mai mare de 2 cm (cu
potențial de malignizare);
10. hiperparatiroidism;
11. hipoparatiroidism, formă manifestă (tetanie);
12. sindroame de hiperfuncție corticosuprarenală (boală sau
sindrom Cushing);
13. boala Addison;
14. insuficiență gonadică;
15. obezitate frustă (I.M.C. mai mare 30 kg/m2), cu sau fără
modificări endocrine metabolice.
VII. Aparat cardiovascular:

1. angiocardiopatii congenitale;
2. leziuni valvulare cardiace definitive;
3. anevrism arterial sau venos;
4. acroasfixie a extremităților (acrocianoză, boala Raynaud);
5. arteriopatii periferice obliterante;
6. cardiopatie ischemică dureroasă;
7. insuficiență cardiacă cronică;
8. bradicardie sinusală permanentă, sub 50 de pulsații pe minut;
9. puls alternant;
10. aritmii cardiace:
a) extrasistolică permanentă;
b) flutter sau fibrilație;
11. tahicardie paroxistică;
12. tahicardie sinusală permanentă;
13. tulburări de conducere permanente:
a) bloc major de ramură;
b) bloc atrioventricular;
c) sindrom de preexcitație (WPW);
14. valori ale tensiunii arteriale permanente cu maxima sub
100 mm/Hg, cu tulburări funcționale.
VIII. Sânge și organe hematopoietice:

1. anemii (Hb sub 12 g% la bărbați și sub 11 g% la femei,
hematocrit sub 35%);
2. anemii megaloblastice;
3. anemii hemolitice cronice prin defecte intraeritrocitare sau
extraeritrocitare;
4. anemii prin insuficiență medulară primară sau secundară;
5. boli neoplazice (leucemii acute sau cronice, reticuloze
maligne, limfoame maligne, mielom multiplu etc.);
6. boala Hodgkin;
7. poliglobulii;
8. sindroame hemoragice de origine plasmatică (hemofilie),
trombocitară sau vasculară.
IX. Aparat renal:

1.
2.
3.
4.
5.
6.

glomerulonefrite acute sau cronice;
glomerulonefroză cronică;
pielonefrite cronice;
sindrom nefrotic;
insuficiență renală acută sau cronică;
scleroză renală primitivă sau secundară.

X. Neurologice:

1.
2.
3.
4.
5.
6.
7.
8.

abces cerebral sau cerebelos operat ori neoperat;
sindroame vestibulare centrale;
boli degenerative metabolice congenitale sau dobândite;
tumori vertebromedulare operate sau neoperate;
sechele neurologice după traumatisme vertebromedulare;
hernie de disc operată, cu sau fără sechele;
sifilis nervos;
epilepsie;

8

MONITORUL OFICIAL AL ROMÂNIEI, PARTEA I, Nr. 631/19.VII.2005
31. sechele după poliomielită anterioară acută.

9. hemoragie subarahnoidiană, cu sau fără sechele
neurologice evidente;
10. accidente vasculare ischemice;
11. anevrism arterial cerebral;
12. encefalite și sechele encefalitice;
13. sindroame extrapiramidale;
14. sindroame cerebeloase și cerebromedulare;
15. sindroame pseudobulbare;
16. pareze și paralizii de orice natură;
17. leuconevraxite;
18. scleroză laterală amiotrofică;
19. siringomielie, siringoglobulie și hematomielie;
20. atrofii musculare mielopatice;
21. miopatii;
22. miastenie;
23. hemispasm facial;
24. nevralgie esențială a trigemenului;
25. neuropatii cu tulburări funcționale;
26. neurofibromatoză generalizată;
27. boala ticurilor;
28. disartrie, disfazie;
29. balbism;
30. tumori cerebrale de orice natură, operate sau neoperate;

XI. Psihice:

1. tulburări caracteriale și psihopatoide;
2. sindroame neurastenice și nevrotice;
3. neurastenie și psihastenie;
4. pitiatism;
5. psihopatii (schizoidă, ciclotimică, epileptică);
6. psihoze endogene (maniaco-depresive, afective,
schizofrenie, paranoia, organice tranzitorii);
7. psihoze toxiinfecțioase, metabolice, endocrine sau
posttraumatice;
8. sechele neuropsihice după traumatisme craniene;
9. stări demențiale de orice natură;
10. oligofrenii și infantilism psihic;
11. toxicomanii, inclusiv alcoolismul;
12. devieri sexuale pe fond de personalitate patologică.
NOTĂ: În situația în care persoana care dorește să susțină
examenul necesar obținerii calității de detectiv particular și, implicit,
a dreptului de portarmă a prezentat anterior o tulburare psihică,
este necesară examinarea sa de către o comisie medico-legală
care să stabilească capacitatea sa psihică, absența tulburărilor
psihice și aptitudinea de a purta armă.
ANEXA Nr. 2

MINISTERUL SĂNĂTĂȚII

Județul ...........
Localitatea ............
Unitatea sanitară .............
FIȘA DE CONSULTAȚII MEDICALE

pentru persoanele care solicită atestarea calității de detectiv particular
Ziua ........... luna ......... anul ..........
A. Numele .................................., prenumele ..................................., sexul M/F, născut/născută în anul ........ luna ....................
ziua ........... în comuna/orașul/municipiul .........................., județul/sectorul ...................., fiul/fiica lui ............... și al/a ......................,
domiciliat/domiciliată în localitatea ................, str. .............................. nr. ......., județul ..............., posesor/posesoare al/a cărții/buletinului
de identitate seria ........... nr. ............, eliberat/eliberată de ............... la data ............., nr. telefon ...........
B. Antecedente personale (înscrise de medicul de familie) ..............................................................................................................
Semnătura și parafa medicului de familie
C. Rezultatele examinărilor medicale
Specialitatea
0

Nr. fișă/
registru consultații
1

Data examinării
2

Constatări
3

Concluzii
APT/INAPT
4

Semnătura
și parafa medicului
5

Medicină internă
Neurologie
Psihiatrie
Oftalmologie
O.R.L.
Examenul radiologic pulmonar (Rgf, MRF)
Unitatea sanitară ..................
Nr. buletin ............ data ........... rezultatul ..............
Semnătura și parafa medicului ...............
D. Concluzii
APT/INAPT pentru exercitarea profesiei de detectiv particular
Semnătura și parafa medicului coordonator al unității sanitare

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 631/19.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044692]
ISSN 1453—4495

