PARTEA

Anul 173 (XVII) — Nr. 203

I

LEGI, DECRETE, HOTĂRÂRI ȘI ALTE ACTE

Joi, 10 martie 2005

SUMAR
Pagina
DECIZII ALE CURȚII CONSTITUȚIONALE
Decizia nr. 547 din 7 decembrie 2004 referitoare la
excepția de neconstituționalitate a dispozițiilor
art. III alin. (2) din Ordonanța de urgență a
Guvernului nr. 33/2001 privind unele măsuri
referitoare la salarizarea funcționarilor publici și a
altor categorii de personal din sectorul bugetar,
precum și a personalului din organele autorității
judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe
anul 2003 nr. 631/2002 și ale art. 9 alin. (7) din
Legea bugetului de stat pe anul 2004
nr. 507/2003 ..............................................................

DECIZII

ALE

Nr.

Pagina

Decizia nr. 63 din 3 februarie 2005 referitoare la
excepția de neconstituționalitate a dispozițiilor
art. 25 alin. (2) din Legea serviciilor publice de
gospodărie comunală nr. 326/2001 .........................

5–6

HOTĂRÂRI ALE GUVERNULUI ROMÂNIEI
112.

131.
1–5

CURȚII

— Hotărâre pentru modificarea și completarea
Hotărârii Guvernului nr. 677/2003 privind condițiile
de acordare în mod gratuit a asistenței medicale
și psihologice, a medicamentelor și protezelor
pentru polițiști ............................................................

7

— Hotărâre privind trecerea unor construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 547
din 7 decembrie 2004

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare
la salarizarea funcționarilor publici și a altor categorii de personal din sectorul bugetar,
precum și a personalului din organele autorității judecătorești, ale art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3) din Legea bugetului
de stat pe anul 2003 nr. 631/2002 și ale art. 9 alin. (7) din Legea bugetului de stat
pe anul 2004 nr. 507/2003
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Ion Tiucă
Daniela Ramona Marițiu

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri
referitoare la salarizarea funcționarilor publici și a altor

2

MONITORUL OFICIAL AL ROMÂNIEI, PARTEA I, Nr. 203/10.III.2005

categorii de personal din sectorul bugetar, precum și a
personalului din organele autorității judecătorești, ale art. 12
alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea bugetului de stat
pe anul 2003 nr. 631/2002 și ale art. 9 alin. (7) din Legea
bugetului de stat pe anul 2004 nr. 507/2003, excepție
ridicată de Nemoianu Maria, Paraschiv Gavril, Coameșu
Nicolae, Luca Mircea, Kiefer Otto, Pomârleanu Nicolae,
Fulga Marius, Olteanu Rodica, Dinu Rodica, Micuț Ion,
Ungureanu Cerasela, Ionescu Alexandru, Paraschiv Emil,
Bobei Anișoara, Gogoci Aurel, Vameșu Carmen, Oprea
Viorica, Popa Florina, Oltei Iuliana, Popescu Adriana, Călin
Nistor, Petcu Dorin, Pelinel Monica, Voinea Amalia, Lupu
Daniela, Preoteasa Valentin, Mihai Iustin, Dumitrașcu Lidia,
Vălimăreanu Carmen, Smedescu Ion, Mitrache Vasile, Dicu
Marioara, Caplea George, Vlăducu Lavinia, Dobrin
Alexandru, Zarioiu Dumitru, Popescu Nicolae, Popescu
Lucian, Artemie Daniela, Mirea Gheorghe, Crișan Elena,
Constantinescu Aurelia, Zamfir Mariana, Paraschiv
Alexandrina, Luță Gheorghița, Vlahos Elena, Botez
Elisabeta, Bălășel Simona, Dumitru Daniela, Kiefer
Gheorghița, Duțu Elena, Chilian Paulina, Deaconescu
Maria, Sandu Marieta, Voicu Amelia, Catrina Valeria,
Mitrache Ileana, Stănciugel Daniela, Tălpășanu Viorica,
Drăghici Carmen Iuliana, Schell Anca Cristina, Fringulescu
Gheorghe, Ardei Vasile, Anghel Stancu, Ghimbășanu
Mariana, Duțu Alexandru, Iana Aurelia, Cocor Corina,
Coman Adriana, Danielescu Dorina, Giurgea Gabriela, Ilie
Gabriela, Marin Nicolae, Petroșel Nicolae, Mihăilă Adelin,
Tohăneanu Geta, Voicu Ecaterina, Drăgănescu Adelaida,
Apostul Nida, Ene Anișoara, Popescu Cecilia, Chelaru
Cristian, Vasile Gavril, Filip Vasile, Matei Stelian, Filip
Mihaela, Sileanu Maria, Safta Elena, Creangă Alina,
Olteanu Filofteia, Văsii Valerică, Dumitrache Mariana, Cone
Cornel, Rădulescu Dorin, Mocanu Iulian, Bilghiru Mihaela,
Dragomir Laura, Dumitru Cornelia, Dutoiu Gheorghe, Iepure
Camelia, Brutaru Elena, Crăciun Liliana, Ralea Elena,
Rimniceanu Mariana, Bologeanu Adriana, Tomiuc Dana,
Răducanu Lacrămioara, Roșca Caloenescu Costache,
Macovei Daniel, Ionescu Georgeta, Lica Ioana, Enache
Aurelia, Iacob Constantin, Radu Ion, Lapuste Rada, Pîrvan
Petre, Radu Florin Cătălin, Rădulescu Aurelia, Iftimie
Daniela, Spinu Gabriela, Vlad Mihaela, Nazîru Carmen,
Leșu Niculina, Carila Viorica, Gamureac Maria Luiza, Toth
Mariana, Porumboiu Constanța, Popa Mariana, Stanciu
Maria, Meirosu Jenica, Ghioca Cătălin și Avramescu
Georgeta în Dosarele nr. 2.029/2004, nr. 1.270/2004,
respectiv nr. 3.523/2004 ale Tribunalului Vâlcea,
Tribunalului Buzău — Secția civilă, respectiv Tribunalului
Brăila — Secția civilă.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de
neconstituționalitate ridicate în Dosarele nr. 570D/2004,
nr. 571D/2004 și nr. 574D/2004 au conținut identic, pune
în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarelor nr. 574D/2004 și
nr. 571D/2004 la Dosarul nr. 570D/2004, care este primul
înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției

de neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001, ale art. 12
alin. (4) din Legea nr. 743/2001 și ale art. 10 alin. (3) din
Legea nr. 631/2002, ca inadmisibilă. În acest sens arată
că textele criticate s-au aplicat pe o perioadă determinată.
În ceea ce privește excepția de neconstituționalitate a
dispozițiilor art. 9 alin. (7) din Legea nr. 507/2003,
apreciază că aceasta este neîntemeiată, arătând că
drepturile reglementate de dispozițiile criticate nu se
regăsesc printre drepturile fundamentale reglementate de
Constituție, prevederile art. 53 din Constituție nefiind
incidente în cauza dedusă judecății.
C U R T E A,

având în vedere actele și lucrările dosarelor, reține
următoarele:
Prin Încheierile din 6 octombrie 2004, 11 octombrie
2004 și 27 septembrie 2004, pronunțate în Dosarele
nr. 2.029/2004, nr. 1.270/2004 și, respectiv, nr. 3.523/2004,
Tribunalul Vâlcea, Tribunalul Buzău — Secția civilă,
respectiv Tribunalul Brăila — Secția civilă au sesizat
Curtea Constituțională cu excepția de neconstituționalitate
a dispozițiilor art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului
din organele autorității judecătorești, ale art. 12 alin. (4) din
Legea bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe anul 2003
nr. 631/2002 și ale art. 9 alin. (7) din Legea bugetului de
stat pe anul 2004 nr. 507/2003.
În motivarea excepției de neconstituționalitate, autorii
acesteia susțin că dispozițiile de lege criticate sunt
neconstituționale, deoarece suspendarea aplicării unei legi
prin care se recunoaște un drept echivalează cu
restrângerea exercițiului acelui drept, fără a exista vreuna
din situațiile în care art. 53 din Constituție permite
restrângerea exercițiului unor drepturi. De asemenea, susțin
că sunt încălcate și prevederile art. 41 alin. (2) din
Constituție, referitoare la concediul de odihnă plătit, care
include și dreptul la prima de vacanță.
Tribunalul Vâlcea, Tribunalul Buzău — Secția civilă și
Tribunalul Brăila — Secția civilă consideră că excepția de
neconstituționalitate este întemeiată, textele de lege criticate
contravenind atât dispozițiilor art. 41 alin. (2), cât și
dispozițiilor art. 53 din Constituție. În acest sens arată că
suspendarea aplicării dispozițiilor care prevăd acordarea
unei prime de vacanță prin Ordonanța de urgență a
Guvernului nr. 33/2001 și prelungirea termenului de
suspendare echivalează cu restrângerea exercițiului
dreptului de a beneficia de prima de vacanță, aducând
atingere existenței acestui drept, fără a fi incidente vreuna
din situațiile prevăzute de dispozițiile art. 53 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. Arată că este atribuția legiuitorului să
dispună suspendarea aplicării unui act normativ sau a unei
dispoziții dintr-un act normativ, acest eveniment legislativ
fiind expres reglementat de lege tocmai pentru a nu aduce
atingere drepturilor sau libertăților persoanelor. Dispozițiile

MONITORUL OFICIAL AL ROMÂNIEI, PARTEA I, Nr. 203/10.III.2005
criticate nu privesc drepturi fundamentale ale cetățenilor
statuate de Constituție. De asemenea, arată că prima de
concediu este un drept salarial suplimentar, care nu este
prevăzut de Constituție, ci a fost reglementat cu scopul
îmbunătățirii calității vieții salariaților, în măsura în care
resursele financiare ale bugetului permit aceasta, dispozițiile
art. 53 din Constituție nefiind relevante în cauza dedusă
judecății.
Avocatul Poporului, în ceea ce privește critica de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 și a
dispozițiilor art. 9 alin. (7) din Legea nr. 507/2003, față de
art. 41 alin. (2) din Constituție, arată că aceasta este
neîntemeiată, iar textele de lege criticate instituie o măsură
temporară, motivată de faptul că în bugetul de stat pe anul
2004 nu sunt prevăzute sume cu această destinație,
stabilirea cuantumului și a principalelor destinații ale
alocațiilor bugetare constituind atributul exclusiv al
legiuitorului. De asemenea, arată că dispozițiile art. III
alin. (2) din Ordonanța de urgență a Guvernului
nr. 33/2001 și cele ale art. 9 alin. (7) din Legea
nr. 507/2003 nu pun în discuție restrângeri ale exercițiului
unor drepturi sau libertăți fundamentale, neputându-se astfel
reține nici încălcarea prevederilor art. 53 din Constituție. În
ceea ce privește critica de neconstituționalitate a
dispozițiilor art. 12 alin. (4) din Legea nr. 743/2001 și a
celor ale art. 10 alin. (3) din Legea nr. 631/2002,
apreciază că, potrivit principiului anualității bugetului, aceste
legi au fost în vigoare în cursul anului 2002, respectiv
2003. În consecință, ele nu mai erau în vigoare la data
sesizării Curții Constituționale, fiind incidente prevederile
art. 29 alin. (1) din Legea nr. 47/1992, potrivit cărora
Curtea Constituțională se pronunță numai asupra excepțiilor
de neconstituționalitate ce au ca obiect dispoziții legale în
vigoare.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere al
Guvernului și al Avocatului Poporului, rapoartele întocmite
de judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
ale art. 12 alin. (4) din Legea bugetului de stat pe anul
2002 nr. 743/2001, publicată în Monitorul Oficial al
României, Partea I, nr. 784 din 11 decembrie 2001, ale
art. 10 alin. (3) din Legea bugetului pe stat pe anul 2003
nr. 631/2002, publicată în Monitorul Oficial al României,
Partea I, nr. 863 din 29 noiembrie 2002, precum și ale
art. 9 alin. (7) din Legea bugetului de stat pe anul 2004

3

nr. 507/2003, publicată în Monitorul Oficial al României,
Partea I, nr. 853 din 2 decembrie 2003.
Textele de lege criticate au următorul conținut:
— Art. III alin. (2) din Ordonanța de urgență a
Guvernului nr. 33/2001: îDe asemenea, se suspendă până la
data de 1 ianuarie 2002 aplicarea prevederilor art. 411 alin. (1)
care cuprind dispoziții referitoare la acordarea primei pentru
concediul de odihnă și ale art. 45 alin. (1) referitoare la
cuantumul sporului cu care se plătesc orele lucrate peste
durata normală a timpului de muncă din Legea nr. 50/1996
privind salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, modificată
și completată prin Ordonanța Guvernului nr. 83/2000 pentru
modificarea și completarea Legii nr. 50/1996 privind
salarizarea și alte drepturi ale personalului din organele
autorității judecătorești, publicată în Monitorul Oficial al
României, Partea I, nr. 425 din 1 septembrie 2000, precum și
aplicarea prevederilor art. IV referitoare la acordarea primei cu
ocazia plecării în concediul de odihnă din Ordonanța de
urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“;
— Art. 12 alin. (4) din Legea nr. 743/2001: îTermenele
prevăzute la art. III din Ordonanța de urgență a Guvernului
nr. 33/2001 privind unele măsuri referitoare la salarizarea
funcționarilor publici și a altor categorii de personal din sectorul
bugetar, precum și a personalului din organele autorității
judecătorești, aprobată și modificată prin Legea nr. 386/2001,
se prelungesc până la data de 31 decembrie 2002.“;
— Art. 10 alin. (3) din Legea nr. 631/2002: îTermenele
prevăzute la art. III din Ordonanța de urgență a Guvernului
nr. 33/2001 privind unele măsuri referitoare la salarizarea
funcționarilor publici și a altor categorii de personal din sectorul
bugetar, precum și a personalului din organele autorității
judecătorești, aprobată cu modificări prin Legea nr. 386/2001,
cu modificările ulterioare, se prelungesc până la data de
31 decembrie 2003.“;
— Art. 9 alin. (7) din Legea nr. 507/2003: î(7) Aplicarea
prevederilor din actele normative în vigoare referitoare la
primele ce se acordă cu ocazia plecării în concediul de odihnă,
precum și a celor ale art. 32 alin. (2) din Legea nr. 188/1999
privind Statutul funcționarilor publici, cu modificările și
completările ulterioare, se suspendă până la data de
31 decembrie 2004.“
Autorii excepției susțin că dispozițiile legale criticate
încalcă prevederile constituționale cuprinse în art. 41
alin. (2) și art. 53 alin. (1), ce au următorul conținut:
— Art. 41 alin. (2): î(2) Salariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53 alin. (1): î(1) Exercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“

4

MONITORUL OFICIAL AL ROMÂNIEI, PARTEA I, Nr. 203/10.III.2005

Prin art. I pct. 38 din Ordonanța Guvernului nr. 83/2000
pentru modificarea și completarea Legii nr. 50/1996 a fost
introdus articolul 41 1 , care dispune că magistrații și
celelalte categorii de personal salarizate în baza acestei
legi au dreptul pe perioada concediului de odihnă, pe
lângă indemnizația de concediu, la o primă egală cu
indemnizația brută sau, după caz, salariul de bază brut, din
luna anterioară plecării în concediu, care se impozitează
separat. Prin art. III alin. (2) din Ordonanța de urgență a
Guvernului nr. 33/2001 a fost suspendată aplicarea acestor
prevederi până la data de 1 ianuarie 2002, acest termen
fiind prelungit, succesiv, prin Legea bugetului de stat pe
anul 2002 nr. 743/2001 și Legea bugetului asigurărilor
sociale de stat pe anul 2002 nr. 744/2001, Legea bugetului
de stat pe anul 2003 nr. 631/2002 și Legea bugetului
asigurărilor sociale de stat pe anul 2003 nr. 632/2002,
Legea bugetului de stat pe anul 2004 nr. 507/2003 și
Legea bugetului asigurărilor sociale de stat pe anul 2004
nr. 519/2003 și prin Legea bugetului de stat pe anul 2005
nr. 511/2004, până la 31 decembrie 2002, 31 decembrie
2003, 31 decembrie 2004, respectiv 31 decembrie 2005.
Curtea reține că, potrivit dispozițiilor art. 138 alin. (2)
din Constituție, care consacră principiul anualității bugetului
de stat, Legile nr. 743/2001 și nr. 631/2002 au fost în
vigoare în cursul anului 2002, respectiv 2003, perioade
pentru care s-a aprobat bugetul de stat. În consecință,
legile criticate nemaifiind în vigoare, excepția de
neconstituționalitate este contrară dispozițiilor art. 29
alin. (1) din Legea nr. 47/1992, potrivit cărora Curtea
Constituțională decide numai asupra excepțiilor ridicate în
fața instanțelor judecătorești sau de arbitraj comercial
privind neconstituționalitatea unei legi sau ordonanțe în
vigoare. În acest sens este și jurisprudența Curții

Constituționale, care prin Decizia nr. 61 din 26 februarie
2002, publicată în Monitorul Oficial al României, Partea I,
nr. 269 din 23 aprilie 2002, a reținut că principiul anualității
bugetului de stat este de natură constituțională. Acest
principiu se aplică atât actului legislativ denumit buget, cât
și componentelor sale care, subsumându-se întregului,
adică bugetului în ansamblul lui, nu pot fi separate de el.
De asemenea, Curtea constată că și dispozițiile art. III
alin. (2) din Ordonanța de urgență a Guvernului
nr. 33/2001 au avut o aplicabilitate temporară, ele fiind în
vigoare între 2 martie 2001, data publicării ordonanței în
Monitorul Oficial al României, și 1 ianuarie 2002. În
consecință, nemaifiind în vigoare, excepția de neconstituționalitate este contrară dispozițiilor art. 29 alin. (1) din
Legea nr. 47/1992, Curtea urmând a respinge excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 ca
inadmisibilă.
Examinând excepția de neconstituționalitate a
dispozițiilor art. 9 alin. (7) din Legea nr. 507/2003, Curtea
constată că textul art. 53 din Constituție stabilește condițiile
și limitele restrângerii exercițiului unor drepturi sau al unor
libertăți. El are în vedere însă drepturile și libertățile
fundamentale înscrise în capitolul II al titlului II din
Constituția României, nu și alte drepturi. Or, cele cuprinse
în dispozițiile de lege criticate se referă la beneficiul unor
drepturi salariale suplimentare, cum este și prima de
concediu, ceea ce nu constituie un drept constituțional
fundamental, prevederile art. 53 din Constituție nefiind
incidente în cauză. Astfel, legiuitorul este în drept să
acorde aceste drepturi, să le modifice ori să înceteze
acordarea lor, precum și să stabilească perioada în care le
acordă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

1. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești, ale art. 12 alin. (4) din Legea
bugetului de stat pe anul 2002 nr. 743/2001 și ale art. 10 alin. (3) din Legea bugetului de stat pe anul 2003 nr. 631/2002,
excepție ridicată de Nemoianu Maria, Paraschiv Gavril, Coameșu Nicolae, Luca Mircea, Kiefer Otto, Pomârleanu Nicolae,
Fulga Marius, Olteanu Rodica, Dinu Rodica, Micuț Ion, Ungureanu Cerasela, Ionescu Alexandru, Paraschiv Emil, Bobei
Anișoara, Gogoci Aurel, Vameșu Carmen, Oprea Viorica, Popa Florina, Oltei Iuliana, Popescu Adriana, Călin Nistor, Petcu
Dorin, Pelinel Monica, Voinea Amalia, Lupu Daniela, Preoteasa Valentin, Mihai Iustin, Dumitrașcu Lidia, Vălimăreanu
Carmen, Smedescu Ion, Mitrache Vasile, Dicu Marioara, Caplea George, Vlăducu Lavinia, Dobrin Alexandru, Zarioiu
Dumitru, Popescu Nicolae, Popescu Lucian, Artemie Daniela, Mirea Gheorghe, Crișan Elena, Constantinescu Aurelia,
Zamfir Mariana, Paraschiv Alexandrina, Luță Gheorghița, Vlahos Elena, Botez Elisabeta, Bălășel Simona, Dumitru Daniela,
Kiefer Gheorghița, Duțu Elena, Chilian Paulina, Deaconescu Maria, Sandu Marieta, Voicu Amelia, Catrina Valeria, Mitrache
Ileana, Stănciugel Daniela, Tălpășanu Viorica, Drăghici Carmen Iuliana, Schell Anca Cristina, Fringulescu Gheorghe, Ardei
Vasile, Anghel Stancu, Ghimbășanu Mariana, Duțu Alexandru, Iana Aurelia, Cocor Corina, Coman Adriana, Danielescu
Dorina, Giurgea Gabriela, Ilie Gabriela, Marin Nicolae, Petroșel Nicolae, Mihăilă Adelin, Tohăneanu Geta, Voicu Ecaterina,
Drăgănescu Adelaida, Apostol Nida, Ene Anișoara, Popescu Cecilia, Chelaru Cristian, Vasile Gavril, Filip Vasile, Matei
Stelian, Filip Mihaela, Sileanu Maria, Safta Elena, Creangă Alina, Olteanu Filofteia, Văsii Valerică, Dumitrache Mariana,
Cone Cornel, Rădulescu Dorin, Mocanu Iulian, Bilghiru Mihaela, Dragomir Laura, Dumitru Cornelia, Dutoiu Gheorghe,
Iepure Camelia, Brutaru Elena, Crăciun Liliana, Ralea Elena, Rimniceanu Mariana, Bologeanu Adriana, Tomiuc Dana,
Răducanu Lacrămioara, Roșca Caloenescu Costache, Macovei Daniel, Ionescu Georgeta, Lica Ioana, Enache Aurelia,
Iacob Constantin, Radu Ion, Lapuste Rada, Pîrvan Petre, Radu Florin Cătălin, Rădulescu Aurelia, Iftimie Daniela, Spinu
Gabriela, Vlad Mihaela, Nazîru Carmen, Leșu Niculina, Carila Viorica, Gamureac Maria Luiza, Toth Mariana, Porumboiu
Constanța, Popa Mariana, Stanciu Maria, Meirosu Jenica, Ghioca Cătălin și Avramescu Georgeta în Dosarele

MONITORUL OFICIAL AL ROMÂNIEI, PARTEA I, Nr. 203/10.III.2005

5

nr. 2.029/2004, nr. 1.270/2004, respectiv nr. 3.523/2004 ale Tribunalului Vâlcea, Tribunalului Buzău — Secția civilă,
respectiv Tribunalului Brăila — Secția civilă.
2. Respinge, ca fiind neîntemeiată, excepția de neconstituționalitate a dispozițiilor art. 9 alin. (7) din Legea bugetului
de stat pe anul 2004 nr. 507/2003, excepție ridicată de aceiași autori în aceleași dosare ale acelorași instanțe.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 63
din 3 februarie 2005

referitoare la excepția de neconstituționalitate a dispozițiilor art. 25 alin. (2)
din Legea serviciilor publice de gospodărie comunală nr. 326/2001
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 25 alin. (2) din Legea
serviciilor publice de gospodărie comunală nr. 326/2001,
excepție ridicată de Societatea Comercială îTSP Ecoterm“ —
S.A. Năvodari în Dosarul nr. 2.030/Com/2004 al Tribunalului
Constanța — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată. Se apreciază că prevederile criticate sunt
constituționale, deoarece nu creează discriminări între
persoanele fizice și cele juridice beneficiare ale serviciilor
de termoficare, acestea aflându-se în situații diferite care
impun soluții diferite.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2004, pronunțată în Dosarul
nr. 2.030/Com/2004, Tribunalul Constanța — Secția
comercială a sesizat Curtea Constituțională cu excepția de
neconstituționalitate a dispozițiilor art. 25 alin. (2) din
Legea serviciilor publice de gospodărie comunală
nr. 326/2001, excepție ridicată de Societatea Comercială
îTSP Ecoterm“ — S.A. Năvodari într-o cauză având ca
obiect judecarea cererii de pretenții, formulată împotriva
autorului excepției.
În motivarea excepției de neconstituționalitate autorul
acesteia susține că, îîn contextul creat de cadrul special de
reglementare reprezentat prin dispozițiile art. 4 al
Ordonanței de urgență a Guvernului nr. 162/1999 privind
instituirea prețului național de referință pentru energia

termică furnizată populației prin sisteme centralizate,
precum și pentru acordarea de ajutoare bănești pentru
categoriile defavorizate ale populației, dar mai ales de
prevederile art. 1 alin. 1 și 2, ale art. 2 alin. 2 și ale art. 3
al Ordonanței Guvernului nr. 6/2003 privind acordarea unor
facilități populației pentru plata energiei termice“, dispozițiile
legale criticate creează îun dezechilibru major între
drepturile constituționale recunoscute persoanelor fizice —
beneficiare ale serviciilor de termoficare și cele ale
operatorilor acestor servicii“, încălcându-se astfel dispozițiile
art. 16 alin. (1) din Constituție.
Tribunalul Constanța — Secția comercială, formulându-și
opinia asupra excepției de neconstituționalitate, consideră
că excepția este neîntemeiată, întrucât dispozițiile art. 16
din Constituție nu sunt incidente în cauză, îprincipiul
egalității în fața legii și autorităților, consacrat de acest text,
fiind aplicabil exclusiv în raporturile dintre cetățeni ca
subiecte individuale de drept civil“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere se arată că prevederile criticate nu fac nici un fel
de diferențiere între diferitele categorii de beneficiari sau
între aceștia și operatorii de servicii publice de gospodărie
comunală.
În opinia Guvernului, dispozițiile art. 16 alin. (1) din
Constituție nu sunt incidente în cauză.
Avocatul Poporului consideră că prevederile criticate
sunt constituționale.
În motivarea acestui punct de vedere se arată că
susținerile autorului excepției, îpotrivit cărora dispozițiile
legale criticate ar institui o inegalitate între persoanele fizice
și juridice beneficiare ale serviciilor de gospodărie
comunală, pe de o parte, și prestatorii acestor servicii
publice (persoane juridice), pe de altă parte, nu pot fi
primite, întrucât principiul fundamental consacrat de art. 16
din Constituție se referă exclusiv la egalitatea în drepturi a

6

MONITORUL OFICIAL AL ROMÂNIEI, PARTEA I, Nr. 203/10.III.2005

cetățenilor, iar nu la raporturile dintre cetățeni și autoritățile
publice ori reprezentanții lor“. În acest sens este
menționată Decizia Curții Constituționale nr. 286/2001.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 25 alin. (2) din Legea serviciilor publice de
gospodărie comunală nr. 326/2001, publicată în Monitorul
Oficial al României, Partea I, nr. 359 din 4 iulie 2001.
Aceste dispoziții legale au următorul conținut:
— Art. 25 alin. (2) din Legea nr. 326/2001: îÎntârzierea
în achitarea sumelor datorate, după expirarea termenului
prevăzut la alin. (1), atrage majorări de întârziere egale cu cele
utilizate pentru neplata obligațiilor față de bugetul de stat;
valoarea penalităților nu va depăși cuantumul debitului și se
constituie venit al prestatorului.“
Dispozițiile art. 25 alin. (1) din Legea nr. 326/2001, la
care se face referire în textul de lege criticat, au următorul
cuprins: îPersoanele fizice și juridice beneficiare ale serviciilor
de gospodărie comunală, precum și persoanele juridice
consumatoare de energie electrică și termică, gaze naturale și
combustibili sunt obligate să achite contravaloarea facturilor
reprezentând serviciile prestate, respectiv utilitățile furnizate, în
termen de 30 de zile de la data emiterii facturii.“
Textul constituțional invocat în susținerea excepției are
următorul cuprins:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.“
Autorul excepției susține că prevederile legale criticate,
care stabilesc, în sarcina persoanelor juridice — operatori
ai serviciilor publice de furnizare a agentului termic și a
apei calde menajere —, obligația achitării de penalități
celorlalți prestatori de servicii publice de gospodărie

comunală, pentru întârzierea în achitarea sumelor datorate,
chiar și atunci când operatorii serviciilor de termoficare nu
își pot recupera sumele de la debitorii lor, sunt
discriminatorii față de beneficiarii serviciilor de termoficare
cărora, prin legi speciale, li se acordă facilități financiare
pentru plata energiei termice.
Examinând excepția de neconstituționalitate, Curtea
reține că textul criticat nu încalcă principiul egalității, înscris
în art. 16 alin. (1) din Constituție.
Dispozițiile art. 25 alin. (2) din Legea nr. 326/2001
instituie obligația pentru persoanele fizice și juridice
beneficiare de serviciile de gospodărie comunală prevăzute
la alin. (1) al aceluiași articol de a plăti majorări de
întârziere, după expirarea termenului de 30 de zile de la
data emiterii facturii pentru serviciile prestate, respectiv
utilitățile furnizate.
Prevederile legale criticate nu fac nici un fel de
diferențiere ori discriminare între beneficiarii serviciilor
publice de gospodărie comunală sau între aceștia și
operatorii unor astfel de servicii.
Curtea reține, în conformitate cu jurisprudența sa, că nu
constituie o încălcare a principiului constituțional al egalității
faptul că legiuitorul nu prevede, la alin. (1) și (2) ale art. 25
din Legea nr. 326/2001, aceeași obligație și pentru
persoanele fizice consumatoare de energie electrică și
termică, gaze naturale și combustibili, întrucât cele două
categorii de subiecte de drept consumatoare de energie —
persoanele fizice și persoanele juridice — se află în situații
deosebite din punct de vedere al puterii economice și al
posibilității de plată, ceea ce impune din partea statului un
tratament juridic diferit, care se justifică rațional și obiectiv,
mai ales în acest domeniu cu evidente implicații sociale.
Celelalte probleme ridicate de autorul excepției privind
dificultățile în încasarea sumelor ce-i sunt datorate sau
necorelarea textului criticat cu dispoziții cuprinse în alte
acte normative nu intră sub incidența controlului de
constituționalitate exercitat de Curte, ci reprezintă, eventual,
probleme de modificare și completare a legislației, de
coordonare legislativă, de resortul exclusiv al autorității
legiuitoare. În acest sens, dispozițiile art. 2 alin. (3) din
Legea nr. 47/1992 stabilesc unele limite ale controlului
exercitat de Curtea Constituțională, precizând că instanța
de contencios constituțional nu poate îmodifica sau
completa prevederile supuse controlului“.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 25 alin. (2) din Legea serviciilor publice de
gospodărie comunală nr. 326/2001, excepție ridicată de Societatea Comercială îTSP Ecoterm“ — S.A. Năvodari în
Dosarul nr. 2.030/Com/2004 al Tribunalului Constanța — Secția comercială.
Definitivă și general obligatorie.
Pronunțată în ședința publică din data de 3 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 203/10.III.2005

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 677/2003 privind condițiile de acordare
în mod gratuit a asistenței medicale și psihologice, a medicamentelor și protezelor pentru polițiști
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 677/2003
privind condițiile de acordare în mod gratuit a asistenței
medicale și psihologice, a medicamentelor și protezelor
pentru polițiști, publicată în Monitorul Oficial al României,
Partea I, nr. 432 din 19 iunie 2003, se modifică și se
completează după cum urmează:
1. La articolul 5, după alineatul (5) se introduce un nou
alineat, alineatul (51), cu următorul cuprins:
î(5 1 ) În cazul unor boli speciale, durata concediilor
medicale de recuperare este mai mare și se diferențiază
astfel:
a) un an, în intervalul ultimilor 2 ani, pentru tuberculoza
pulmonară și unele boli cardiovasculare, stabilite de Casa
Națională de Pensii și Alte Drepturi de Asigurări Sociale,
cu acordul Ministerului Sănătății și al Ministerului Muncii,
Solidarității Sociale și Familiei;
b) un an, cu drept de prelungire, la propunerea
comisiilor de expertiză medicală și evaluare a capacității de

muncă, până la un an și jumătate în intervalul ultimilor
2 ani, pentru tuberculoza meningeală, peritoneală și
urogenitală, inclusiv a glandelor suprarenale, precum și
pentru SIDA și cancer de orice tip, în funcție de stadiul
bolii;
c) un an și jumătate, în intervalul ultimilor 2 ani, pentru
tuberculoza pulmonară operată și osteoarticulară;
d) 6 luni, cu posibilitatea de prelungire până la
maximum un an, în intervalul ultimilor 2 ani, pentru alte
forme de tuberculoză extrapulmonară, la propunerea
comisiilor de expertiză medicală și evaluare a capacității de
muncă.“
2. Alineatul (6) al articolului 5 va avea următorul
cuprins:
î(6). Acordarea concediilor medicale de recuperare și
plata în continuare a drepturilor bănești, conform
reglementărilor în vigoare privind salarizarea polițiștilor,
penru cazurile prevăzute la alin. (5) și (51), se fac numai
cu aprobarea ministrului administrației și internelor.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul sănătății,
Mircea Cinteză
Ministrul finanțelor publice,
Ionel Popescu
București, 24 februarie 2005.
Nr. 112.
GUVERNUL ROMÂNIEI

HOTĂRÂRE
privind trecerea unor construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările ulterioare, și al art. 2 din Ordonanța Guvernului
nr. 112/2000 pentru reglementarea procesului de scoatere din funcțiune, casare și valorificare a activelor corporale care
alcătuiesc domeniul public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a două construcții
aflate în administrarea Ministerului Administrației și

Internelor, situate în municipiul Medgidia, str. Mihai Bravu
nr. 13, județul Constanța, identificate potrivit anexei care
face parte integrantă din prezenta hotărâre.

8

MONITORUL OFICIAL AL ROMÂNIEI, PARTEA I, Nr. 203/10.III.2005

Art. 2. — Trecerea în domeniul privat al statului a

Art. 3. — După scoaterea din funcțiune și demolarea
construcțiilor menționate la art. 1, Ministerul Administrației
și Internelor își va actualiza în mod corespunzător datele
din evidența cantitativ-valorică.

construcțiilor menționate la art. 1 se face în vederea
scoaterii din funcțiune și demolării acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 24 februarie 2005.
Nr. 131.
ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor
care trec din domeniul public al statului în domeniul privat al acestuia
Adresa imobilului

Municipiul Medgidia,
str. Mihai Bravu nr. 13,
județul Constanța

Persoana juridică
care administrează
imobilul

Ministerul Administrației
și Internelor

Caracteristicile bunurilor
care trec în domeniul privat
al statului

Pavilion 07 — îdormitor“ (construcție parter)
— Suprafața construită = 100 m2
— Valoarea contabilă recalculată = 262.031.074 lei
Pavilion 10 — îbeci, padoc“ (construcție parter)
— Suprafața construită = 300 m2
— Valoarea contabilă recalculată = 185.937.698 lei

Numărul de inventar
atribuit de Ministerul
Finanțelor Publice

101.122 (parțial)

101.122 (parțial)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 203/10.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013025]
ISSN 1453—4495

