Anul 173 (XVII) — Nr. 239

PARTEA

I

LEGI, DECRETE, HOTĂRÂRI ȘI ALTE ACTE

Marți, 22 martie 2005

SUMAR

Nr.

Pagina
LEGI ȘI DECRETE

47.

134.

— Lege pentru completarea art. 7 din Legea
nr. 333/2001 privind unele măsuri pentru
diminuarea consecințelor încetării răscumpărării de
unități de fond de către Fondul Național de
Investiții ......................................................................

2

— Decret privind promulgarea Legii pentru
completarea art. 7 din Legea nr. 333/2001 privind
unele măsuri pentru diminuarea consecințelor
încetării răscumpărării de unități de fond de către
Fondul Național de Investiții.....................................

2

135.

— Lege pentru aprobarea Ordonanței de urgență
a Guvernului nr. 111/2003 privind utilizarea
veniturilor din privatizare și din valorificarea
activelor bancare neperformante ..............................
— Decret privind promulgarea Legii pentru
aprobarea Ordonanței de urgență a Guvernului
nr. 111/2003 privind utilizarea veniturilor din
privatizare și din valorificarea activelor bancare
neperformante ............................................................
´

Pagina

49.

— Lege privind aprobarea Ordonanței de urgență
a Guvernului nr. 94/2004 pentru modificarea
denumirii și clasificării mărfurilor din Tariful vamal
de import al României și a taxelor vamale
aferente acestora.......................................................

4

136.

— Decret pentru promulgarea Legii privind
aprobarea Ordonanței de urgență a Guvernului
nr. 94/2004 pentru modificarea denumirii și
clasificării mărfurilor din Tariful vamal de import al
României și a taxelor vamale aferente acestora ........

4

DECIZII ALE CURȚII CONSTITUȚIONALE

´
48.

Nr.

3

3

Decizia nr. 60 din 1 februarie 2005 referitoare la
excepția de neconstituționalitate a dispozițiilor
art. 26 alin. (1) din Ordonanța de urgență a
Guvernului nr. 190/2000 privind regimul metalelor
prețioase, aliajelor acestora și pietrelor prețioase
în România ................................................................

5–6

Decizia nr. 121 din 1 martie 2005 referitoare la excepția
de neconstituționalitate a dispozițiilor art. 141
alin. 1 și ale art. 385 1 alin. 2 din Codul de
procedură penală.......................................................

7–8

2

MONITORUL OFICIAL AL ROMÂNIEI, PARTEA I, Nr. 239/22.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea art. 7 din Legea nr. 333/2001 privind unele măsuri pentru diminuarea
consecințelor încetării răscumpărării de unități de fond de către Fondul Național de Investiții
Parlamentul României adoptă prezenta lege.
Articol unic. — Articolul 7 din Legea nr. 333/2001
privind unele măsuri pentru diminuarea consecințelor
încetării răscumpărării de unități de fond de către Fondul
Național de Investiții, publicată în Monitorul Oficial al
României, Partea I, nr. 360 din 4 iulie 2001, se
completează cu o literă nouă, litera d), cu următorul
cuprins:

îd) contribuția Autorității pentru Valorificarea Activelor
Statului, în cuantum de 15 miliarde lei, din încasările
aferente valorificării creanțelor preluate potrivit Ordonanței
de urgență a Guvernului nr. 51/1998 privind valorificarea
unor active ale statului, republicată, cu modificările
ulterioare, prin derogare de la prevederile art. 10 alin. (1)
din acest act normativ.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 47.

PREȘEDINTELE ROMÂNIEI

DECRET
privind promulgarea Legii pentru completarea art. 7
din Legea nr. 333/2001 privind unele măsuri pentru diminuarea
consecințelor încetării răscumpărării de unități de fond
de către Fondul Național de Investiții
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea art. 7 din
Legea nr. 333/2001 privind unele măsuri pentru diminuarea consecințelor
încetării răscumpărării de unități de fond de către Fondul Național de
Investiții și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 134.
´

MONITORUL OFICIAL AL ROMÂNIEI, PARTEA I, Nr. 239/22.III.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 111/2003
privind utilizarea veniturilor din privatizare și din valorificarea activelor bancare neperformante
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 111 din 24 octombrie 2003 privind utilizarea
veniturilor din privatizare și din valorificarea activelor
bancare neperformante, publicată în Monitorul Oficial al
României, Partea I, nr. 748 din 26 octombrie 2003, cu
următoarea modificare:
— Articolul 2 va avea următorul cuprins:

îArt. 2. — Veniturile încasate de Autoritatea pentru
Valorificarea Activelor Statului din valorificarea activelor
bancare neperformante, rămase după deducerea
cheltuielilor prevăzute în bugetul acestei instituții și
efectuate în conformitate cu prevederile legale în vigoare,
se utilizează pentru răscumpărarea titlurilor de stat, în
vederea diminuării datoriei publice interne.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 48.

PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței de urgență a Guvernului nr. 111/2003
privind utilizarea veniturilor din privatizare
și din valorificarea activelor bancare neperformante
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 111/2003 privind utilizarea veniturilor din privatizare
și din valorificarea activelor bancare neperformante și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 135.
´

4

MONITORUL OFICIAL AL ROMÂNIEI, PARTEA I, Nr. 239/22.III.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 94/2004
pentru modificarea denumirii și clasificării mărfurilor din Tariful vamal de import
al României și a taxelor vamale aferente acestora
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 94 din 10 noiembrie 2004 pentru modificarea
denumirii și clasificării mărfurilor din Tariful vamal de import

al României și a taxelor vamale aferente acestora,
publicată în Monitorul Oficial al României, Partea I,
nr. 1.115 din 27 noiembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 49.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 94/2004
pentru modificarea denumirii și clasificării mărfurilor
din Tariful vamal de import al României
și a taxelor vamale aferente acestora
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 94/2004 pentru modificarea denumirii și clasificării
mărfurilor din Tariful vamal de import al României și a taxelor vamale
aferente acestora și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 136.

MONITORUL OFICIAL AL ROMÂNIEI, PARTEA I, Nr. 239/22.III.2005

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 60
din 1 februarie 2005

referitoare la excepția de neconstituționalitate a dispozițiilor art. 26 alin. (1)
din Ordonanța de urgență a Guvernului nr. 190/2000 privind regimul metalelor prețioase,
aliajelor acestora și pietrelor prețioase în România
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 341 alin. (1) din Ordonanța de
urgență a Guvernului nr. 190/2000 privind regimul metalelor
prețioase în România, excepție ridicată de Irina Szacsko și
Florin Bogdan Ghițescu în Dosarul nr. 44/2004 al
Judecătoriei Sectorului 1 București.
Dezbaterile au avut loc în ședința publică din
25 ianuarie 2005 și au fost consemnate în încheierea de la
acea dată, când Curtea, având nevoie de timp pentru a
delibera, a dispus amânarea pronunțării la data de
1 februarie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 2 septembrie 2004, pronunțată în
Dosarul nr. 44/2004, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 341 alin. (1) din
Ordonanța de urgență a Guvernului nr. 190/2000 privind
regimul metalelor prețioase în România, cu modificările și
completările aduse prin Legea nr. 261/2002 și Legea
nr. 362/2003. Excepția a fost ridicată de Irina Szacsko și
Florin Bogdan Ghițescu într-o cauză având ca obiect
restituirea unor monede din aur.
În motivarea excepției de neconstituționalitate autorul
susține că prevederile legale criticate încalcă dispozițiile
art. 16 din Constituție privitoare la egalitatea în drepturi,
întrucât creează o inegalitate între cetățenii care au predat
obiectele din metal prețios Băncii Naționale, respectând
legile în vigoare la momentul predării, și cetățenii ale căror
obiecte de aceeași natură au fost preluate abuziv, tocmai
datorită faptului că încălcaseră legile respective.
Discriminarea constă în faptul că prima categorie de
cetățeni nu mai poate solicita restituirea acestora, fiind
sancționați de textul de lege criticat, pe când cea de-a
doua categorie de cetățeni pot obține restituirea obiectelor
din metal prețios pe care au refuzat să le predea.

Judecătoria Sectorului 1 București opinează în sensul
că excepția de neconstituționalitate este neîntemeiată,
deoarece înoțiunea de preluare abuzivă nu exclude de sub
incidența sa“ persoanele care au predat obiectele din
metale prețioase Băncii Naționale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, cu următoarea motivare:
Textul de lege supus controlului de constituționalitate
este cuprins în art. 26 alin. (1) din Ordonanța de urgență a
Guvernului nr. 190/2000, republicată în Monitorul Oficial al
României, Partea I, nr. 77 din 29 ianuarie 2004. Acesta nu
aduce atingere art. 16 din Constituție, întrucât persoanele
ale căror obiecte din metale prețioase au fost preluate
abuziv nu se află în aceeași situație cu persoanele care își
îndeplineau obligațiile de predare a metalelor prețioase și
beneficiau, în temeiul art. 59 alin. (1) din Decretul
nr. 244/1978, de contravaloarea în lei a acestora.
De asemenea, înu sunt afectate criteriile nediscriminării“
consacrate de art. 4 alin. (2) din Legea fundamentală, în
acest sens statuând și Curtea Constituțională prin Decizia
nr. 157 din 30 martie 2004, publicată în Monitorul Oficial
al României, Partea I, nr. 412 din 10 mai 2004.
Avocatul Poporului apreciază că excepția de
neconstituționalitate este neîntemeiată, cu următoarea
motivare:
Textul de lege criticat nu instituie nici o condiție sau
element de natură să determine aplicarea unui tratament
juridic diferit persoanelor aflate în ipoteza normei atacate.
Așa cum a statuat Curtea Constituțională în jurisprudența
sa, în acord cu practica Curții Europene a Drepturilor
Omului, îprincipiul egalității între cetățeni este înfrânt doar
atunci când unor situații de fapt identice le corespund
tratamente juridice diferite, fără să existe o motivare
obiectivă sau rezonabilă“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate

6

MONITORUL OFICIAL AL ROMÂNIEI, PARTEA I, Nr. 239/22.III.2005

la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 341 alin. (1) din Ordonanța de urgență a
Guvernului nr. 190/2000 privind regimul metalelor prețioase
în România, introdus prin pct. 31 al articolului unic din
Legea nr. 261/2002. Prin pct. 17 al articolului unic din
Legea nr. 362/2003 privind aprobarea Ordonanței
Guvernului nr. 24/2003 pentru perfecționarea cadrului
legislativ privind regimul metalelor prețioase în România,
art. 341 alin. (1) din Ordonanța de urgență a Guvernului
nr. 190/2000 a fost modificat, fără a se schimba însă
esența reglementării juridice. Totodată, în temeiul art. III din
Ordonanța Guvernului nr. 24/2003, aprobată cu modificări
și completări prin Legea nr. 362/2003, ordonanța criticată a
fost republicată sub un alt titlu, dându-se textelor o nouă
numerotare, art. 341 alin. (1) devenind în acest fel art. 26
alin. (1).
Ulterior sesizării Curții Constituționale, art. 26 alin. (1)
din Ordonanța de urgență a Guvernului nr. 190/2000 a fost
modificat și completat prin art. I pct. 1 din Legea
nr. 591/2004 pentru modificarea și completarea Ordonanței
de urgență a Guvernului nr. 190/2000 privind regimul
metalelor prețioase, aliajelor acestora și pietrelor prețioase
în România, publicată în Monitorul Oficial al României,
Partea I, nr. 1.224 din 20 decembrie 2004, având
următorul cuprins: îPersoanele fizice și juridice ale căror
obiecte din metale prețioase, aliaje ale acestora și pietre
prețioase de natura celor prevăzute la art. 4 au fost preluate
abuziv pot solicita restituirea acestora judecătoriei în raza
căreia domiciliază sau își au sediul, până la data de
31 decembrie 2006.“
Având în vedere că textul de lege, în actuala redactare,
a menținut soluția legislativă de principiu cuprinsă în
art. 26 alin. (1) din Ordonanța de urgență a Guvernului
nr. 190/2000, Curtea Constituțională urmează a se
pronunța asupra art. 26 alin. (1) din Ordonanța de urgență

a Guvernului nr. 190/2000, așa cum a fost modificat și
completat prin art. I pct. 1 din Legea nr. 591/2004.
Aceste dispoziții sunt considerate de autorul excepției ca
fiind neconstituționale în raport cu prevederile art. 16 din
Constituție privitoare la egalitatea în drepturi.
Examinând excepția, Curtea Constituțională constată că
asupra constituționalității dispozițiilor art. 26 alin. (1) din
Ordonanța de urgență a Guvernului nr. 190/2000 privind
regimul metalelor prețioase, aliajelor acestora și pietrelor
prețioase în România, raportate la prevederile art. 16 din
Constituție, s-a pronunțat prin Decizia nr. 374 din
28 septembrie 2004, publicată în Monitorul Oficial al
României, Partea I, nr. 986 din 27 octombrie 2004,
respingând excepția de neconstituționalitate cu următoarea
motivare: î[...] excepția de neconstituționalitate referitoare la
dispozițiile art. 26 alin. (1) din Ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România este
neîntemeiată, deoarece textele normative criticate nu aduc
atingere principiului fundamental al egalității cetățenilor în
drepturi, consacrat în art. 16 alin. (1) din Constituție,
republicată.
Astfel cum s-a statuat constant în jurisprudența Curții
Constituționale și în acord cu practica Curții Europene a
Drepturilor Omului, principiul egalității între cetățeni este
înfrânt atunci când unor situații de fapt identice le
corespund tratamente juridice diferite, fără se existe o
motivare obiectivă și rezonabilă. Or, textul de lege criticat
nu instituie nici o condiție sau element care să determine
aplicarea unui tratament juridic diferit persoanelor aflate în
aceeași situație juridică, respectiv în ipoteza normei
atacate.“
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față, așa încât excepția de
neconstituționalitate a dispozițiilor art. 26 alin. (1) din
Ordonanța de urgență a Guvernului nr. 190/2000, astfel
cum au fost modificate și completate prin Legea
nr. 591/2004, urmează a fi respinsă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) din Ordonanța de urgență a Guvernului
nr. 190/2000 privind regimul metalelor prețioase, aliajelor acestora și pietrelor prețioase în România, excepție ridicată de
Irina Szacsko și Florin Bogdan Ghițescu în Dosarul nr. 44/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 1 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 239/22.III.2005

7

CURTEA CONSTITUȚIONALĂ

D E C I Z I A Nr. 121
din 1 martie 2005

referitoare la excepția de neconstituționalitate a dispozițiilor art. 141 alin. 1 și ale art. 3851 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 141 și ale art. 3851 alin. 2 din
Codul de procedură penală, excepție ridicată de Toader
Ignat în Dosarul nr. 962/2004 al Curții de Apel Târgu
Mureș — Secția penală.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public, făcând referire la jurisprudența Curții
Constituționale în materie, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 10 noiembrie 2004, pronunțată în
Dosarul nr. 962/2004, Curtea de Apel Târgu Mureș —
Secția penală a sesizat Curtea Constituțională cu excepția
de neconstituționalitate a dispozițiilor art. 141 și ale
art 3851 alin. 2 din Codul de procedură penală, excepție
ridicată de Toader Ignat în recursul declarat împotriva
Încheierii din 3 noiembrie 2004 prin care Tribunalul Mureș
a respins cererea acestuia de revocare a arestării
preventive luate față de el, precum și cererea de înlocuire
a arestării preventive cu obligarea de a nu părăsi
localitatea sau aceea de a nu părăsi țara, prevăzută la
art. 136 alin. 1 lit. b) și c) din Codul de procedură penală,
apreciind că nu au încetat cauzele și condițiile care au dus
la arestarea inculpatului.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile constituționale ale art. 21, referitoare la accesul
liber la justiție, și ale art. 24 din Constituție, referitoare la
dreptul la apărare, deoarece nu prevăd calea de atac a
recursului și împotriva încheierii prin care s-a respins
cererea de revocare a măsurii arestării preventive.
Curtea de Apel Târgu Mureș — Secția penală consideră
că textele de lege criticate sunt constituționale, prin
conținutul lor nefiind încălcate drepturile fundamentale
cuprinse în art. 21 (accesul liber la justiție) și art. 24
(dreptul la apărare) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
a dispozițiilor art. 141 și ale art. 3851 alin. 2 din Codul de
procedură penală în raport cu prevederile art. 21 și 24 din
Constituție este neîntemeiată. Se apreciază că legiuitorul
poate institui, în considerarea unor situații deosebite, reguli
speciale de procedură, ca și modalități de exercitare a
drepturilor procesuale, principiul liberului acces la justiție
presupunând posibilitatea neîngrădită a celor interesați de
a utiliza aceste proceduri în formele și modalitățile instituite
de lege. Totodată, arată că textele dispozițiilor de lege
criticate nu aduc nici o atingere exercițiului dreptului la
apărare garantat de art. 24 din Legea fundamentală,
deoarece inculpatul-recurent va putea să-și exercite
apărarea atacând cu recurs încheierea prin care se
respinge cererea de revocare ori de înlocuire a măsurii
arestării preventive o dată cu sentința sau decizia recurată.
Avocatul Poporului, invocând jurisprudența Curții
Constituționale în materie, apreciază că prevederile art. 141
și ale art. 3851 alin. 2 din Codul de procedură penală sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Din cuprinsul încheierii de sesizare rezultă că este
contestată legitimitatea constituțională a dispozițiilor art. 141
și ale art. 3851 alin. 2 din Codul de procedură penală. Se
constată însă că, în realitate, în ceea ce privește dispozițiile
art. 141 din Codul de procedură penală, obiectul excepției
îl constituie doar dispozițiile alin. 1 al acestui articol, iar nu
ale întregului articol, autorul excepției considerând textul
art. 141 din Codul de procedură penală ca fiind
neconstituțional, deoarece nu prevede calea de atac a
recursului și împotriva încheierii prin care se respinge
cererea de revocare a măsurii arestării preventive (cale de
atac prevăzută de alin. 1 contra altor încheieri privind
măsurile preventive). Or, alin. 2 și 3 ale aceluiași articol se
referă la recursul declarat împotriva acelor încheieri prin
care s-a dispus luarea unei măsuri preventive, dispoziții
care nu fac obiectul criticilor de neconstituționalitate. Astfel
fiind, Curtea Constituțională se va pronunța numai asupra
constituționalității dispozițiilor art. 141 alin. 1 și ale art. 3851
alin. 2 din Codul de procedură penală, care au următoarea
redactare:

8

MONITORUL OFICIAL AL ROMÂNIEI, PARTEA I, Nr. 239/22.III.2005

— Art. 141 alin. 1: îÎncheierea dată în primă instanță și în
apel, prin care se dispune luarea, revocarea, înlocuirea,
încetarea sau menținerea unei măsuri preventive ori prin care
se constată încetarea de drept a arestării preventive, poate fi
atacată separat, cu recurs, de procuror sau de inculpat.
Termenul de recurs este de 24 de ore și curge de la
pronunțare, pentru cei prezenți, și de la comunicare, pentru cei
lipsă.“;
— Art. 3851 alin. 2: îÎncheierile pot fi atacate cu recurs
numai o dată cu sentința sau decizia recurată, cu excepția
cazurilor când, potrivit legii, pot fi atacate separat cu recurs.“
Examinând excepția de neconstituționalitate, Curtea
constată că aceasta este neîntemeiată. Astfel, potrivit
dispozițiilor art. 126 și ale art. 129 din Constituție, legiuitorul
este unica autoritate competentă să reglementeze căile de
atac împotriva hotărârilor judecătorești în cadrul procedurii
de judecată, precum și modul de exercitare a acestora. În
virtutea acestei competențe, legiuitorul stabilește hotărârile
judecătorești împotriva cărora pot fi exercitate căile de atac
și condițiile în care pot fi folosite aceste căi.
În ceea ce privește încheierile, ca specie de hotărâri
judecătorești pronunțate în cursul procesului, dar prin care
nu se soluționează fondul cauzei, acestea nu pot fi
atacate, de regulă, decât o dată cu hotărârile judecătorești
care soluționează fondul cauzei, care sunt, potrivit dreptului
nostru procesual penal, sentințele și deciziile. Stabilind, prin
art. 385 1 alin. 2 din Codul de procedură penală, că
încheierile pot fi atacate cu recurs numai o dată cu
sentința sau cu decizia atacată, legiuitorul a acționat în
limitele competenței sale, prevăzute prin dispozițiile
constituționale evocate mai sus.
Regula exercitării căilor de atac împotriva încheierilor
numai o dată cu hotărârea prin care s-a soluționat fondul
cauzei se impune pentru asigurarea desfășurării procesului
cu celeritate, într-un termen rezonabil, exigență recunoscută
cu valoare de principiu atât în sistemul nostru
constituțional, cât și în Convenția pentru apărarea

drepturilor omului și a libertăților fundamentale, care
consacră la art. 6 pct. 1 dreptul oricărei persoane îla
judecarea în mod echitabil, în mod public și într-un termen
rezonabil a cauzei sale“. Sub acest aspect, prin
posibilitatea exercitării căilor de atac împotriva hotărârilor
judecătorești, prin care se soluționează fondul cauzei, este
asigurat accesul liber la justiție.
Faptul că încheierea prin care se respinge cererea de
revocare a măsurii arestării preventive nu poate fi atacată
separat cu recurs se explică, pe de o parte, prin
necesitatea de a evita o prelungire abuzivă a procesului,
iar pe de altă parte, prin aceea că ea poate fi atacată cu
recurs o dată cu hotărârea prin care s-a soluționat fondul
cauzei.
Referitor la susținerile autorului excepției privind
încălcarea dreptului la apărare prevăzut de art. 24 din
Constituție, se constată că textele de lege criticate nu aduc
atingere acestui drept, întrucât persoana interesată își
poate formula apărări în cadrul căii de atac prevăzute de
lege, care se exercită împotriva hotărârii prin care s-a
soluționat fondul cauzei.
De altfel, asupra excepției de neconstituționalitate privind
dispozițiile art. 141 și ale art. 3851 alin. 2 din Codul de
procedură penală, Curtea Constituțională s-a mai pronunțat
prin Decizia nr. 288 din 1 noiembrie 2001, publicată în
Monitorul Oficial al României, Partea I, nr. 23 din
16 ianuarie 2002, Decizia nr. 182 din 20 iunie 2002,
publicată în Monitorul Oficial al României, Partea I, nr. 737
din 9 octombrie 2002, și, mai recent, prin Decizia nr. 458
din 28 octombrie 2004, publicată în Monitorul Oficial al
României, Partea I, nr. 60 din 18 ianuarie 2005,
respingând excepția ca fiind neîntemeiată. Soluția adoptată,
ca și considerentele pe care acestea se întemeiază își
mențin valabilitatea și în cauza de față, întrucât nu au
intervenit împrejurări noi care să determine schimbarea
jurisprudenței Curții Constituționale în această materie.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 141 alin. 1 și ale art. 3851 alin. 2 din Codul de
procedură penală, excepție ridicată de Toader Ignat în Dosarul nr. 962/2004 al Curții de Apel Târgu Mureș — Secția penală.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 239/22.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013384]
ISSN 1453—4495

