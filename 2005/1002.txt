PARTEA

Anul 173 (XVII) — Nr. 1.002

I

Vineri, 11 noiembrie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 504 din 4 octombrie 2005 referitoare la
excepția de neconstituționalitate a dispozițiilor
art. 454 alin. 1 din Codul de procedură civilă.......

2–4

HOTĂRÂRI ALE GUVERNULUI ROMÂNIEI
1.319. — Hotărâre pentru aprobarea atestării comunei
Moieciu, județul Brașov, ca stațiune turistică de
interes local ..............................................................

4

ACTE ALE OFICIULUI ROMÂN
PENTRU DREPTURILE DE AUTOR
216. — Decizie privind constituirea unor comisii............

5

217. — Decizie privind constituirea unor comisii............

6

218. — Decizie privind constituirea unor comisii............

7

219. — Decizie privind constituirea unor comisii............

7–8

220. — Decizie privind constituirea Comisiei pentru
negocierea metodologiei privind reproducerea
operelor muzicale pe fonograme sau videograme ....

8

2

MONITORUL OFICIAL AL ROMÂNIEI, PARTEA I, Nr. 1.002/11.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 504
din 4 octombrie 2005

referitoare la excepția de neconstituționalitate a dispozițiilor art. 454 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 454 alin. 1 din Codul de
procedură civilă, excepție ridicată de Eurom Bank — S.A.
în Dosarul nr. 10.151/2004 al Judecătoriei Sectorului 3
București.
La apelul nominal răspunde avocat Neguțu Adriean,
pentru Societatea Comercială îACS Poieni“ — S.R.L. din
București, lipsind celelalte părți, față de care procedura de
citare a fost legal îndeplinită.
Cauza fiind în stare de judecată, apărătorul Societății
Comerciale îACS Poieni“ — S.R.L. din București solicită
respingerea excepției ca fiind neîntemeiată, invocând
Decizia Curții Constituționale nr. 178/2004 și depunând în
acest sens concluzii scrise.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor sau principiilor constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2004, pronunțată în
Dosarul nr. 10.151/2004, Judecătoria Sectorului 3
București a sesizat Curtea Constituțională cu excepția de
neconstituționalitate a prevederilor art. 454 alin. 1 din
Codul de procedură civilă. Excepția a fost ridicată de
Eurom Bank — S.A., contestatoare într-o cauză civilă
având ca obiect soluționarea unei contestații la executare
introduse împotriva intimatei Societatea Comercială îACS
Poieni“ — S.R.L.
În motivarea excepției de neconstituționalitate autorul
acesteia susține că prin dispoziția legală criticată, care
constituie o excepție de la regula generală prevăzută de
art. 387 din Codul de procedură civilă, se instituie o
discriminare între cei doi factori implicați în procesul de
executare. Astfel, un creditor, uzând de prevederea legală
atacată, poate să lipsească un prezumtiv debitor —
persoană juridică — de mijloace importante pentru

activitatea sa economică normală. Autorul excepției
apreciază că îeste surprinzătoare această renunțare la
minima protecție a debitorului, care nu este înștiințat decât
postfactum despre faptul că nu mai poate să își utilizeze
mijloacele bănești“, ceea ce creează o situație de
inegalitate între cele două părți, contravenind astfel art. 16
din Constituție.
Pe de altă parte, autorul excepției consideră că
dispoziția legală criticată îngrădește dreptul debitorului de a
se adresa justiției pentru apărarea intereselor sale legitime.
Astfel, în situația celorlalte modalități de executare, acestea
pot fi contestate și înainte ca debitorul să fie lipsit de
bunul său, adică imediat după somație, însă, prin derogare,
în cazul popririi, debitorul nu poate introduce contestație
decât după ce conturile sale bancare au fost blocate. Ca
atare, se interzice accesul la justiție în perioada cuprinsă
între emiterea somației (ca act începător al oricărei
executări silite care în situația expusă nu se mai emite) și
indisponibilizarea efectivă prin poprire a conturilor
debitorului, spre deosebire de celelalte modalități de
executare silită care încep cu o somație. Astfel, se
restrânge efectiv posibilitatea părții de a se adresa justiției
și se aduce o atingere gravă dreptului fundamental
prevăzut de art. 21 alin. (2) din Constituție.
Mai apreciază autorul excepției că, în mod indirect,
dispoziția legală criticată aduce atingere și dreptului la
apărare prevăzut de art. 24 din Constituție, întrucât, în
cazul popririi, debitorul este lipsit de dreptul de a-și utiliza
mijloacele bănești, fără ca în prealabil să fie înștiințat
despre aceasta și fără a se putea apăra înainte de
deposedarea efectivă.
Judecătoria Sectorului 3 București și-a exprimat opinia
în sensul că excepția de neconstituționalitate este
neîntemeiată, întrucât poprirea este reglementată în
secțiunea a V-a a capitolului II din Codul de procedură
civilă, ca o procedură specială, pentru rațiuni specifice ce
țin de prevenirea unor eventuale abuzuri ale debitorilor,
aceștia beneficiind de toate garanțiile procesuale pentru
realizarea drepturilor lor prin exercitarea contestației la
executare.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, procedura de judecată, incluzând
și faza executării silite, se întemeiază pe dispozițiile
art. 126 alin. (2) din Constituție, care prevăd că
reglementarea procedurii de judecată se face prin lege,

MONITORUL OFICIAL AL ROMÂNIEI, PARTEA I, Nr. 1.002/11.XI.2005
dând astfel libertate legiuitorului să statueze în asemenea
domenii. Norma criticată face parte din ansamblul
prevederilor privind executarea silită, instituție procedurală
al cărei scop este reprezentat de realizarea definitivă și
practică a unor drepturi recunoscute printr-o hotărâre
judecătorească sau un alt titlu executoriu. Apărarea
drepturilor și intereselor legitime ale creditorului urmăritor și
ale debitorului urmărit este asigurată de controlul instanței
asupra întregii executări, control care funcționează, printre
altele, prin mecanismul contestației la executare, cale de
atac specifică acestei proceduri aflate la îndemâna
debitorului urmărit, în situația în care acesta se consideră
vătămat prin executare.
Totodată, invocă și considerentele Deciziilor Curții
Constituționale nr. 178/2004 și nr. 336/2004, prin care s-a
statuat că dispozițiile legale criticate nu contravin
prevederilor art. 16, 21 și nici celor ale art. 24 din
Constituție.
Avocatul Poporului apreciază că excepția de
neconstituționalitate invocată este neîntemeiată. Astfel, cât
privește pretinsa încălcare a prevederilor art. 21 din
Constituție, apreciază că poprirea se realizează prin
intermediul unei proceduri suple și rapide în vederea
recuperării creditului, dispozițiile legale criticate având ca
finalitate tocmai asigurarea celerității executării prestației la
care debitorul este obligat printr-un titlu executoriu. În
considerarea acestor rațiuni și pentru prevenirea unor
eventuale abuzuri din partea debitorilor rău-platnici, în
sensul tergiversării executării obligațiilor ce le incumbă,
legiuitorul a prevăzut în mod expres înființarea popririi fără
obligația somării prealabile a debitorului. Însă, în condițiile
în care respectivul debitor are posibilitatea de a lua
cunoștință despre înființarea popririi, textul de lege criticat
nu lezează în nici un fel accesul la justiție sau dreptul
persoanei la apărare. Totodată, în temeiul art. 399 din
Codul de procedură civilă, care prevede că împotriva
oricărui act de executare se poate face contestație de
către cei interesați sau vătămați prin executare, debitorul
beneficiază de toate garanțiile procesuale pentru realizarea
deplină a acestor drepturi, supunând cenzurii instanței
măsura dispusă, în cadrul unei proceduri contradictorii.
Referitor la critica de neconstituționalitate raportată la
prevederile art. 16 din Constituție, apreciază că, potrivit
jurisprudenței constante a Curții Constituționale, tratamentul
juridic egal constituie un drept al cetățenilor numai în
măsura în care aceștia se găsesc în situații juridice
identice, deosebirile sub acest aspect impunând un regim
juridic diferențiat.
În final, în sensul considerentelor menționate, invocă
Decizia Curții Constituționale nr. 178/2004.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:

3

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 454 alin. 1 din Codul de procedură civilă,
modificate prin art. I pct. 199 din Ordonanța de urgență a
Guvernului nr. 138/2000, aprobată prin Legea nr. 219/2005,
având în prezent următorul conținut: îPoprirea se înființează
fără somație, prin adresă însoțită de o copie certificată de pe
titlul executoriu, comunicată celei de-a treia persoane arătate
la art. 452, înștiințându-se totodată și debitorul despre măsura
luată.“
Autorul excepției de neconstituționalitate susține că
dispozițiile legale criticate contravin prevederilor art. 16
alin. (1), art. 21 alin. (2) și art. 24 alin. (1) din Constituție,
al căror conținut este următorul:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (2): îNici o lege nu poate îngrădi
exercitarea acestui drept.“;
— Art. 24 alin. (1): îDreptul la apărare este garantat.“
Analizând excepția de neconstituționalitate ridicată,
Curtea observă că prin Decizia nr. 178/2004, publicată în
Monitorul Oficial al României, Partea I, nr. 443 din 18 mai
2004, s-a pronunțat cu privire la constituționalitatea
dispozițiilor legale criticate, reținând că poprirea reprezintă
o formă de executare a creanțelor, constând în
indisponibilizarea unor bunuri în mâinile terțului poprit —
debitor al persoanei executate silit, în scopul achitării
directe a creanței poprite către creditor. Această măsură se
înființează, potrivit art. 453 alin. 1 din Codul de procedură
civilă, la cererea creditorului, de către executorul
judecătoresc, fără somație, prin adresă însoțită de o copie
certificată de pe titlul executoriu, comunicată terțului poprit,
cu înștiințarea debitorului.
Curtea a mai reținut că poprirea se realizează prin
intermediul unei proceduri suple și rapide în vederea
recuperării creditului, art. 454 din Codul de procedură civilă
având ca scop tocmai asigurarea celerității executării
prestației la care debitorul este obligat printr-un titlu
executoriu. În considerarea acestor rațiuni și pentru
prevenirea unor eventuale abuzuri din partea debitorilor
rău-platnici, în sensul tergiversării executării obligațiilor ce
le incumbă, legiuitorul a prevăzut în mod expres înființarea
popririi fără obligația somării prealabile a debitorului. Însă
în condițiile în care respectivul debitor are posibilitatea de
a lua cunoștință despre înființarea popririi, textul de lege
criticat nu lezează în nici un fel dreptul persoanei la
apărare, garantat de art. 24 din Legea fundamentală.
Totodată, nu este îngrădit nici accesul liber la justiție,
așa cum în mod eronat susține autorul excepției, întrucât
art. 399 din Codul de procedură civilă prevede că
împotriva oricărui act de executare se poate face
contestație de către cei interesați sau vătămați prin
executare, debitorul beneficiind de toate garanțiile
procesuale pentru realizarea deplină a acestor drepturi,
supunând cenzurii instanței măsura dispusă, în cadrul unei
proceduri contradictorii.

4

MONITORUL OFICIAL AL ROMÂNIEI, PARTEA I, Nr. 1.002/11.XI.2005

Referitor la pretinsa încălcare a prevederilor art. 16
alin. (1) din Constituție, Curtea constată că, potrivit
jurisprudenței sale constante, tratamentul juridic egal
constituie un drept al cetățenilor numai în măsura în care
aceștia se găsesc în situații juridice identice, deosebirile
sub acest aspect impunând, în mod necesar, un regim
juridic diferențiat. Așa fiind, în măsura în care
reglementarea dedusă controlului se aplică tuturor celor

aflați în situația prevăzută în ipoteza normei legale, fără
nici o discriminare pe considerente arbitrare, critica de
neconstituționalitate este, și sub acest aspect, neîntemeiată.
Soluția pronunțată prin decizia menționată, precum și
considerentele care au stat la baza acesteia își mențin
valabilitatea și în cauza de față, neintervenind elemente noi
de natură să modifice jurisprudența Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 454 alin. 1 din Codul de procedură civilă, excepție
ridicată de Eurom Bank — S.A. în Dosarul nr. 10.151/2004 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea atestării comunei Moieciu, județul Brașov, ca stațiune turistică de interes local
În temeiul art. 108 din Constituția României, republicată, al art. 10 din Ordonanța Guvernului nr. 58/1998 privind
organizarea și desfășurarea activității de turism în România, aprobată cu modificări și completări prin Legea nr. 755/2001,
cu modificările ulterioare, și al art. 5 din Hotărârea Guvernului nr. 1.122/2002 pentru aprobarea condițiilor și a procedurii
de atestare a stațiunilor turistice, precum și pentru declararea unor localități ca stațiuni turistice de interes național,
respectiv local, cu completările ulterioare,
Guvernul României adoptă prezenta hotărâre.
Art. 1. — Se aprobă atestarea comunei Moieciu, județul
Brașov, ca stațiune turistică de interes local.
Art. 2. — Secțiunea îStațiuni turistice de interes local“
din anexa nr. 2 la Hotărârea Guvernului nr. 1.122/2002
pentru aprobarea condițiilor și a procedurii de atestare a

stațiunilor turistice, precum și pentru declararea unor
localități ca stațiuni turistice de interes național, respectiv
local, publicată în Monitorul Oficial al României, Partea I,
nr. 770 din 23 octombrie 2002, cu completările ulterioare,
se completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul administrației și internelor,
Vasile Blaga
p. Ministrul finanțelor publice,
Claudiu Doltu,
secretar de stat
București, 27 octombrie 2005.
Nr. 1.319.

MONITORUL OFICIAL AL ROMÂNIEI, PARTEA I, Nr. 1.002/11.XI.2005

5

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea unor comisii
Având în vedere dispozițiile art. 1231 alin. (1) lit. d), art. 1232 alin. (1) lit. d) și ale art. 131 alin. (2) din Legea
nr. 8/1996 privind dreptul de autor și drepturile conexe, cu modificările și completările ulterioare, precum și ale art. III din
Ordonanța de urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind organizarea și
funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind utilizarea prin radiodifuzare a operelor
muzicale de către organismele de televiziune, după cum
urmează:
• un reprezentant al Uniunii Compozitorilor și Muzicologilor
din România — Asociația pentru Drepturi de Autor (UCMR—
ADA), pe de o parte; și
• câte un reprezentant al Asociației Române de Comunicații
Audiovizuale (ARCA) și al Societății Române de Televiziune
(SRTv), pe de altă parte.
Art. 2. — Se constituie Comisia pentru negocierea
metodologiei privind utilizarea prin radiodifuzare a operelor
muzicale de către organismele de radiodifuziune, după cum
urmează:
• un reprezentant al Uniunii Compozitorilor și Muzicologilor
din România — Asociația pentru Drepturi de Autor (UCMR—
ADA), pe de o parte; și
• câte un reprezentant al Asociației Române de Comunicații
Audiovizuale (ARCA), al Societății Române de Radiodifuziune
(SRR) și al Radio XXI — S.R.L., pe de altă parte.
Art. 3. — Se constituie Comisia pentru negocierea
metodologiei privind utilizarea prin radiodifuzare a repertoriului
de prestații artistice din domeniul audiovizual de către
organismele de televiziune, după cum urmează:
• un reprezentant al Centrului Român pentru Administrarea
Drepturilor Artiștilor Interpreți (CREDIDAM), pe de o parte; și
• câte un reprezentant al Asociației Române de Comunicații
Audiovizuale (ARCA) și al Societății Române de Televiziune
(SRTv), pe de altă parte.
Art. 4. — Se constituie Comisia pentru negocierea
metodologiei privind utilizarea prin radiodifuzare a fonogramelor
publicate în scop comercial de către organismele de
televiziune, după cum urmează:
• câte un reprezentant al Centrului Român pentru
Administrarea Drepturilor Artiștilor Interpreți (CREDIDAM) și al
Uniunii Producătorilor de Fonograme din România (UPFR), pe
de o parte; și
• câte un reprezentant al Asociației Române de Comunicații
Audiovizuale (ARCA) și al Societății Române de Televiziune
(SRTv), pe de altă parte.
Art. 5. — Se constituie Comisia pentru negocierea
metodologiei privind utilizarea prin radiodifuzare a fonogramelor
publicate în scop comercial de către organismele de
radiodifuziune, după cum urmează:
• câte un reprezentant al Centrului Român pentru
Administrarea Drepturilor Artiștilor Interpreți (CREDIDAM) și al

Uniunii Producătorilor de Fonograme din România (UPFR), pe
de o parte; și
• câte un reprezentant al Asociației Române de Comunicații
Audiovizuale (ARCA), al Societății Române de Radiodifuziune
(SRR) și al Radio XXI — S.R.L., pe de altă parte.
Art. 6. — Se constituie Comisia pentru negocierea
metodologiei privind utilizarea prin radiodifuzare a repertoriului
de opere audiovizuale de către organismele de televiziune,
după cum urmează:
• un reprezentant al Societății pentru Drepturi de Autor în
Cinematografie și Audiovizual — Societatea Autorilor Români
din Audiovizual (DACIN—SARA), pe de o parte; și
• câte un reprezentant al Asociației Române de Comunicații
Audiovizuale (ARCA) și al Societății Române de Televiziune
(SRTv), pe de altă parte.
Art. 7. — Se constituie Comisia pentru negocierea
metodologiei privind utilizarea prin radiodifuzare a repertoriului
de opere scrise de către organismele de televiziune, după
cum urmează:
• un reprezentant al Societății de Gestiune Colectivă a
Drepturilor de Autor — COPYRO, pe de o parte; și
• câte un reprezentant al Asociației Române de Comunicații
Audiovizuale (ARCA) și al Societății Române de Televiziune
(SRTv), pe de altă parte.
Art. 8. — Se constituie Comisia pentru negocierea
metodologiei privind utilizarea prin radiodifuzare a repertoriului
de opere scrise de către organismele de radiodifuziune, după
cum urmează:
• un reprezentant al Societății de Gestiune Colectivă a
Drepturilor de Autor — COPYRO, pe de o parte; și
• câte un reprezentant al Asociației Române de Comunicații
Audiovizuale (ARCA), al Societății Române de Radiodifuziune
(SRR) și al Radio XXI — S.R.L., pe de altă parte.
Art. 9. — Comisiile prevăzute la art. 1—8 au obligația să
desfășoare negocierile în conformitate cu dispozițiile art. 1311
și ale art. 1312 alin. (1) și (2) din Legea nr. 8/1996 privind
dreptul de autor și drepturile conexe, cu modificările și
completările ulterioare, pe o durată de maximum 30 de zile
calendaristice de la data constituirii.
Art. 10. — Comisiile prevăzute la art. 1—8 își vor stabili
programul întâlnirilor, pe care îl vor comunica Oficiului Român
pentru Drepturile de Autor.
Art. 11. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 216.

6

MONITORUL OFICIAL AL ROMÂNIEI, PARTEA I, Nr. 1.002/11.XI.2005

OFICIUL ROMÂN PENTRU DREPTURILE DE AUTOR

DECIZIE
privind constituirea unor comisii
Având în vedere dispozițiile art. 121 alin. (2), art. 1231 alin. (1) lit. g) și ale art. 131 alin. (2) din Legea nr. 8/1996
privind dreptul de autor și drepturile conexe, cu modificările și completările ulterioare, precum și ale art. III din Ordonanța de
urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind organizarea și
funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei cuprinzând drepturile patrimoniale cuvenite
autorilor privind utilizarea prin retransmitere prin cablu a
operelor muzicale, după cum urmează:
• un reprezentant al Uniunii Compozitorilor și Muzicologilor
din România — Asociația pentru Drepturi de Autor (UCMR—
ADA), pe de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 2. — Se constituie Comisia pentru negocierea
metodologiei cuprinzând drepturile patrimoniale cuvenite
autorilor privind utilizarea prin retransmitere prin cablu a
operelor audiovizuale, după cum urmează:
• un reprezentant al Societății pentru Drepturi de Autor în
Cinematografie și Audiovizual — Societatea Autorilor Români
din Audiovizual (DACIN—SARA), pe de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 3. — Se constituie Comisia pentru negocierea
metodologiei cuprinzând drepturile patrimoniale cuvenite
autorilor privind utilizarea prin retransmitere prin cablu a
operelor scrise, după cum urmează:
• un reprezentant al Societății de Gestiune Colectivă a
Drepturilor de Autor — COPYRO, pe de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 4. — Se constituie Comisia pentru negocierea
metodologiei cuprinzând drepturile patrimoniale cuvenite
autorilor privind utilizarea prin retransmitere prin cablu a
operelor de artă grafică sau plastică, după cum urmează:
• un reprezentant al Societății de Gestiune Colectivă a
Dreptului de Autor în domeniul Artelor Vizuale (VISARTA), pe
de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 5. — Se constituie Comisia pentru negocierea
metodologiei cuprinzând drepturile patrimoniale cuvenite
producătorilor privind utilizarea prin retransmitere prin cablu a
operelor audiovizuale, după cum urmează:

• un reprezentant al Uniunii Producătorilor de Film și
Audiovizual din România — Asociația Română de Gestiune a
Operelor din Audiovizual (UPFAR—ARGOA), pe de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 6. — Se constituie Comisia pentru negocierea
metodologiei cuprinzând drepturile patrimoniale cuvenite
artiștilor interpreți sau executanți privind utilizarea prin
retransmitere prin cablu a prestațiilor artistice din domeniul
audiovizual, după cum urmează:
• un reprezentant al Centrului Român pentru Administrarea
Drepturilor Artiștilor Interpreți (CREDIDAM), pe de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 7. — Se constituie Comisia pentru negocierea
metodologiei cuprinzând drepturile patrimoniale cuvenite
artiștilor interpreți sau executanți și producătorilor de
fonograme privind utilizarea prin retransmitere prin cablu a
fonogramelor publicate în scop comercial, după cum urmează:
• câte un reprezentant al Centrului Român pentru
Administrarea Drepturilor Artiștilor Interpreți (CREDIDAM) și al
Uniunii Producătorilor de Fonograme din România (UPFR), pe
de o parte; și
• câte un reprezentant al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 8. — Comisiile prevăzute la art. 1—7 au obligația să
desfășoare negocierile în conformitate cu dispozițiile art. 1311
și ale art. 1312 alin. (1) și (2) din Legea nr. 8/1996 privind
dreptul de autor și drepturile conexe, cu modificările și
completările ulterioare, pe o durată de maximum 30 de zile
calendaristice de la data constituirii.
Art. 9. — Comisiile prevăzute la art. 1—7 își vor stabili
programul întâlnirilor, pe care îl vor comunica Oficiului Român
pentru Drepturile de Autor.
Art. 10. — Prezenta decizie va fi publicată în Monitorul
Oficial al Românei, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 217.

MONITORUL OFICIAL AL ROMÂNIEI, PARTEA I, Nr. 1.002/11.XI.2005

7

OFICIUL ROMÂN PENTRU DREPTURILE DE AUTOR

DECIZIE
privind constituirea unor comisii
Având în vedere dispozițiile art. 1231 alin. (1) lit. f), art. 1232 alin. (1) lit. b) și ale art. 131 alin. (2) din Legea
nr. 8/1996 privind dreptul de autor și drepturile conexe, cu modificările și completările ulterioare, precum și ale art. III din
Ordonanța de urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind organizarea și
funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind comunicarea publică a repertoriului de
prestații artistice din domeniul audiovizual, după cum urmează:
• un reprezentant al Centrului Român pentru Administrarea
Drepturilor Artiștilor Interpreți (CREDIDAM), pe de o parte; și
• un reprezentant al Federației Industriei Hoteliere din
România (FIHR), pe de altă parte.
Art. 2. — Se constituie Comisia pentru negocierea
metodologiei privind comunicarea publică a fonogramelor
publicate în scop comercial, după cum urmează:
• câte un reprezentant al Centrului Român pentru
Administrarea Drepturilor Artiștilor Interpreți (CREDIDAM) și al
Uniunii Producătorilor de Fonograme din România (UPER), pe
de o parte; și
• un reprezentant al Federației Industriei Hoteliere din
România (FIHR), pe de altă parte.
Art. 3. — Se constituie Comisia pentru negocierea
metodologiei privind comunicarea publică a repertoriului de
opere audiovizuale, după cum urmează:

• un reprezentant al Societății pentru Drepturi de Autor în
Cinematografie și Audiovizual — Societatea Autorilor Români
din Audiovizualul (DACIN—SARA), pe de o parte; și
• un reprezentant al Federației Industriei Hoteliere din
România (FIHR), pe de altă parte.
Art. 4. — Comisiile prevăzute la art. 1—3 au obligația să
desfășoare negocierile în conformitate cu dispozițiile art. 1311
și ale art. 1312 alin. (1) și (2) din Legea nr. 8/1996 privind
dreptul de autor și drepturile conexe, cu modificările și
completările ulterioare, pe o durată de maximum 30 de zile
calendaristice de la data constituirii.
Art. 5. — Comisiile prevăzute la art. 1—3 își vor stabili
programul întâlnirilor, pe care îl vor comunica Oficiului Român
pentru Drepturile de Autor.
Art. 6. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 218.

OFICIUL ROMÂN PENTRU DREPTURILE DE AUTOR

DECIZIE
privind constituirea unor comisii
Având în vedere dispozițiile art. 1232 alin. (1) lit. b) și ale art. 131 alin. (2) din Legea nr. 8/1996 privind dreptul de
autor și drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind organizarea și
funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind utilizarea repertoriului de opere
cinematografice prin proiecție publică în cinematografe, după
cum urmează:
• un reprezentant al Societății pentru Drepturi de Autor în
Cinematografie și Audiovizual — Societatea Autorilor Români
din Audiovizual (DACIN—SARA), pe de o parte; și

• un reprezentant al RADEF — Regia Autonomă a
Distribuției și Exploatării Filmelor îRomânia Film“, pe de altă
parte.
Art. 2. — Se constituie Comisia pentru negocierea
metodologiei privind utilizarea repertoriului de prestații artistice
din domeniul audiovizual prin proiecție publică în
cinematografe, după cum urmează:

8

MONITORUL OFICIAL AL ROMÂNIEI, PARTEA I, Nr. 1.002/11.XI.2005

• un reprezentant al Centrului Român pentru Administrarea
Drepturilor Artiștilor Interpreți (CREDIDAM), pe de o parte; și
• un reprezentant al RADEF — Regia Autonomă a
Distribuției și Exploatării Filmelor îRomânia Film“, pe de altă
parte.
Art. 3. — Comisiile prevăzute la art. 1 și 2 au obligația să
desfășoare negocierile în conformitate cu dispozițiile art. 1311
și ale art. 1312 alin. (1) și (2) din Legea nr. 8/1996 privind
dreptul de autor și drepturile conexe, cu modificările și

completările ulterioare, pe o durată de maximum 30 de zile
calendaristice de la data constituirii.
Art. 4. — Comisiile prevăzute la art. 1 și 2 își vor stabili
programul întâlnirilor, pe care îl vor comunica Oficiului Român
pentru Drepturile de Autor.
Art. 5. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 219.
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea metodologiei privind reproducerea operelor muzicale
pe fonograme sau videograme
Având în vedere dispozițiile art. 1232 alin. (1) lit. a) și ale art. 131 alin. (2) din Legea nr. 8/1996 privind dreptul de
autor și drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind organizarea și
funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind reproducerea operelor muzicale pe
fonograme sau videograme, după cum urmează:
• un reprezentant al Uniunii Compozitorilor și Muzicologilor
din România — Asociația pentru Drepturi de Autor (UCMR—
ADA), pe de o parte; și
• câte un reprezentant al Uniunii Producătorilor de
Fonograme din România (UPFR), al Societății Comerciale
îElectrecord“ — S.A. și al Uniunii Producătorilor de Film și
Audiovizual din România — Asociația Română de Gestiune a
Operelor din Audiovizual (UPFAR—ARGOA), pe de altă parte.
Art. 2. — Comisia prevăzută la art. 1 are obligația să
desfășoare negocierile în conformitate cu dispozițiile art. 1311

și ale art. 1312 alin. (1) și (2) din Legea nr. 8/1996 privind
dreptul de autor și drepturile conexe, cu modificările și
completările ulterioare, pe o durată de maximum 30 de zile
calendaristice de la data constituirii.
Art. 3. — Comisia prevăzută la art. 1 își va stabili
programul întâlnirilor, pe care îl va comunica Oficiului Român
pentru Drepturile de Autor.
Art. 4. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 220.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.002/11.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064140]
ISSN 1453—4495

