PARTEA

Anul 173 (XVII) — Nr. 751

I

LEGI, DECRETE, HOTĂRÂRI ȘI ALTE ACTE

Joi, 18 august 2005

SUMAR
Nr.

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 389 din 12 iulie 2005 referitoare la excepția
de neconstituționalitate a prevederilor art. I
pct. 11 din Ordonanța de urgență a Guvernului
nr. 41/2004 pentru modificarea și completarea
Legii cadastrului și a publicității imobiliare
nr. 7/1996 .................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
791.

1–4

HOTĂRÂRI ALE GUVERNULUI ROMÂNIEI
895.

909.

— Hotărâre privind organizarea și funcționarea
Autorității Naționale pentru Reglementarea și
Monitorizarea Achizițiilor Publice ............................

4–6

— Hotărâre privind redobândirea cetățeniei
române de către unele persoane ..........................

7

DECIZII

ALE

CURȚII

— Ordin al ministrului agriculturii, pădurilor și
dezvoltării rurale pentru modificarea Ordinului
ministrului agriculturii, pădurilor și dezvoltării rurale
nr. 113/2005 privind aprobarea cantităților de
carne, de pește și de produse zootehnice, pe
specii, pentru care se acordă subvenții în
conformitate cu prevederile Hotărârii Guvernului
nr. 64/2005 privind sprijinul direct al statului
prin acordarea de subvenții, în anul 2005,
producătorilor agricoli din sectorul animalier, pentru
creșterea producției animaliere și piscicole, precum
și a efectivelor de animale, cu modificările
ulterioare ...................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 389
din 12 iulie 2005

referitoare la excepția de neconstituționalitate a prevederilor art. I pct. 11
din Ordonanța de urgență a Guvernului nr. 41/2004
pentru modificarea și completarea Legii cadastrului și a publicității imobiliare nr. 7/1996
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Șerban Viorel Stănoiu
Aurelia Rusu
Maria Bratu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. I pct. 11 din Ordonanța de urgență a

Guvernului nr. 41/2004 pentru modificarea și completarea
Legii cadastrului și a publicității imobiliare nr. 7/1996,
excepție ridicată de Societatea Comercială îALPHA
CONSULTING ROMÂNIA“ — S.R.L. din București în
Dosarul nr. 3.825/2004 al Curții de Apel București —
Secția a IV-a civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În acest sens arată că cerința impusă de
legiuitor privind înscrierea în cartea funciară a dreptului de

2

MONITORUL OFICIAL AL ROMÂNIEI, PARTEA I, Nr. 751/18.VIII.2005

proprietate și a celorlalte drepturi reale, numai dacă actul
juridic prin care aceste drepturi s-au constituit ori s-au
transmis s-a încheiat în formă autentică, reprezintă o
măsură de protecție a dreptului de proprietate și de
asigurare a securității circuitului civil.
În ceea ce privește pretinsa încălcare a dispozițiilor
art. 115 din Constituție, arată că Ordonanța de urgență
nr. 41/2004 a fost adoptată cu respectarea cerințelor
constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 decembrie 2004, pronunțată în
Dosarul nr. 3.825/2004, Curtea de Apel București — Secția
a IV-a civilă a sesizat Curtea Constituțională cu excepția
de neconstituționalitate a prevederilor art. I pct. 11 din
Ordonanța de urgență a Guvernului nr. 41/2004 pentru
modificarea și completarea Legii cadastrului și a
publicității imobiliare nr. 7/1996.
Excepția a fost ridicată de Societatea Comercială
îALPHA CONSULTING ROMÂNIA“ — S.R.L. din București
cu ocazia soluționării apelului formulat împotriva încheierii
de respingere a cererii de intabulare a unui imobil.
În motivarea excepției de neconstituționalitate autorul
acesteia susține că prevederile legale criticate îngrădesc
dreptul de proprietate și libera transmitere a acestuia. În
ceea ce privește încălcarea art. 77 alin. (1), art. 108
alin. (3) și art. 115 din Constituție, arată că ordonanța
criticată nu a fost adoptată în baza unei legi speciale de
abilitare, nu a fost aprobată prin lege de Parlament și nici
înu a fost promulgată prin decret de Președintele
României“.
Instanța de judecată
apreciază
excepția
ca
neîntemeiată, arătând că cerința impusă de legiuitor
vizează forma actului juridic supus intabulării, fiind o
măsură de protecție a circuitului civil, și nu poate fi
considerată ca o limitare a dreptului de a transmite
proprietatea.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră excepția neîntemeiată, întrucât
instituirea prin lege a formei autentice a avut în vedere
rațiuni cum ar fi: atenționarea părților asupra importanței
deosebite pe care o au anumite acte juridice, asigurarea
libertății și certitudinii consimțământului, exercitarea unui
control al societății asupra actelor ce prezintă importanță
juridică. În ceea ce privește încălcarea art. 108 alin. (3) și
art. 115 din Constituție, arată că acest act normativ
adoptat în regim de urgență a vizat modificarea Legii
nr. 7/1996, având ca scop instituirea unor măsuri
organizatorice în vederea creării unei instituții capabile să
organizeze și să coordoneze în mod unitar activitatea de
cadastru și publicitate imobiliară, ținând cont și de faptul că
îse dorea finalizarea acțiunii de retrocedare a terenurilor
agricole și forestiere în luna iunie 2004.“
Avocatul Poporului apreciază textul legal criticat ca
fiind constituțional. Astfel, arată că instituirea unor condiții
pentru înscrierea în cartea funciară a dreptului de
proprietate corespunde atributului legiuitorului de a
reglementa cadrul în care titularul dreptului de proprietate
are posibilitatea să și-l valorifice. Referindu-se la susținerea
potrivit căreia textul criticat contravine dispozițiilor art. 115
din Constituție consideră că numai Curtea Constituțională
are posibilitatea să stabilească dacă ordonanța criticată a
fost adoptată cu respectarea acestui text constituțional. În
ceea ce privește critica de neconstituționalitate în raport de
art. 77 alin. (1) și de art. 108 alin. (3), arată că aceste
texte constituționale nu sunt incidente în cauză.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și prevederile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Excepția are ca obiect prevederile art. I pct. 11 din
Ordonanța de urgență a Guvernului nr. 41/2004 pentru
modificarea și completarea Legii cadastrului și a publicității
imobiliare nr. 7/1996, ordonanță publicată în Monitorul
Oficial al României, Partea I, nr. 509 din 7 iunie 2004,
aprobată cu modificări prin Legea nr. 499 din 12 noiembrie
2004, publicată în Monitorul Oficial al României, Partea I,
nr. 1.069 din 17 noiembrie 2004.
Textul de lege criticat are următoarea redactare:
îAlineatul 1 al articolului 22 va avea următorul cuprins:
«Dreptul de proprietate și celelalte drepturi reale asupra
unui imobil se vor înscrie în cartea funciară pe baza actului prin
care s-au constituit ori s-au transmis, numai dacă acel act s-a
încheiat în formă autentică.»“
Textele constituționale invocate ca fiind înfrânte sunt
cele ale art. 44, art. 77 alin. (1), art. 108 alin. (3) și
art. 115, având următoarea redactare:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 77 alin. (1): îLegea se trimite, spre promulgare,
Președintelui României. Promulgarea legii se face în termen de
cel mult 20 de zile de la primire.“;
— Art. 108 alin. (3): îOrdonanțele se emit în temeiul unei
legi speciale de abilitare, în limitele și în condițiile prevăzute de
aceasta.“;

MONITORUL OFICIAL AL ROMÂNIEI, PARTEA I, Nr. 751/18.VIII.2005
— Art. 115: î(1) Parlamentul poate adopta o lege specială
de abilitare a Guvernului pentru a emite ordonanțe în domenii
care nu fac obiectul legilor organice.
(2) Legea de abilitare va stabili, în mod obligatoriu,
domeniul și data până la care se pot emite ordonanțe.
(3) Dacă legea de abilitare o cere, ordonanțele se supun
aprobării Parlamentului, potrivit procedurii legislative, până la
împlinirea termenului de abilitare. Nerespectarea termenului
atrage încetarea efectelor ordonanței.
(4) Guvernul poate adopta ordonanțe de urgență numai în
situații extraordinare a căror reglementare nu poate fi amânată,
având obligația de a motiva urgența în cuprinsul acestora.
(5) Ordonanța de urgență intră în vigoare numai după
depunerea sa spre dezbatere în procedură de urgență la
Camera competentă să fie sesizată și după publicarea ei în
Monitorul Oficial al României. Camerele, dacă nu se află în
sesiune, se convoacă în mod obligatoriu în 5 zile de la
depunere sau, după caz, de la trimitere. Dacă în termen de cel
mult 30 de zile de la depunere, Camera sesizată nu se
pronunță asupra ordonanței, aceasta este considerată
adoptată și se trimite celeilalte Camere care decide de
asemenea în procedură de urgență. Ordonanța de urgență
cuprinzând norme de natura legii organice se aprobă cu
majoritatea prevăzută la articolul 76 alineatul (1).
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică.
(7) Ordonanțele cu care Parlamentul a fost sesizat se
aprobă sau se resping printr-o lege în care vor fi cuprinse și
ordonanțele ale căror efecte au încetat potrivit alineatului (3).
(8) Prin legea de aprobare sau de respingere se vor
reglementa, dacă este cazul, măsurile necesare cu privire la
efectele juridice produse pe perioada de aplicare a ordonanței.“
Examinând criticile de neconstituționalitate, Curtea reține
că acestea vizează două aspecte de neconstituționalitate,
și anume aspectul de neconstituționalitate intrinsecă, privind
încălcarea art. 44 din Constituție, și cel de
neconstituționalitate extrinsecă, vizând încălcarea art. 77
alin. (1), art. 108 alin. (3) și art. 115 din Constituție.
I. Cu privire la prima categorie de critici, Curtea
constată că acestea sunt neîntemeiate pentru
considerentele ce urmează:
Prevederile legale criticate condiționează înscrierea în
cartea funciară a dreptului de proprietate și a celorlalte
drepturi reale numai dacă actul juridic prin care aceste
drepturi s-au constituit ori s-au transmis s-a încheiat în
formă autentică. Condiția impusă de legiuitor, pentru
înscrierea în cartea funciară, are în vedere importanța
drepturilor ce fac obiectul acestor acte și reprezintă tocmai
o măsură de protecție a dreptului de proprietate și de
asigurare a securității circuitului civil. Publicitatea acestor
acte prin înscrierea în cartea funciară are ca scop
opozabilitatea față de terți. De altfel, obligația încheierii
unor acte juridice în formă autentică este prevăzută și de
Legea nr. 54/1998 privind circulația juridică a terenurilor,
care la art. 2 alin. (1) stabilește că îterenurile situate în
intravilan și extravilan pot fi înstrăinate și dobândite prin acte
juridice între vii, încheiate în formă autentică“.
II. În ceea ce privește critica de neconstituționalitate
extrinsecă a prevederilor Ordonanței de urgență a
Guvernului nr. 41/2004, Curtea reține că potrivit art. 115
alin. (4) din Constituție, Guvernul poate adopta o ordonanță
de urgență în următoarele condiții, întrunite în mod
cumulativ:
existența
unei
situații
extraordinare,
reglementarea acesteia să nu poată fi amânată și urgența
să fie motivată în cuprinsul ordonanței.
Cu privire la aceste exigențe constituționale, Curtea s-a
pronunțat prin Decizia nr. 255 din 11 mai 2005, publicată
în Monitorul Oficial al României, Partea I, nr. 511 din
16 iunie 2005, statuând următoarele:

3

îDincolo de caracterul tranșant al formulei utilizate de
legiuitorul constituant, intenția acestuia și finalitatea
urmărită, constând în restrângerea domeniului în care
Guvernul se poate substitui Parlamentului, adoptând norme
primare în considerarea unor rațiuni pe care el însuși este
suveran să le determine, sunt evidențiate cu pregnanță de
deosebirile dintre actualul text constituțional și cel anterior,
fostul articol 114 alin. (4) din Constituție, în forma inițială.
Potrivit acelui text, posibilitatea Guvernului de a adopta
ordonanțe de urgență era condiționată exclusiv de existența
unor cazuri excepționale.
Termenul «cazuri excepționale» acolo utilizat a fost
înlocuit, în noua redactare, cu acela de «situații
extraordinare». Mai mult, deși diferența dintre cei doi
termeni, din punctul de vedere al gradului de abatere de la
obișnuit sau comun căruia îi dau expresie, este evidentă,
același legiuitor a simțit nevoia să o pună la adăpost de
orice interpretare de natură să minimalizeze o atare
diferență, prin adăugarea sintagmei «a căror reglementare nu
poate fi amânată», consacrând astfel in terminis imperativul
urgenței reglementării. În sfârșit, din rațiuni de rigoare
legislativă, a instituit exigența motivării urgenței în chiar
cuprinsul ordonanței adoptate în afara unei legi de abilitare.
Chiar sub imperiul reglementării constituționale
anterioare în materie, Curtea, referindu-se la cazul
excepțional, de care depindea legitimitatea constituțională a
adoptării unei ordonanțe de urgență, a statuat că acesta
este definit în raport cu «necesitatea și urgența
reglementării unei situații care, datorită circumstanțelor sale
excepționale, impune adoptarea de soluții imediate, în
vederea evitării unei grave atingeri aduse interesului
public» (Decizia nr. 65 din 20 iunie 1995, publicată în
Monitorul Oficial al României, Partea I, nr. 129 din 28 iunie
1995). Cu aceeași finalitate, a definirii cât mai precise a
cazului excepțional, Curtea a precizat că de esența
acestuia este caracterul obiectiv, «în sensul că existența sa
nu depinde de voința Guvernului care, în asemenea
împrejurări, este constrâns să reacționeze prompt pentru
apărarea unui interes public pe calea ordonanței de
urgență» (Decizia nr. 83 din 19 mai 1998, publicată în
Monitorul Oficial al României, Partea I, nr. 211 din 8 iunie
1998).
Cele statuate de Curte în această materie, sub imperiul
reglementării constituționale anterioare, ca urmare a unei
interpretări care transgresa litera textului constituțional,
evidențiindu-i înțelesul prin prisma intenției legiuitorului
constituant și a finalității urmărite, precum și prin utilizarea
unor principii și constante ale dreptului, sunt cu atât mai
pertinente, în prezent, dacă se are în vedere că punctul
de vedere înfățișat își are suport deplin în chiar litera
reglementării constituționale de referință, în actuala sa
redactare.“
Curtea, reținând, în ceea ce privește existența îsituației
extraordinare“, că această jurisprudență rămâne valabilă și
după revizuirea Constituției, constată că în cauza de față
emiterea Ordonanței de urgență a Guvernului nr. 41/2004 a
fost justificată prin necesitatea realizării la termenele
stabilite a angajamentelor asumate de România în
perspectiva aderării la Uniunea Europeană, ce se regăsesc
în Programul social pentru perioada 2003—2004, aprobat
prin Hotărârea Guvernului nr. 1.610/2003, precum și
crearea sistemului unic de cadastru, în concordanță cu
Declarația asupra cadastrului în Europa, adoptată la
Congresul de la Granada în anul 2002. De asemenea, așa
cum a precizat Guvernul în punctul său de vedere,
alegerea promovării acestei ordonanțe de urgență pentru
modificarea Legii nr. 7/1996 a ținut cont de faptul că în
iunie 2004 se dorea finalizarea acțiunii de retrocedare a
terenurilor agricole și forestiere, urmată de înscrierea în
cartea funciară a titlurilor de proprietate, precum și dinamizarea
pieței imobiliare în țara noastră. În aceste condiții a fost
necesară instituirea unor măsuri organizatorice în vederea

4

MONITORUL OFICIAL AL ROMÂNIEI, PARTEA I, Nr. 751/18.VIII.2005

creării unei instituții capabile să organizeze și să
coordoneze în mod unitar activitatea de cadastru și de
publicitate imobiliară.
În consecință, Curtea constată că ordonanța de urgență
criticată nu contravine dispozițiilor art. 115 alin. (4) din
Constituție, întrucât a fost adoptată cu respectarea
condițiilor prevăzute de acest text constituțional.

Analizând criticile de neconstituționalitate în raport de
celelalte texte constituționale invocate, Curtea constată că
aceste texte nu sunt incidente în cauză. Astfel, art. 77
alin. (1) se referă la promulgarea legii, iar art. 108 alin. (3)
și art. 115 alin. (1), (2) și (3) reglementează condițiile
emiterii de către Guvern a ordonanțelor în baza unei legi de
abilitare, și nu condițiile adoptării ordonanțelor de urgență.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 11 din Ordonanța de urgență a Guvernului
nr. 41/2004 pentru modificarea și completarea Legii cadastrului și a publicității imobiliare nr. 7/1996, excepție ridicată de
Societatea Comercială îALPHA CONSULTING ROMÂNIA“ — S.R.L. din București în Dosarul nr. 3.825/2004 al Curții de
Apel București — Secția a IV-a civilă.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Maria Bratu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Autorității Naționale
pentru Reglementarea și Monitorizarea Achizițiilor Publice
În temeiul art. 108 din Constituția României, republicată, și al art. 6 alin. (1) din Ordonanța de urgență a
Guvernului nr. 74/2005 privind înființarea Autorității Naționale pentru Reglementarea și Monitorizarea Achizițiilor Publice,
Guvernul României adoptă prezenta hotărâre.
Art. 1. — (1) Autoritatea Națională pentru Reglementarea
și Monitorizarea Achizițiilor Publice, denumită în continuare
ANRMAP, înființată în baza Ordonanței de urgență a
Guvernului nr. 74/2005 privind înființarea Autorității
Naționale pentru Reglementarea și Monitorizarea Achizițiilor
Publice, se organizează și funcționează ca instituție publică
independentă, cu personalitate juridică, organ de
specialitate al administrației publice centrale, în subordinea
Guvernului și în coordonarea directă a primului-ministru.
(2) Sediul ANRMAP este în municipiul București.
(3) ANRMAP preia drepturile și obligațiile Direcției de
reglementare și monitorizare a achizițiilor publice din cadrul
Ministerului Finanțelor Publice și ale Serviciului achiziții
lucrări publice al Direcției generale achiziții în lucrări publice
și infrastructură rurală din cadrul Ministerului Transporturilor,
Construcțiilor și Turismului, în domeniul reglementării,
monitorizării și controlului achizițiilor publice.
(4) Activitatea de suport tehnic pentru funcția de
monitorizare, prevăzută la art. 3 lit. c) din Ordonanța de
urgență a Guvernului nr. 74/2005, este preluată de la
Ministerul Finanțelor Publice de către ANRMAP începând
cu data de 1 februarie 2006.
Art. 2. — (1) În vederea îndeplinirii rolului său fundamental
privind formularea la nivel de concepție, promovarea și
implementarea politicii în domeniul achizițiilor publice,

ANRMAP elaborează și propune Guvernului României
proiecte de acte normative care au ca obiect reglementarea
în domeniul achizițiilor publice.
(2) În îndeplinirea atribuțiilor sale ANRMAP se consultă
și colaborează cu ministerele, cu alte organe de
specialitate din subordinea Guvernului, cu alte instituții
publice, sindicate și patronate.
(3) Orice proiect de act normativ, care poate avea
impact asupra activităților reglementate de legislația privind
achizițiile publice, poate fi supus spre adoptare Guvernului
numai dacă a fost avizat de ANRMAP.
Art. 3. — (1) Asigurarea unui cadru legal coerent și
armonizat cu acquis-ul comunitar în domeniul achizițiilor
publice, precum și modificarea, completarea și urmărirea
modului de punere în aplicare a acestuia sunt încredințate
ANRMAP, care este învestită să adopte măsuri, în
condițiile legii, pentru a preveni, a stopa sau a remedia
efectele produse de încălcarea prevederilor legale în
domeniu.
(2) În vederea îndeplinirii atribuțiilor sale ANRMAP are
dreptul de a solicita autorităților contractante, în condițiile
legii, informații/documente relevante pentru verificarea
modului de atribuire a contractelor de achiziție publică.
Art. 4. — (1) Președintele ANRMAP conduce întreaga
activitate a instituției.

MONITORUL OFICIAL AL ROMÂNIEI, PARTEA I, Nr. 751/18.VIII.2005
(2) Președintele are calitatea de ordonator de credite
terțiar.
(3) În exercitarea atribuțiilor sale președintele emite
ordine și instrucțiuni potrivit art. 5 din Ordonanța de
urgență a Guvernului nr. 74/2005.
(4) Vicepreședintele este înlocuitorul de drept al
președintelui în absența acestuia.
Art. 5. — (1) Președintele reprezintă ANRMAP în
relațiile cu autoritățile și instituțiile publice, precum și cu
persoanele fizice și juridice din țară și din străinătate,
inclusiv cu organismele și organizațiile internaționale.
(2) Președintele reprezintă ANRMAP ca persoană
juridică și o angajează patrimonial, prin semnătura sa, în
raporturile cu terții.
(3) Președintele emite ordine de numire și de încetare a
raporturilor de serviciu, aprobă transferul și aplică
sancțiunile disciplinare prevăzute de lege pentru personalul
angajat al ANRMAP.
(4) Președintele are dreptul de a delega competențe
vicepreședintelui, secretarului general sau direcțiilor din
subordine.
Art. 6. — (1) Structura organizatorică a ANRMAP este
prevăzută în anexa care face parte integrantă din prezenta
hotărâre.
(2) În cazul structurii organizatorice, prin ordin al
președintelui se pot organiza servicii, birouri sau alte
compartimente.
(3) Structura personalului și numărul salariaților, pentru
fiecare direcție sau compartiment, precum și drepturile și
obligațiile acestora se stabilesc, în condițiile legii, prin ordin
al președintelui.
(4) Atribuțiile, sarcinile și răspunderile individuale ale
personalului din aparatul ANRMAP se stabilesc prin fișa
postului, pe baza regulamentelor de organizare și
funcționare ale fiecărei direcții, aprobate prin ordin al
președintelui.
Art. 7. — (1) Numărul maxim de posturi pentru aparatul
ANRMAP este de 125, exclusiv președintele și
vicepreședintele.
(2) Personalul compartimentelor din Ministerul Finanțelor
Publice și din Ministerul Transporturilor, Construcțiilor și
Turismului, prevăzute la art. 1 alin. (1) din Ordonanța de
urgență a Guvernului nr. 74/2005, se transferă la
ANRMAP, cu acordul scris al acesteia, în condițiile legii.
Art. 8. — (1) În cadrul ANRMAP funcționează
următoarele direcții:
a) Direcția generală de politici și reglementare;
b) Direcția generală de dezvoltare operațională și
monitorizare, care cuprinde Direcția de consultanță și
instruire și Direcția de monitorizare;
c) Direcția generală de control;
d) Direcția administrativă.
(2) În subordinea președintelui ANRMAP funcționează
compartimentul de audit public intern.
Art. 9. — Direcția generală de politici și reglementare
are următoarele atribuții principale:
a) elaborează legislația-cadru în domeniul achizițiilor
publice;
b) elaborează normele de aplicare a legislației-cadru în
domeniul achizițiilor publice;
c) evaluează necesitățile de perfecționare a cadrului
normativ în domeniu și propune măsuri de remediere a
deficiențelor constatate în funcționarea sistemului de
achiziții publice;
d) inițiază și organizează întâlniri periodice cu
participanții din sistem și cu alte organisme interesate
pentru identificarea soluțiilor optime de perfecționare a
cadrului de reglementare;
e) emite aviz la proiectele de acte normative, din alte
domenii, care pot avea impact asupra activităților în
domeniul achizițiilor publice, și propune modificarea celor

5

care pot afecta respectarea acquis-ului comunitar în
materie de achiziții publice;
f) menține contactul cu serviciile tehnice specializate în
domeniul achizițiilor publice ale Comisiei Europene și cu
instituțiile corespondente din statele membre;
g) asigură participarea și sprijină activitatea comisiilor
sau delegațiilor sectoriale constituite pentru îndeplinirea
angajamentelor asumate față de Uniunea Europeană ori în
cadrul altor acorduri care vizează achizițiile publice;
h) asigură participarea în cadrul comitetelor consultative
și grupurilor de lucru în domeniul achizițiilor publice,
organizate la nivelul Comisiei Europene;
i) elaborează punctul de vedere la solicitările de
clarificare pe care autoritățile contractante/potențialii ofertanți
le transmit cu privire la modul de interpretare și aplicare a
prevederilor legislației în domeniul achizițiilor publice;
j) elaborează puncte de vedere privind contestațiile
primite de autoritățile contractante.
Art. 10. — Direcția generală de dezvoltare operațională
și monitorizare are următoarele atribuții principale:
A. prin Direcția de consultanță și instruire:
a) acordă consultanță de specialitate autorităților
contractante privind bunele practici în aplicarea procedurilor
de achiziție publică;
b) elaborează documente standard, ghiduri și alte
instrumente operaționale pentru aplicarea procedurilor de
atribuire a contractelor de achiziție publică;
c) inițiază și/sau participă la proiecte ori acțiuni de
instruire a personalului implicat în activități specifice
achizițiilor publice la nivelul autorităților contractante;
d) realizează studii și propune soluții practice pentru
dezvoltarea sistemului de achiziții publice;
B. prin Direcția de monitorizare:
a) coordonează mecanismul de monitorizare a atribuirii
contractelor de achiziție publică în baza informațiilor
transmise de autoritățile contractante;
b) prelucrează informațiile colectate, constituie baze de
date relevante și elaborează statistici, sinteze și rapoarte
referitoare la funcționarea sistemului achizițiilor publice;
c) gestionează pagina web a ANRMAP;
d) analizează modul de funcționare a sistemului de
achiziții publice.
Art. 11. — (1) Direcția generală de control funcționează
în subordinea vicepreședintelui ANRMAP și efectuează
controlul:
a) în mod obligatoriu pentru orice contract de lucrări a
cărui valoare este mai mare decât echivalentul în lei a
5.000.000 euro, respectiv pentru orice contract de furnizare
sau de servicii a cărui valoare este mai mare decât
echivalentul în lei a 1.000.000 euro;
b) pentru achizițiile a căror valoare este mai mică decât
plafoanele valorice prevăzute la lit. a), ca urmare a primirii
unor sesizări sau informații referitoare la posibile încălcări
ale legislației în domeniul achizițiilor publice.
(2) În efectuarea controlului, Direcția generală de control
are următoarele atribuții principale:
a) verifică și avizează anunțurile de intenție, de
participare și de atribuire;
b) verifică conformitatea documentației de atribuire a
contractelor de achiziție publică cu legislația aplicabilă;
c) desemnează observatori care vor participa pe lângă
comisiile de evaluare a ofertelor, fără a fi remunerați de
către autoritățile contractante;
d) verifică rapoartele de evaluare;
e) emite acordul pentru încheierea contractului de
achiziție publică în cazul în care controlul efectuat nu a
evidențiat încălcări sau eludări ale legislației în domeniul
achizițiilor publice. În caz contrar, impune măsuri corective.
(3) Sancțiunile prevăzute de lege pentru eludarea sau
încălcarea prevederilor legislative în domeniul atribuirii
contractelor de achiziție publică se aplică de persoane

6

MONITORUL OFICIAL AL ROMÂNIEI, PARTEA I, Nr. 751/18.VIII.2005

anume împuternicite prin ordin al președintelui, din cadrul
Direcției generale de control.
Art. 12. — Direcția administrativă funcționează în
subordinea secretarului general al ANRMAP și are
următoarele atribuții principale:
a) asigură, în condițiile legii, fundamentarea și
elaborarea proiectului de buget privind veniturile și
cheltuielile ANRMAP și urmărește execuția acestuia;
b) întocmește dările de seamă contabile, potrivit legii;
c) analizează și urmărește cheltuirea eficientă a
fondurilor ANRMAP;
d) asigură aplicarea prevederilor legale cu privire la
selecționarea, angajarea și salarizarea personalului;
e) păstrează și completează carnetele de muncă;
f) întocmește documentele și îndeplinește activitățile
necesare pentru angajări, transferări și pentru încetarea
raporturilor de muncă;
g) asigură achiziționarea, potrivit prevederilor legale, a
produselor, serviciilor și/sau lucrărilor necesare derulării
activității ANRMAP;
h) asigură gestionarea și administrarea mijloacelor fixe,
a obiectelor de inventar și a altor materiale;

i) exercită controlul financiar preventiv asupra
operațiunilor prin care se nasc, se sting sau se modifică
raporturi patrimoniale ale ANRMAP.
Art. 13. — (1) Finanțarea cheltuielilor curente și de
capital se asigură din venituri proprii și din subvenții
acordate de la bugetul de stat prin Cancelaria PrimuluiMinistru.
(2) Veniturile proprii se pot constitui din:
a) sume obținute ca urmare a activităților de consiliere
metodologică și a acțiunilor de instruire a personalului
implicat în activități specifice achizițiilor publice;
b) sume provenite din publicarea de broșuri, cataloage
și alte materiale informative în domeniul achizițiilor publice;
c) fonduri nerambursabile;
d) alte venituri ce se pot realiza în condițiile legii.
(3) Sumele provenite din sursele prevăzute la alin. (2)
și rămase neutilizate la sfârșitul exercițiului bugetar se
reportează în anul următor, în condițiile legii.
Art. 14. — ANRMAP utilizează un parc propriu de
mijloace de transport format din 8 autoturisme. Consumul
lunar normat de carburanți se stabilește potrivit dispozițiilor
legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
Ministrul transporturilor, construcțiilor și turismului,
Gheorghe Dobre
Ministrul integrării europene,
Ene Dinga
Ministrul delegat pentru lucrări publice
și amenajarea teritoriului,
László Borbély
București, 4 august 2005.
Nr. 895.
ANEXĂ

Număr maxim de posturi = 125,
exclusiv președintele și vicepreședintele
STRUCTURA ORGANIZATORICĂ

a Autorității Naționale pentru Reglementarea și Monitorizarea Achizițiilor Publice
PREȘEDINTE

Compartimentul
de audit public intern

VICEPREȘEDINTE

SECRETAR GENERAL

Direcția generală
de control

Direcția generală
de politici și
reglementare

Direcția generală
de dezvoltare
operațională și
monitorizare

Direcția de
consultanță și
instruire

Direcția de
monitorizare

Direcția
administrativă

MONITORUL OFICIAL AL ROMÂNIEI, PARTEA I, Nr. 751/18.VIII.2005

7

GUVERNUL ROMÂNIEI

HOTĂRÂRE
privind redobândirea cetățeniei române
de către unele persoane
În temeiul art. 108 din Constituție, republicată, și al art. 10 și 11 din
Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei cu stabilirea domiciliului în
România.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Lucian Leuștean,
secretar de stat
p. Ministrul administrației și internelor,
Anghel Andreescu,
secretar de stat
București, 11 august 2005.
Nr. 909.
ANEXĂ
LISTA

persoanelor care solicită redobândirea cetățeniei române cu stabilirea domiciliului în România
1. Căldăraș Anton, fiul lui Căldăraș Anton și Cârpaci
Eleonora, născut la 20 iulie 1949 în localitatea Paniova,
județul Timiș, România, apatrid, cu domiciliul actual în
localitatea Timișoara, str. Paul Iorgovici nr. 1, județul Timiș.
2. Ciurariu Cornelia-Luminița-Aurica, fiica lui Ciurariu
Cornel și Aurica, născută la 2 ianuarie 1977 în localitatea
Timișoara, județul Timiș, România, apatrid, cu domiciliul
actual în București, Str. Consumului nr. 3, sectorul 5.
3. Cîrpaci Maria, fiica lui Cîrpaci Covaci și Mandița,
născută la 23 septembrie 1981 în localitatea Beiuș, județul
Bihor, România, apatrid, cu domiciliul actual în Germania,
60433 Frankfurt am Main, Birkholzweg 10 a. Copii minori:
Cîrpaci Iovanca, născut la 19 noiembrie 2003.
4. Dancu Liviu, fiul lui Dancu Virgil și Eleftera, născut la
5 iulie 1933 în localitatea Micfalău, județul Covasna,
România, cetățean austriac, cu domiciliul actual în Austria,
1070 Viena, Neustiftgasse 96/1/5/20.
5. Gospodin Alexandru, fiul lui Gospodin Ștefan și
Elena, născut la 9 octombrie 1962 în localitatea Vărăști,
județul Giurgiu, România, cetățean suedez, cu domiciliul
actual în Suedia, Malmo, Ormvraksgatan 42.
6. Hoduț Constanța, fiica lui Ciucă Constantin și
Virginia, născută la 1 februarie 1950 în localitatea
Căzănești, județul Mehedinți, România, cetățean american,
cu domiciliul actual în localitatea Geoagiu, Str. Feredeului
nr. 18, județul Hunedoara.

7. Lazăr Nicolae, fiul lui Lazăr Bucur și Ana, născut la
20 iunie 1955 în localitatea Sighișoara, județul Mureș,
România, apatrid, cu domiciliul actual în localitatea Sibiu,
Str. Iazului nr. 11, bl. 55, sc. A, et. 3, ap. 15, județul
Sibiu.
8. Mendelsohn Morel, fiul lui Mendel și Relly, născut la
25 aprilie 1949 în localitatea Galați, județul Galați,
România, cetățean israelian, cu domiciliul actual în Israel,
Tel Aviv, Alenby 35.
9. Solomon Mircea, fiul lui Solomon Zeilic și Zenovia,
născut la 24 februarie 1959 în București, România,
cetățean israelian, cu domiciliul actual în București,
str. Sg. Dumitru Tablan nr. 32, sectorul 5.
10. Stanca Ionel, fiul lui Stanca Ionel și Cîrpaci Ghizela,
născut la 2 februarie 1963 în localitatea Gătaia, județul
Timiș, România, apatrid, cu domiciliul actual în localitatea
Partoș nr. 203, județul Timiș.
11. Toc Pavel, fiul lui Danu Iosif și Toc Ana, născut la
30 martie 1949 în localitatea Potoc, județul Caraș-Severin,
România, cetățean australian, cu domiciliul actual în
localitatea Oravița, Str. Spitalului nr. 50, județul CarașSeverin.
12. Toma Ștefan, fiul lui Toma Ion și Măriuța, născut la
1 ianuarie 1951 în localitatea Vrâncioaia, județul Vrancea,
România, apatrid, cu domiciliul actual în localitatea
Cârligele nr. 241, județul Vrancea.

8

MONITORUL OFICIAL AL ROMÂNIEI, PARTEA I, Nr. 751/18.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii, pădurilor și dezvoltării rurale nr. 113/2005 privind
aprobarea cantităților de carne, de pește și de produse zootehnice, pe specii,
pentru care se acordă subvenții în conformitate cu prevederile Hotărârii Guvernului nr. 64/2005 privind
sprijinul direct al statului prin acordarea de subvenții, în anul 2005, producătorilor agricoli din sectorul
animalier, pentru creșterea producției animaliere și piscicole,
precum și a efectivelor de animale, cu modificările ulterioare
Având în vedere prevederile art. 12 alin. (1) din Hotărârea Guvernului nr. 64/2005 privind sprijinul direct al statului prin acordarea
de subvenții, în anul 2005, producătorilor agricoli din sectorul animalier, pentru creșterea producției animaliere și piscicole, precum și a
efectivelor de animale, cu modificările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și Dezvoltării
Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Ordinul ministrului agriculturii, pădurilor și dezvoltării
rurale nr. 113/2005 privind aprobarea cantităților de carne, de
pește și de produse zootehnice, pe specii, pentru care se acordă
subvenții în conformitate cu prevederile Hotărârii Guvernului
nr. 64/2005 privind sprijinul direct al statului prin acordarea de
subvenții, în anul 2005, producătorilor agricoli din sectorul
animalier, pentru creșterea producției animaliere și piscicole,
precum și a efectivelor de animale, publicat în Monitorul Oficial al
României, Partea I, nr. 149 din 18 februarie 2005, cu modificările
ulterioare, se modifică după cum urmează:
1. Articolul 2 va avea următorul cuprins:
îArt. 2. — Valoarea totală a subvențiilor pentru producțiile de
carne, prevăzute la art. 2 alin. (1) din Hotărârea Guvernului
nr. 64/2005, cu modificările ulterioare, este de 180,20 milioane lei
(RON) pentru cantitatea de 192,81 mii tone carne, realizată și
abatorizată în perioada 1 ianuarie—31 decembrie 2005, repartizată
astfel:
a) pentru cantitatea de 7,29 mii tone carne tineret bovin,
valoarea totală a subvenției este de 5,8 milioane lei (RON);
b) pentru cantitatea de 65,00 mii tone carne porc, valoarea
totală a subvenției este de 78,00 milioane lei (RON);
c) pentru cantitatea de 0,52 mii tone carne tineret ovin,
valoarea totală a subvenției este de 0,4 milioane lei (RON);
d) pentru cantitatea de 120,00 mii tone carne pasăre în viu —
pui broiler, valoarea totală a subvenției este de 96,00 milioane lei
(RON).“
2. Articolul 5 va avea următorul cuprins:
îArt. 5. — Valoarea totală a subvențiilor pentru materialul
biologic de reproducție, în funcție de valoarea zootehnică și de
biotehnologia de reproducție folosită pentru obținerea produsului,
precum și de zona geografică în care este situată exploatația
agricolă, prevăzute la art. 6 alin. (1) din Hotărârea Guvernului
nr. 64/2005, cu modificările ulterioare, este de 17,505 milioane lei

(RON) și se acordă crescătorilor care îndeplinesc condițiile
prevăzute în normele metodologice aprobate prin Ordinul
ministrului agriculturii, pădurilor și dezvoltării rurale nr. 79/2005, în
perioada 1 ianuarie—31 decembrie 2005, astfel:
a) pentru 24.500 juninci la prima fătare, valoarea totală a
subvențiilor este de 8,3 milioane lei (RON);
b) pentru 45.500 viței obținuți din vaci și juninci, precum și
malaci obținuți din bivolițe și menținuți în exploatație minimum
6 luni, valoarea totală a subvențiilor este de 3,515 milioane lei
(RON);
c) pentru 24.300 scrofițe de reproducție la prima fătare care
înțarcă minimum 8 purcei, valoarea totală a subvențiilor este de
5,45 milioane lei (RON);
d) pentru 21.800 oi mioare, berbeci adulți și berbeci miori,
valoarea totală a subvențiilor este de 0,24 milioane lei (RON).“
3. Articolul 6 va avea următorul cuprins:
îArt. 6. — Valoarea totală a subvenției pentru laptele de oaie
și capră, prevăzută la art. 8 alin. (1) din Hotărârea Guvernului
nr. 64/2005, cu modificările ulterioare, livrat pentru prelucrare în
perioada 1 ianuarie—31 decembrie 2005 la agenții economici
specializați în procesare, cu licență de fabricație, este de
3,000 milioane lei (RON) pentru 107.142 hl lapte.“
4. Articolul 7 va avea următorul cuprins:
îArt. 7. — Valoarea totală a subvenției pentru familiile de
albine de elită și familiile de albine de producție, prevăzută la
art. 9 din Hotărârea Guvernului nr. 64/2005, cu modificările
ulterioare, este de 1,365 milioane lei (RON) pentru 86.750 de
familii de albine pentru care se livrează miere în condițiile
prevăzute în normele metodologice aprobate prin Ordinul
ministrului agriculturii, pădurilor și dezvoltării rurale nr. 79/2005, în
perioada 1 ianuarie—31 decembrie 2005.“
Art. II. — Prezentul ordin va fi publicat în Monitorul Oficial al
României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 12 august 2005.
Nr. 791.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 751/18.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047365]
ISSN 1453—4495

