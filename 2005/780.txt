Anul 173 (XVII) — Nr. 780

PARTEA

I

LEGI, DECRETE, HOTĂRÂRI ȘI ALTE ACTE

Vineri, 26 august 2005

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII
6.
7.

— Decizie privind convocarea Senatului în sesiune
extraordinară ............................................................

2

— Decizie privind convocarea Senatului în sesiune
ordinară ....................................................................

2

155.

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea subpct 2.2 din Procedura de
implementare a Programului pentru dezvoltarea
abilităților antreprenoriale în rândul tinerilor și
facilitarea accesului acestora la finanțare —
START........................................................................

6

171.

— Ordin al directorului general al Biroului Român
de Metrologie Legală pentru completarea art. 3
din unele ordine ale directorului general al Biroului
Român de Metrologie Legală...................................

7

— Ordin al ministrului agriculturii, pădurilor și
dezvoltării rurale privind instituirea procedurii de
administrare specială la societățile comerciale cu
profil piscicol la care Compania Națională de
Administrare a Fondului Piscicol este acționar
majoritar ....................................................................

7–8

DECIZII ALE CURȚII CONSTITUȚIONALE
Decizia nr. 414 din 14 iulie 2005 referitoare la excepția
de neconstituționalitate a dispozițiilor art. 50
alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților ..............................................................

815.
2–5

HOTĂRÂRI ALE GUVERNULUI ROMÂNIEI
960.

— Hotărâre privind acordarea unui ajutor ............

Pagina

5–6

2

MONITORUL OFICIAL AL ROMÂNIEI, PARTEA I, Nr. 780/26.VIII.2005

DECIZII
PARLAMENTUL ROMÂNIEI
SENATUL

DECIZIE
privind convocarea Senatului în sesiune extraordinară
Având în vedere cererea Biroului Permanent al Senatului,
în temeiul prevederilor art. 66 alin. (2) și (3) din Constituția României,
republicată, și ale art. 77 din Regulamentul Senatului, republicat, cu
modificările și completările ulterioare,
se convoacă Senatul în sesiune extraordinară, în zilele de
29—31 august 2005, pentru:
1. depunerea de amendamente la proiectul de hotărâre privind
Regulamentul Senatului;
2. depunerea de amendamente la propunerea legislativă privind
Statutul deputaților și senatorilor;
3. dezbaterea și avizarea de către comisiile permanente a proiectelor
de lege și a propunerilor legislative aflate pe agenda de lucru a acestora.
Senatul, convocat în sesiune extraordinară, se va întruni în plen luni,
29 august 2005, ora 15,00, la sediul din Piața Revoluției nr. 1.
PREȘEDINTELE SENATULUI

NICOLAE VĂCĂROIU
București, 25 august 2005.
Nr. 6.
PARLAMENTUL ROMÂNIEI
SENATUL

DECIZIE
privind convocarea Senatului în sesiune ordinară
În temeiul prevederilor art. 66 alin. (1) și (3) din Constituția României,
republicată,
se convoacă Senatul în a doua sesiune ordinară a anului 2005, în
ziua de 5 septembrie 2005, ora 15,00, la sediul din Palatul Parlamentului.
PREȘEDINTELE SENATULUI

NICOLAE VĂCĂROIU
București, 25 august 2005.
Nr. 7.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 414
din 14 iulie 2005

referitoare la excepția de neconstituționalitate a dispozițiilor art. 50 alin. (2) din Ordonanța
de urgență a Guvernului nr. 177/2002 privind salarizarea și alte drepturi ale magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Dana Titian
Cristina Toma

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 50 alin. (2) din Ordonanța de urgență a
Guvernului nr. 177/2002 privind salarizarea și alte drepturi

MONITORUL OFICIAL AL ROMÂNIEI, PARTEA I, Nr. 780/26.VIII.2005
ale magistraților, excepție ridicată de Mihail Decean în
Dosarul nr. 1.769/2005 al Tribunalului Arad — Secția civilă.
La apelul nominal lipsesc părțile, față de care procedura
de citare este legal îndeplinită.
Președintele Curții Constituționale dispune să se facă
apelul și în Dosarul nr. 475D/2005, care are ca obiect
aceeași excepție de neconstituționalitate, ridicată în fața
Tribunalului Arad — Secția civilă de Gudiu Nicolae, Mircea
Crețu, Anca Nacu, Constantin Costea, Marian Bratiș,
Claudia Rohnean, Petrovan Liliana, Suiu Florin Vivi,
Ruxandra Codrea, Romulus Proks, Zorina Horvath, Corina
Balcu, Marinela Mihalca, Aurora Bihoi, Emilia Cioabă,
Adriana Spătaru, Dana Jebelean, Doina Rizac, Incze
Istvan, Pușa Carmen Pârvulescu, Viorica Tortolea, Casiana
Seculi, Bugarsky Gheorghe, Eugen Blaga, Mihaela Roibu,
Maria Belicariu, Didona Lungulescu, Loredana Neamțu,
Carmina Orza, Diaconescu Dănuț, Miculiț Mariana,
Marghescu Rodica, Popescu Constantin, Mihăieș Aurel,
Pokker Adina, Mărușteru Mihaela, Țiroga Ilie Dorin, Ionescu
Victor, Mancaș Ramiro Virgil, Godea Mircea Sandu, Barbă
Ionel, Bârcaci Doina, Copoceanu Maria, Catargiu Victoria,
Mălescu Magdalena, Muntean Doinița, Pistriceanu Ana
Maria, Buta Anca, Micu Petruța, Stoia Liviu Isaia, Damian
Dorian, Damșa Virgil, Dincă Ion, Danilov Milan, Graur Ioan,
Martinescu Maria, Lăpădat Maria, Sârbu Gabriela,
Obeșterescu Gheorghe, Purcărița Trandafir, Nistor Erica,
Dogaru Florin, Gavrilescu Maria Ofelia, Rambu Rujița, Calai
Daniela, Moțiu Florin, Barac Lidia, Corhan Adriana, Jivan
Ioan, Giurgincă Marinela, Olaru Rodica, Chiu Mircea și
Ionescu Ioan în Dosarul nr. 1.701/2005.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor,
având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992,
Curtea dispune conexarea Dosarului nr. 475D/2005 la
Dosarul nr. 474D/2005, care este primul înregistrat.
Reprezentantul Ministerului Public pune concluzii de
respingere a excepției ca fiind neîntemeiată. În acest sens
arată că instanța de contencios constituțional s-a mai
pronunțat în numeroase rânduri cu privire la excepția de
neconstituționalitate ridicată, în cauză neexistând elemente
noi ce ar putea justifica schimbarea jurisprudenței Curții
Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 9 mai 2005, pronunțate în dosarele
nr. 1.769/2005 și nr. 1.701/2005, Tribunalul Arad — Secția
civilă a sesizat Curtea Constituțională cu excepția de
neconstituționalitate a dispozițiilor art. 50 alin. (2) din
Ordonanța de urgență a Guvernului nr. 177/2002 privind
salarizarea și alte drepturi ale magistraților, excepție
ridicată de Mihail Decean, Gudiu Nicolae, Mircea Crețu,
Anca Nacu, Constantin Costea, Marian Bratiș, Claudia
Rohnean, Petrovan Liliana, Suiu Florin Vivi, Ruxandra
Codrea, Romulus Proks, Zorina Horvath, Corina Balcu,
Marinela Mihalca, Aurora Bihoi, Emilia Cioabă, Adriana
Spătaru, Dana Jebelean, Doina Rizac, Incze Istvan, Pușa
Carmen Pârvulescu, Viorica Tortolea, Casiana Seculi,
Bugarsky Gheorghe, Eugen Blaga, Mihaela Roibu, Maria
Belicariu, Didona Lungulescu, Loredana Neamțu, Carmina
Orza, Diaconescu Dănuț, Miculiț Mariana, Marghescu

3

Rodica, Popescu Constantin, Mihăieș Aurel, Pokker Adina,
Mărușteru Mihaela, Țiroga Ilie Dorin, Ionescu Victor,
Mancaș Ramiro Virgil, Godea Mircea Sandu, Barbă Ionel,
Bârcaci Doina, Copoceanu Maria, Catargiu Victoria,
Mălescu Magdalena, Muntean Doinița, Pistriceanu Ana
Maria, Buta Anca, Micu Petruța, Stoia Liviu Isaia, Damian
Dorian, Damșa Virgil, Dincă Ion, Danilov Milan, Graur Ioan,
Martinescu Maria, Lăpădat Maria, Sârbu Gabriela,
Obeșterescu Gheorghe, Purcărița Trandafir, Nistor Erica,
Dogaru Florin, Gavrilescu Maria Ofelia, Rambu Rujița, Calai
Daniela, Moțiu Florin, Barac Lidia, Corhan Adriana, Jivan
Ioan, Giurgincă Marinela, Olaru Rodica, Chiu Mircea și
Ionescu Ioan în cauze ce au ca obiect pretenții pentru
plata primei de concediu.
În motivarea excepției de neconstituționalitate, autorii
acesteia susțin că art. 411 din Legea nr. 50/1996, introdus
prin Ordonanța Guvernului nr. 83/2000, a prevăzut dreptul
magistraților la prima de concediu. De acest drept
magistrații nu au beneficiat niciodată, întrucât aplicarea
prevederii legale a fost suspendată succesiv prin
Ordonanța de urgență a Guvernului nr. 33/2001 și prin
legile anuale ale bugetului de stat, iar apoi expres
abrogată prin art. 50 alin. (2) din Ordonanța de urgență a
Guvernului nr. 177/2002. Susțin că această abrogare s-a
făcut cu încălcarea prevederilor art. 44 din Constituție care
garantează dreptul la proprietatea privată, întrucât îdreptul
la prima de concediu câștigat prin lege nu poate fi abrogat
printr-o altă lege. Abrogarea a fost făcută arbitrar cu
încălcarea principiului imperativ al constituționalității actelor
normative și al supremației Constituției, prevăzut de art. 1
alin. (5)“. Prin neplata primei de concediu s-a încălcat
dreptul la muncă și la protecția socială a muncii, garantat
de art. 41 din Constituție. Acest drept fundamental nu
putea fi abrogat. Putea fi restrâns, eventual, exercițiul lui,
dacă ar fi fost îndeplinite condițiile prevăzute de art. 53 din
Constituție.
Tribunalul Arad — Secția civilă apreciază că excepția
ridicată este întemeiată. Însușindu-și motivele de
neconstituționalitate invocate de autorul excepției, mai arată
că dispozițiile legale criticate sunt contrare și prevederilor
art. 16 alin. (1) și art. 21 din Constituție, întrucât prin
aceste dispoziții îmagistrații au fost privați de un drept
salarial conex, consacrat de o lege anterioară, fără a avea
nici o cale de acces în mod concret în fața unei instanțe
cu plenitudine de jurisdicție“.
Întrucât excepția de neconstituționalitate nu a fost
ridicată din oficiu de instanță, controlul de constituționalitate
urmează a se limita la motivele invocate de autorul
excepției.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului apreciază că dispozițiile art. 50
alin. (2) din Ordonanța de urgență a Guvernului
nr. 177/2002 sunt constituționale. Arată în acest sens că
textul de lege criticat nu contravine prevederilor art. 16
alin. (1) din Constituție, întrucât principiul egalității în fața
legii presupune instituirea unui tratament egal pentru situații
care, în funcție de scopul urmărit, nu sunt diferite.
Consideră că abrogarea prin dispozițiile de lege criticate
a prevederilor referitoare la salarizarea și la alte drepturi
ale magistraților și personalului de specialitate juridică
asimilat acestora sunt în conformitate cu art. 41 alin. (2)
din Constituție, iar nu în contradicție cu acesta.

4

MONITORUL OFICIAL AL ROMÂNIEI, PARTEA I, Nr. 780/26.VIII.2005

În ceea ce privește critica de neconstituționalitate a
textului, prin raportare la dispozițiile art. 53 din Constituție,
apreciază că instanța de contencios constituțional a
constatat că beneficiul unor drepturi salariale suplimentare,
cum este și prima de concediu, nu constituie un drept
constituțional fundamental, precum și că legiuitorul este în
drept să le acorde, să le modifice ori să înceteze
acordarea lor, precum și să stabilească perioada de timp
pentru care le acordă.
Invocă jurisprudența Curții Constituționale în materie,
respectiv Decizia nr. 12/2005, Decizia nr. 148/2005 și
Decizia nr. 37/2005.
Arată că dispozițiile art. 1 alin. (4), art. 21 și art. 44 din
Legea fundamentală nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului și dispozițiile de lege
criticate raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 50 alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților, publicată în Monitorul Oficial al României,
Partea I, nr. 924 din 18 decembrie 2002, dispoziții conform
cărora: îPe data intrării în vigoare a prezentei ordonanțe de
urgență se abrogă art. 1 1 , precum și celelalte dispoziții
referitoare la salarizarea și alte drepturi ale magistraților și
personalului de specialitate juridică asimilat, potrivit legii,
acestora, din Legea nr. 50/1996 privind salarizarea și alte
drepturi ale personalului din organele autorității judecătorești,
republicată în Monitorul Oficial al României, Partea I, nr. 563
din 18 noiembrie 1999, cu modificările și completările
ulterioare, precum și orice alte dispoziții contrare.“
Autorii excepției susțin că dispozițiile legale criticate
încalcă prevederile art. 1 alin. (5), art. 41, 44 și 53 din
Constituție, care au următorul conținut:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 41: î(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim
brut pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin lege.
(3) Durata normală a zilei de lucru este, în medie, de cel
mult 8 ore.
(4) La muncă egală, femeile au salariu egal cu bărbații.
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot

dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Prevederea într-un act normativ a dreptului unor
categorii de personal salarizat de a beneficia de anumite
prime, sporuri ori adaosuri la salarii sau indemnizații de
bază, în speța de față primă de concediu, nu reprezintă
titlu constitutiv de drept de proprietate privată, care este
garantat și ocrotit conform prevederilor art. 44 alin. (1) și
(2) din Constituție. O asemenea prevedere legală are
semnificația acordării unor drepturi salariale suplimentare,
care pot da naștere la un drept de creanță, atât timp cât
prevederea legală este în vigoare și aplicabilă, nu este
suspendată aplicarea ei și nu este abrogată.
Art. 41 alin. (2) din Constituție prevede, printre măsurile
de protecție socială la care au dreptul salariații, îinstituirea
unui salariu minim brut pe țară, repausul săptămânal,
concediul de odihnă plătit“. Așadar, drepturile salariale
suplimentare, cum sunt primele, sporurile sau adaosurile,
prevăzute în acte normative, nu constituie drepturi
fundamentale consacrate în Constituție, care nu ar mai
putea fi modificate sau chiar anulate.
Neputându-se reține nerespectarea Constituției, a
supremației sale ori a unor legi în vigoare, prevederile
art. 1 alin. (5) din Constituție nu au incidență în cauză.

MONITORUL OFICIAL AL ROMÂNIEI, PARTEA I, Nr. 780/26.VIII.2005
De altfel, asupra constituționalității dispozițiilor art. 50
alin. (2) din Ordonanța de urgență a Guvernului
nr. 177/2002, Curtea Constituțională s-a mai pronunțat,
respingând excepția de fiecare dată, ca fiind neîntemeiată.
Astfel, de exemplu, prin Decizia nr. 37 din 25 ianuarie
2005, publicată în Monitorul Oficial al României, Partea I,
nr. 230 din 18 martie 2005, Curtea Constituțională a
statuat că îBeneficiul unor drepturi salariale suplimentare,
cum este și prima de concediu, nu constituie un drept
constituțional fundamental, iar prevederile art. 53 din
Constituție nu sunt incidente în privința reglementării lor. În

5

consecință, legiuitorul este în drept să le acorde, să le
modifice ori să înceteze acordarea lor, precum și să
stabilească perioada în care le acordă“. Aceleași
considerente au fost reținute și în Decizia nr. 148 din
17 martie 2005, publicată în Monitorul Oficial al României,
Partea I, nr. 370 din 3 mai 2005.
Deoarece nu au intervenit elemente noi de natură să
justifice schimbarea jurisprudenței Curții Constituționale, cele
statuate în deciziile menționate își mențin valabilitatea și în
prezenta cauză, astfel încât excepția de neconstituționalitate
invocată urmează să fie respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 50 alin. (2) din Ordonanța de urgență a Guvernului
nr. 177/2002 privind salarizarea și alte drepturi ale magistraților, excepție ridicată în fața Tribunalului Arad — Secția civilă
de Mihail Decean în Dosarul nr. 1.769/2005 și de Gudiu Nicolae, Mircea Crețu, Anca Nacu, Constantin Costea, Marian
Bratiș, Claudia Rohnean, Petrovan Liliana, Suiu Florin Vivi, Ruxandra Codrea, Romulus Proks, Zorina Horvath, Corina
Balcu, Marinela Mihalca, Aurora Bihoi, Emilia Cioabă, Adriana Spătaru, Dana Jebelean, Doina Rizac, Incze Istvan, Pușa
Carmen Pârvulescu, Viorica Tortolea, Casiana Seculi, Bugarsky Gheorghe, Eugen Blaga, Mihaela Roibu, Maria Belicariu,
Didona Lungulescu, Loredana Neamțu, Carmina Orza, Diaconescu Dănuț, Miculiț Mariana, Marghescu Rodica, Popescu
Constantin, Mihăieș Aurel, Pokker Adina, Mărușteru Mihaela, Țiroga Ilie Dorin, Ionescu Victor, Mancaș Ramiro Virgil,
Godea Mircea Sandu, Barbă Ionel, Bârcaci Doina, Copoceanu Maria, Catargiu Victoria, Mălescu Magdalena, Muntean
Doinița, Pistriceanu Ana Maria, Buta Anca, Micu Petruța, Stoia Liviu Isaia, Damian Dorian, Damșa Virgil, Dincă Ion,
Danilov Milan, Graur Ioan, Martinescu Maria, Lăpădat Maria, Sârbu Gabriela, Obeșterescu Gheorghe, Purcărița Trandafir,
Nistor Erica, Dogaru Florin, Gavrilescu Maria Ofelia, Rambu Rujița, Calai Daniela, Moțiu Florin, Barac Lidia, Corhan
Adriana, Jivan Ioan, Giurgincă Marinela, Olaru Rodica, Chiu Mircea și Ionescu Ioan în Dosarul nr. 1.701/2005.
Definitivă și general obligatorie.
Pronunțată în ședința publică din data de 14 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituția României, republicată, al art. 1 din Ordonanța Guvernului nr. 28/2003 privind
trimiterea bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1)
lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea Fondului național de
solidaritate, aprobată cu modificări și completări prin Legea nr. 366/2001 și al Ordonanței de urgență a Guvernului
nr. 32/2001 pentru reglementarea unor probleme financiare, aprobată cu modificări prin Legea nr. 374/2001, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 35.625 euro, pentru efectuarea tratamentului chirurgical
în străinătate, doamnei Aramă Veronica Petronela, în vârstă
de 37 de ani, domiciliată în municipiul Iași, județul Iași.
(2) Suma prevăzută la alin. (1) se suportă din bugetul
de stat după cum urmează:
— Ministerul Sănătății va aloca suma de 5.625 euro;
— Ministerul Muncii, Solidarității Sociale și Familiei va
aloca suma de 30.000 euro.

(3) Ajutorul se va acorda în lei și va fi suportat atât din
bugetul Ministerului Sănătății, prin Direcția de Sănătate
Publică a Județului Iași, cât și din bugetul Ministerului
Muncii, Solidarității Sociale și Familiei, prin Direcția pentru
Muncă, Solidaritate Socială și Familie a Județului Iași, la
cursul de schimb valutar al Băncii Naționale a României
din ziua lucrătoare precedentă efectuării deschiderii de
credite bugetare.

6

MONITORUL OFICIAL AL ROMÂNIEI, PARTEA I, Nr. 780/26.VIII.2005

(4) Suma aprobată din bugetul Ministerului Muncii,
Solidarității Sociale și Familiei pentru efectuarea în
străinătate a tratamentului chirurgical va fi transferată de
către Direcția pentru Muncă, Solidaritate Socială și Familie
a Județului Iași către Direcția de Sănătate Publică a
Județului Iași, la solicitarea acesteia.

Art. 2. — Fundamentarea sumei solicitate și justificarea
celei utilizate pentru achitarea integrală a tratamentului
chirurgical în străinătate revin Ministerului Sănătății, prin
Direcția de Sănătate Publică a Județului Iași, care va
efectua plata și va certifica documentele financiar-contabile
prezentate de furnizorul de servicii medicale din străinătate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 960.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea subpct. 2.2 din Procedura de implementare
a Programului pentru dezvoltarea abilităților antreprenoriale în rândul tinerilor
și facilitarea accesului acestora la finanțare — START
Având în vedere prevederile anexei nr. 3/12/22 din Ordonanța de urgență a Guvernului nr. 66/2005 cu privire la
rectificarea bugetului de stat pe anul 2005, ale art. 25 alin. (1) din Legea nr. 346/2004 privind stimularea înființării și
dezvoltării întreprinderilor mici și mijlocii, precum și prevederile art. 4 alin. (1) pct. 12 din Hotărârea Guvernului
nr. 753/2003 privind organizarea și funcționarea Agenției Naționale pentru Întreprinderi Mici și Mijlocii și Cooperație, cu
modificările și completările ulterioare,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Subpunctul 2.2 din Procedura de implementare
a Programului pentru dezvoltarea abilităților antreprenoriale
în rândul tinerilor și facilitarea accesului acestora la
finanțare — START, aprobată prin Ordinul președintelui
Agenției Naționale pentru Întreprinderi Mici și Mijlocii și
Cooperație nr. 63/2005, publicat în Monitorul Oficial al
României, Partea I, nr. 327 din 19 aprilie 2005, se modifică
și va avea următorul cuprins:
î2.2. Pentru realizarea Programului se alocă de la
bugetul de stat pe anul 2005 suma de 1.350.000 RON
(13,5 miliarde ROL), defalcată astfel:
a) 175.000 RON (1,75 miliarde ROL) — pentru
finanțarea cursurilor de pregătire antreprenorială destinate
beneficiarilor Programului (inclusiv cheltuielile aferente
desfășurării acestora);

b) 1.075.000 RON (10,75 miliarde ROL) — pentru
acordarea de alocații financiare nerambursabile penru
cofinanțarea câștigătorilor autori ai planurilor de afaceri
eligibile, selectați dintre beneficiarii Programului;
c) 100.000 RON (1 miliard ROL) — la dispoziția
Agenției Naționale pentru Întreprinderi Mici și Mijlocii și
Cooperație (ANIMMC), constând în cheltuieli pentru
implementarea, administrarea, monitorizarea și evaluarea
Programului, pentru organizarea procedurii de licitație
deschisă, inclusiv comisionul de administrare al băncii.“
Art. II. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 22 august 2005.
Nr. 155.

MONITORUL OFICIAL AL ROMÂNIEI, PARTEA I, Nr. 780/26.VIII.2005

7

BIROUL ROMÂN DE METROLOGIE LEGALĂ

ORDIN
pentru completarea art. 3 din unele ordine ale directorului general al Biroului Român
de Metrologie Legală
În temeiul Ordonanței Guvernului nr. 20/1992 privind activitatea de metrologie, aprobată și modificată prin Legea
nr. 11/1994, cu modificările ulterioare,
în baza Hotărârii Guvernului nr. 193/2002 privind organizarea și funcționarea Biroului Român de Metrologie
Legală, cu modificările ulterioare,
directorul general al Biroului Român de Metrologie Legală emite următorul ordin:
Art. I. — Articolul 3 din ordinele directorului general al
Biroului Român de Metrologie Legală nr. 98/2005, 99/2005,
100/2005, 101/2005, 103/2005, 104/2005, 105/2005,
107/2005, 113/2005, 115/2005, 116/2005, 117/2005,
118/2005, 119/2005, 120/2005 și 121/2005 privind aprobarea
unor norme de metrologie legală, publicate în Monitorul
Oficial al României, Partea I, nr. 664 din 26 iulie 2005, se
completează cu un nou alineat cu următorul cuprins:
îActivitățile de evaluare a mijloacelor de măsurare în
scopul acordării aprobărilor de model/completărilor la

acestea, aflate în curs de desfășurare la data intrării în
vigoare a prezentului ordin, vor fi finalizate în baza
reglementărilor metrologice aplicabile prevăzute în
programele de evaluare.“
Art. II. — Unitățile din structura și în subordinea Biroului
Român de Metrologie Legală vor duce la îndeplinire
prevederile prezentului ordin.
Art. III. — Prezentul ordin va fi publicat în Monitorul
Oficial al României, Partea I.

Directorul general al Biroului Român de Metrologie Legală,
Fănel Iacobescu
București, 22 august 2005.
Nr. 171.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind instituirea procedurii de administrare specială la societățile comerciale cu profil piscicol
la care Compania Națională de Administrare a Fondului Piscicol este acționar majoritar
În temeiul art. 16 din Legea nr. 137/2002 privind unele măsuri pentru accelerarea privatizării, cu modificările și
completările ulterioare, al art. 180—181 din Normele metodologice de aplicare a Ordonanței de urgență a Guvernului
nr. 88/1997 privind privatizarea societăților comerciale, cu modificările și completările ulterioare, și al Legii nr. 137/2002
privind unele măsuri pentru accelerarea privatizării, aprobate prin Hotărârea Guvernului nr. 577/2002, cu modificările ulterioare,
în baza Referatului de aprobare nr. 4.985 din 21 iulie 2005, aprobat de conducerea Ministerului Agriculturii,
Pădurilor și Dezvoltării Rurale,
având în vedere dispozițiile Hotărârii Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
pentru stabilirea modului de administrare și gestionare, precum și a măsurilor ce trebuie luate pentru accelerarea
procesului de privatizare la societățile comerciale cu profil piscicol la care Compania Națională de Administrare a Fondului
Piscicol este acționar majoritar,
ministrul agriculturii, pădurilor și dezvoltării rurale emite prezentul ordin.
Art. 1. — În perioada de privatizare se instituie
procedura de administrare specială la societățile comerciale
cu profil piscicol la care Compania Națională de
Administrare a Fondului Piscicol este acționar majoritar,
prevăzute în anexa care face parte integrantă din prezentul
ordin, începând cu data publicării prezentului ordin în
Monitorul Oficial al României, Partea I.
Art. 2. — (1) Criteriile de selecție, atribuțiile și
competențele privind numirea și, după caz, revocarea
administratorilor speciali, precum și cele referitoare la
încheierea sau încetarea contractelor de mandat revin
președintelui — director general al Companiei Naționale de
Administrare a Fondului Piscicol.
(2) Pe durata administrării speciale în perioada
privatizării administratorul special are atribuțiile stabilite prin
mandatul special acordat de președintele — director general
al Companiei Naționale de Administrare a Fondului Piscicol.
(3) Conținutul mandatului prevăzut la alin. (1) va
cuprinde, în principal, dar fără a se limita la acestea,
următoarele atribuții:

a) luarea unor măsuri de administrare și gestionare a
societății comerciale, cu accent pe păstrarea integrității
patrimoniului actual, respectiv:
— situația economico-financiară și gradul global de
îndeplinire a principalilor indicatori, obiective și criterii de
performanță, angajați de directorul general în cadrul
contractului de performanță încheiat în baza Ordonanței de
urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar,
aprobată cu modificări prin Legea nr. 59/2002, cu
completările ulterioare;
— situația detaliată a mijloacelor fixe de tipul: clădiri,
terenuri etc., inclusiv eventualele sarcini care grevează
asupra acestora;
— situația datoriilor totale ale societății comerciale,
precum și a arieratelor, ordonate pe creditori, pe debitorul
principal, majorări și penalități;
— situația creanțelor totale ale societății comerciale,
precum și a creanțelor restante, ordonate pe debitori;

8

MONITORUL OFICIAL AL ROMÂNIEI, PARTEA I, Nr. 780/26.VIII.2005

— situația litigiilor comerciale, patrimoniale și de altă
natură, precum și stadiul fiecărui proces;
— lista eventualelor revendicări de active înregistrate la
societatea comercială și măsurile ce au fost întreprinse
până la instituirea administrării speciale;
— orice alte situații, documentații sau informații
necesare formării unei opinii complete asupra agentului
economic și situației sale economico-financiare și juridice;
b) notificarea tuturor creditorilor bugetari în sensul
instituirii procedurii de administrare specială în perioada de
privatizare, în vederea neînceperii de către aceștia a
oricăror măsuri de executare silită împotriva societății
comerciale;
c) solicitarea furnizorilor de servicii pentru întocmirea
graficelor de reeșalonare a datoriilor restante, respectarea
acestora și efectuarea plăților facturilor curente;
d) respectarea disciplinei economico-financiare prin
luarea unor măsuri pentru întărirea acesteia.
Art. 3. — La data instituirii procedurii de administrare
specială se instituie și supravegherea financiară a
societăților comerciale prin:

a) urmărirea îndeplinirii de către societatea comercială a
obligației de a efectua toate plățile către creditorii bugetari,
furnizorii de utilități, creditorii comerciali, după graficul
întocmit de societatea comercială și de administratorul
special, în scopul reducerii gradului de îndatorare;
b) urmărirea suspendării acțiunilor judiciare sau
extrajudiciare pornite împotriva societății comerciale, pe
perioada cuprinsă între data instituirii supravegherii
financiare și data încheierii contractului de vânzarecumpărare a pachetului de acțiuni, dar nu mai mult de
12 luni de la data instituirii supravegherii financiare.
Art. 4. — Procedura de administrare specială în
perioada privatizării încetează la data transferului de
proprietate asupra acțiunilor, dar nu mai mult de un an de
la data publicării prezentului ordin în Monitorul Oficial al
României, Partea I.
Art. 5. — Compania Națională de Administrare a
Fondului Piscicol va duce la îndeplinire prevederile
prezentului ordin.
Art. 6. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 19 august 2005.
Nr. 815.
ANEXĂ
LISTA

cuprinzând societățile comerciale cu profil piscicol la care Compania Națională de Administrare a Fondului Piscicol
este acționar majoritar, aflate în proces de privatizare, pentru care se instituie procedura de administrare specială
Nr.
crt.

1.
2.
3.
4.

Denumirea
societății comerciale

Societatea Comercială Piscicola Amara — S.A.
Societatea Comercială Piscicola — S.A. Sibiu
Societatea Comercială Piscicola — S.A. Călărași
Societatea Comercială Piscicola Ilfov — S.A.

5.

Societatea Comercială Piscicola Zau — S.A.

6.

Societatea Comercială Piscicola Oltenița — S.A.

7.

Societatea Comercială Piscicola — S.A. Cluj

8.

Societatea Comercială Piscicola — S.A. Mehedinți

Adresa
sediului principal

localitatea Balta Albă, județul Buzău
municipiul Sibiu, str. E. A. Bieltz,
nr. 53—55, județul Sibiu
municipiul Călărași, km. 6,
șos. Călărași—București, județul Călărași
localitatea Balotești, Broscari,
nr. 73, județul Ilfov
localitatea Zau de Câmpie,
județul Mureș
localitatea Oltenița, str. Mandache
nr. 1B, bl. 111, sc. A, ap. 3,
județul Călărași
municipiul Cluj, Calea Baciului,
nr. 81—83, județul Cluj
municipiul Drobeta-Turnu Severin,
Str. Banovitei nr. 4—5,
județul Mehedinți

Numărul de înregistrare
la oficiul registrului comerțului

J 10/615/1997
J 32/88/1991
J 51/55/1991
J 23/2155/2002
J 26/26/1991

J 51/610/1992
J 12/814/1991

J 25/766/1991

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 780/26.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047655]
ISSN 1453—4495

