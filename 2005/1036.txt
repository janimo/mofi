PARTEA

Anul 173 (XVII) — Nr. 1.036

I

LEGI, DECRETE, HOTĂRÂRI ȘI ALTE ACTE

Marți, 22 noiembrie 2005

SUMAR

Nr.

Pagina

1–3

HOTĂRÂRI ALE GUVERNULUI ROMÂNIEI
1.330. — Hotărâre privind modificarea bugetului de
venituri și cheltuieli pe anul 2005 al Companiei
Naționale îLoteria Română“ — S.A., aflată sub
autoritatea Ministerului Finanțelor Publice ...............

DECIZII

ALE

Pagina

1.395. — Hotărâre privind aprobarea Programului de
măsuri existente și planificate pentru promovarea
producerii și consumului de energie electrică
produsă din surse regenerabile de energie............

DECIZII ALE CURȚII CONSTITUȚIONALE
Decizia nr. 499 din 4 octombrie 2005 referitoare la
excepția de neconstituționalitate a prevederilor
art. 23 alin. (1) din Ordonanța de urgență a
Guvernului nr. 40/1999 privind protecția chiriașilor
și stabilirea chiriei pentru spațiile cu destinația de
locuințe .......................................................................

Nr.

4

CURȚII

4–7

1.397. — Hotărâre privind stabilirea gradului de
deschidere a pieței interne a gazelor naturale .....

8

1.408. — Hotărâre privind desemnarea delegației părții
române în Comisia mixtă româno-bulgară, pentru
cooperarea dintre autoritățile de frontieră în scopul
combaterii criminalității transfrontaliere în zona de
frontieră și pentru a asigura supravegherea și
controlul frontierei de stat comune ..........................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 499
din 4 octombrie 2005

referitoare la excepția de neconstituționalitate a prevederilor art. 23 alin. (1)
din Ordonanța de urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 23 alin. (1) din Ordonanța de urgență a
Guvernului nr. 40/1999 privind protecția chiriașilor și
stabilirirea chiriei pentru spațiile cu destinația de locuințe,
excepție ridicată de Elena Dunărințu în Dosarul
nr. 19.922/2004 al Judecătoriei Sectorului 1 București.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public solicită respingerea
excepției, invocând jurisprudența Curții în materie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.036/22.XI.2005
C U R T E A,

având în vedere actele și lucrările dosarului, constată
următoarele:
Prin Încheierea din 10 februarie 2005, pronunțată în
Dosarul nr. 19.922/2004, Judecătoria Sectorului 1
București a sesizat Curtea Constituțională cu excepția de
neconstituționalitate a prevederilor art. 23 alin. (1) din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, excepție ridicată de Elena
Dunărințu.
În motivarea excepției de neconstituționalitate, autorul
acesteia susține că prin reglementarea cuprinsă în textul
legal criticat îse creează posibilitatea proprietarilor de
imobile de a cere evacuarea chiriașilor din mediul lor
obișnuit și de a le crea astfel o situație instabilă,
producându-se o încălcare a dreptului fiecărei persoane la
un nivel de viață corespunzător asigurării sănătății sale,
bunăstării proprii și a familiei, drept recunoscut prin art. 25
din Declarația Universală a Drepturilor Omului, și totodată
se produce o violare a prevederilor art. 20 alin. (1) din
Constituție“.
În opinia autorului excepției, prin consacrarea legală a
schimbului obligatoriu de locuință, îse compromite definitiv
dreptul constituțional la un proces echitabil“, instanța de
judecată îfiind ținută să pronunțe soluția aleasă de
legiuitor“, ceea ce îpoate duce în practică la situații de
inechitate socială, cu încălcarea vădită a principiilor unei
societăți democratice“.
În fine, autorul excepției consideră că legiuitorul român,
îconsacrând posibilitatea schimbului obligatoriu de locuință,
a ales soluția evacuării chiriașilor din mediul lor obișnuit,
creând, astfel, acestora o situație instabilă, or, o asemenea
soluție nu poate fi considerată ca proporțională cu situația
care a determinat-o, dincolo de faptul că generează un
tratament discriminatoriu între proprietari și chiriași“.
Judecătoria Sectorului 1 București apreciază că
excepția este neîntemeiată, deoarece textul de lege criticat
nu aduce atingere dispozițiilor constituționale invocate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul invocând jurisprudența în materie a Curții
Constituționale, apreciază că excepția este neîntemeiată.
Avocatul Poporului consideră prevederile legale criticate
ca fiind constituționale. În acest sens face referire la
jurisprudența Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și prevederile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției îl reprezintă prevederile art. 23
alin. (1) din Ordonanța de urgență a Guvernului
nr. 40/1999 privind protecția chiriașilor și stabilirea chiriei
pentru spațiile cu destinația de locuințe, publicată în
Monitorul Oficial al României, Partea I, nr. 148 din 8 aprilie
1999, aprobată cu modificări și completări prin Legea
nr. 241/2001, publicată în Monitorul Oficial al României,
Partea I, nr. 265 din 23 mai 2001, text care are
următoarea redactare: îProprietarii au dreptul să ceară și să
obțină mutarea chiriașilor din spațiile cu destinația de locuință
pe calea unui schimb obligatoriu.“
Textele constituționale considerate a fi încălcate sunt
cele ale art. 1 alin. (3), art. 4 alin. (2), art. 11 alin. (1),
art. 16 alin. (1), art. 20, art. 21 alin. (3), art. 26 alin. (1) și
ale art. 53 alin. (1) și (2), care au următorul conținut:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 4 alin. (2): îRomânia este patria comună și
indivizibilă a tuturor cetățenilor săi, fără deosebire de rasă, de
naționalitate, de origine etnică, de limbă, de religie, de sex, de
opinie, de apartenență politică, de avere sau de origine
socială.“;
— Art. 11 alin. (1): îStatul român se obligă să
îndeplinească întocmai și cu bună-credință obligațiile ce-i revin
din tratatele la care este parte.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 26 alin. (1): îAutoritățile publice respectă și
ocrotesc viața intimă, familială și privată.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
De asemenea, sunt invocate ca fiind încălcate
dispozițiile cuprinse în art. 8 din Convenția pentru apărarea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.036/22.XI.2005
drepturilor omului și a libertăților fundamentale, care
prevăd:
î1. Orice persoană are dreptul la respectarea vieții sale
private și de familie, a domiciliului său și a corespondenței sale.
2. Nu este admis amestecul unei autorități publice în
exercitarea acestui drept decât în măsura în care acest
amestec este prevăzut de lege și dacă constituie o măsură
care, într-o societate democratică, este necesară pentru
securitatea națională, siguranța publică, bunăstarea economică
a țării, apărarea ordinii și prevenirea faptelor penale, protejarea
sănătății sau a moralei, ori protejarea drepturilor și libertăților
altora.“
Analizând criticile de neconstituționalitate, precum și
argumentele aduse în motivarea acestora, Curtea constată
că acestea sunt neîntemeiate pentru considerentele ce
urmează:
Ordonanța de urgență a Guvernului nr. 40/1999, în
ansamblu, precum și unele dintre articole, printre care și
art. 23 alin. (1), au mai făcut obiectul controlului de
constituționalitate, prin raportare, între alte dispoziții
constituționale, și la cele invocate în cauza de față, iar
Curtea, prin mai multe decizii, a statuat în sensul
constituționalității lor.
Astfel, prin Decizia nr. 347 din 10 decembrie 2002,
publicată în Monitorul Oficial al României, Partea I, nr. 118
din 25 februarie 2003, Decizia nr. 263 din 24 iunie 2003,
publicată în Monitorul Oficial al României, Partea I, nr. 559
din 4 august 2003, Decizia nr. 157 din 22 aprilie 2003,
publicată în Monitorul Oficial al României, Partea I, nr. 411
din 12 iunie 2003, și prin Decizia nr. 277 din 24 iunie
2004, publicată în Monitorul Oficial al României, Partea I,
nr. 722 din 10 august 2004, Curtea a decis că instituirea
de regimuri juridice diferite în situații care impun rezolvări
diferite nu poate fi apreciată drept o încălcare a principiului
egalității în fața legii. Așa se explică de ce în cazul
chiriașilor statului, unde protecția socială se realizează și
prin reînnoirea contractului de închiriere, nu își găsește
aplicare schimbul obligatoriu de locuință, în timp ce în
cazul chiriașilor din locuințele retrocedate, domeniu în care

3

prevalează principiul garantării dreptului de proprietate
privată, s-a impus consacrarea unui atare schimb.
În aceleași decizii, Curtea a reținut că prin nici o
dispoziție a Ordonanței de urgență a Guvernului
nr. 40/1999 nu este pusă în discuție restrângerea
exercițiului unor drepturi sau al unor libertăți fundamentale
și nici exercitarea cu bună-credință a unor asemenea
drepturi sau libertăți.
În ceea ce privește critica potrivit căreia prevederile
art. 23 alin. (1) din Ordonanța de urgență a Guvernului
nr. 40/1999 vin în contradicție cu dispozițiile constituționale
cuprinse în art. 21 alin. (3), Curtea a constatat că textul
criticat nu încalcă dreptul la un proces echitabil, dat fiind
că, în caz de litigiu, chiriașul are dreptul de a se prevala
de toate garanțiile procesuale care condiționează procesul
echitabil, de a formula apărări și de a recurge la căile de
atac prevăzute de lege.
Și, în fine, în ceea ce privește încălcarea art. 11
alin. (1) din Constituție, raportat la prevederile art. 8 din
Convenția pentru apărarea drepturilor omului și a libertăților
fundamentale, Curtea a reținut că prevederile legale
criticate nu aduc atingere dreptului persoanei la
respectarea vieții private și de familie, a domiciliului, cu
atât mai mult cu cât chiriașul nu este ținut să procedeze la
schimbul obligatoriu de locuință dacă nu sunt respectate
anumite exigențe minimale, cuprinse în art. 24 alin. (1) și
(2) din ordonanță. Din acest punct de vedere, Curtea a
constatat că textul de lege criticat nu aduce nici o atingere
demnității omului sau drepturilor și libertăților cetățenilor,
garantate prin dispozițiile constituționale cuprinse în art. 1
alin. (3).
Atât considerentele, cât și soluțiile din aceste decizii își
păstrează valabilitatea și în prezenta cauză, neintervenind
elemente noi de natură a determina o reconsiderare a
jurisprudenței Curții în materie.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 23 alin. (1) din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție ridicată de
Elena Dunărințu în Dosarul nr. 19.922/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Maria Bratu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.036/22.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea bugetului de venituri și cheltuieli pe anul 2005 al Companiei Naționale
îLoteria Română“ — S.A., aflată sub autoritatea Ministerului Finanțelor Publice
În temeiul art. 108 din Constituția României, republicată, al Legii nr. 348/2004 privind denominarea monedei
naționale, cu modificările și completările ulterioare, și al Ordonanței de urgență a Guvernului nr. 79/2001 privind întărirea
disciplinei economico-financiare și alte dispoziții cu caracter financiar, aprobată cu modificări prin Legea nr. 59/2002, cu
completările ulterioare,
Guvernul României adoptă prezenta hotărâre.
Art. 1. — (1) Compania Națională îLoteria Română“ —
S.A. este abilitată să asigure fonduri în sumă totală de
3,6 milioane lei RON necesare finalizării obiectivului
îReabilitarea și modernizarea suprafeței de joc a stadionului
din incinta Complexului Sportiv Național «Lia Manoliu»
București“, prevăzute pe anul 2005.
(2) Fondurile alocate potrivit alin. (1) vor fi puse la
dispoziție de Compania Națională îLoteria Română“ — S.A.

în baza convenției încheiate cu Agenția Națională pentru
Sport, potrivit situațiilor de lucrări și documentelor
prezentate.
Art. 2. — Bugetul de venituri și cheltuieli, indicatorii de
eficiență economică și criteriile de performanță pe anul
2005 ale Companiei Naționale îLoteria Română“ — S.A.,
aprobate prin Hotărârea Guvernului nr. 1.019/2005, se vor
modifica în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
Ministrul delegat pentru lucrări publice și amenajarea
teritoriului,
László Borbély
Ministrul finanțelor publice,
Sebastian Teodor Gheorghe Vlădescu

București, 3 noiembrie 2005.
Nr. 1.330.

GUVERNUL ROMÂNIEI

HOTĂRÂRE
privind aprobarea Programului de măsuri existente și planificate pentru promovarea producerii
și consumului de energie electrică produsă din surse regenerabile de energie
În temeiul art. 108 din Constituția României, republicată, și al art. 4 alin. (2) din Hotărârea Guvernului
nr. 443/2003 privind promovarea producției de energie electrică din surse regenerabile de energie, cu modificările
ulterioare,
Guvernul României adoptă prezenta hotărâre.
Articol unic. — Se aprobă Programul de măsuri
existente și planificate pentru promovarea
producerii și consumului de energie electrică

produsă din surse regenerabile de energie,
prevăzut în anexa*) care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 10 noiembrie 2005.
Nr. 1.395.

Contrasemnează:
Ministrul economiei și comerțului,
Codruț Ioan Șereș
Ministrul mediului și gospodăririi apelor,
Sulfina Barbu
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.036/22.XI.2005

5
ANEXĂ

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.036/22.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.036/22.XI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.036/22.XI.2005
GUVERNUL ROMÂNIEI

HOTĂRÂRE
privind stabilirea gradului de deschidere a pieței interne a gazelor naturale
În temeiul art. 108 din Constituția României, republicată, și al art. 69 din Legea gazelor nr. 351/2004, cu
modificările și completările ulterioare,
Guvernul României adoptă prezenta hotărâre.
Art. 1. — Începând cu data de 1 ianuarie 2006 se
stabilește gradul de deschidere a pieței interne a gazelor
naturale la un nivel de 65% din consumul intern total.

Art. 2. — În termen de 30 de zile de la intrarea în
vigoare a prezentei hotărâri Autoritatea Națională de
Reglementare în Domeniul Gazelor Naturale va emite
Procedura de acreditare a consumatorilor eligibili.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale de Reglementare
în Domeniul Gazelor Naturale,
Ștefan Cosmeanu
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu

București, 10 noiembrie 2005.
Nr. 1.397.

GUVERNUL ROMÂNIEI

HOTĂRÂRE
privind desemnarea delegației părții române în Comisia mixtă româno-bulgară,
pentru cooperarea dintre autoritățile de frontieră în scopul combaterii criminalității transfrontaliere
în zona de frontieră și pentru a asigura supravegherea și controlul frontierei de stat comune
În temeiul art. 108 din Constituția României, republicată, și al art. 16 alin. (1) din Ordonanța de urgență a
Guvernului nr. 105/2001 privind frontiera de stat a României, aprobată cu modificări prin Legea nr. 243/2002, cu
modificările și completările ulterioare, precum și al art. 11 alin. (1) din Acordul dintre Guvernul României și Guvernul
Republicii Bulgaria privind cooperarea dintre autoritățile de frontieră, semnat la Sofia la 22 decembrie 2004, ratificat prin
Legea nr. 172/2005,
Guvernul României adoptă prezenta hotărâre.
Art. 1. — Se numește inspectorul general al Poliției de
Frontieră din Ministerul Administrației și Internelor în
calitatea de președinte al delegației părții române în
Comisia mixtă româno-bulgară, constituită în baza art. 11
alin. (1) din Acordul dintre Guvernul României și Guvernul
Republicii Bulgaria privind cooperarea dintre autoritățile de
frontieră, semnat la Sofia la 22 decembrie 2004, ratificat
prin Legea nr. 172/2005.

Art. 2. — Se numesc în calitate de membri ai delegației
părții române în Comisia mixtă româno-bulgară directorul
Direcției Poliției de Frontieră Giurgiu și directorul Direcției
Poliției de Frontieră Constanța, din Ministerul Administrației
și Internelor.
Art. 3. — Ministerul Administrației și Internelor, prin
Inspectoratul General al Poliției de Frontieră, asigură
ducerea la îndeplinire a prevederilor prezentei hotărâri.

PRIM-MINISTRU

CĂLIN POPESCU-TĂRICEANU

București, 17 noiembrie 2005.
Nr. 1.408.

Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul afacerilor externe,
Lucian Leuștean,
secretar de stat

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.036/22.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064485]
ISSN 1453—4495

PDF compression, OCR, web-optimization with CVISION's PdfCompressor

