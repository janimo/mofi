Anul 173 (XVII) — Nr. 240

PARTEA

I

LEGI, DECRETE, HOTĂRÂRI ȘI ALTE ACTE

Marți, 22 martie 2005

SUMAR

Nr.

Pagina

Nr.

LEGI ȘI DECRETE

Pagina

123.

— Decret privind promulgarea Legii pentru
aprobarea Ordonanței de urgență a Guvernului
nr. 97/2003 privind finalizarea procesului de
privatizare la Societatea Comercială îTEPRO“ —
S.A. Iași .....................................................................

— Decret pentru promulgarea Legii privind
aprobarea Ordonanței de urgență a Guvernului
nr. 107/2004 pentru modificarea titlului capitolului II
din anexa nr. Ib la Ordonanța de urgență a
Guvernului nr. 191/2002 privind creșterile salariale
ce se vor acorda în anul 2003 personalului
bugetar salarizat potrivit Ordonanței de urgență a
Guvernului nr. 24/2000 privind sistemul de stabilire
a salariilor de bază pentru personalul contractual
din sectorul bugetar și personalului salarizat
potrivit anexelor nr. II și III la Legea nr. 154/1998
privind sistemul de stabilire a salariilor de bază în
sectorul bugetar și a indemnizațiilor pentru
persoane care ocupă funcții de demnitate publică .....

4

— Decret privind înaintarea în gradul următor a
unui general din Ministerul Apărării Naționale și
trecerea acestuia în rezervă cu noul grad .............

5

— Decret privind trecerea în rezervă a unui
general din Ministerul Apărării Naționale ................

5

— Decret privind trecerea în rezervă a unui
general din Serviciul de Protecție și Pază .............

6

2

— Lege privind aprobarea Ordonanței de urgență
a Guvernului nr. 133/2004 pentru modificarea
art. 11, precum și pentru prorogarea termenelor
prevăzute la art. 9 alin. (1) și (4) din Legea
recunoștinței față de eroii-martiri și luptătorii care
au contribuit la victoria Revoluției române din
decembrie 1989 nr. 341/2004 ..................................

4

146.

— Lege pentru aprobarea Ordonanței de urgență
a Guvernului nr. 97/2003 privind finalizarea
procesului de privatizare la Societatea Comercială
îTEPRO“ — S.A. Iași ...............................................

personalul contractual din sectorul bugetar și
personalului salarizat potrivit anexelor nr. II și III
la Legea nr. 154/1998 privind sistemul de stabilire
a salariilor de bază în sectorul bugetar și a
indemnizațiilor pentru persoane care ocupă funcții
de demnitate publică.................................................

145.

36.

3

37.

124.

38.

— Decret pentru promulgarea Legii privind
aprobarea Ordonanței de urgență a Guvernului
nr. 133/2004 pentru modificarea art. 11, precum și
pentru prorogarea termenelor prevăzute la art. 9
alin. (1) și (4) din Legea recunoștinței față de
eroii-martiri și luptătorii care au contribuit la
victoria Revoluției române din decembrie 1989
nr. 341/2004 ..............................................................

— Lege privind aprobarea Ordonanței de urgență
a Guvernului nr. 107/2004 pentru modificarea
titlului capitolului II din anexa nr. Ib la Ordonanța
de urgență a Guvernului nr. 191/2002 privind
creșterile salariale ce se vor acorda în anul 2003
personalului bugetar salarizat potrivit Ordonanței
de urgență a Guvernului nr. 24/2000 privind
sistemul de stabilire a salariilor de bază pentru

2
125.

144.

3

DECIZII ALE CURȚII CONSTITUȚIONALE
Decizia nr. 110 din 24 februarie 2005 referitoare la
excepția de neconstituționalitate a prevederilor
art. 46 alin. (5) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945—22 decembrie
1989 ...........................................................................

6–8

2

MONITORUL OFICIAL AL ROMÂNIEI, PARTEA I, Nr. 240/22.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 97/2003 privind finalizarea
procesului de privatizare la Societatea Comercială îTEPRO“ — S.A. Iași
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 97 din 14 octombrie 2003 privind finalizarea
procesului de privatizare la Societatea Comercială îTEPRO“ —
S.A. Iași, publicată în Monitorul Oficial al României,
Partea I, nr. 736 din 21 octombrie 2003, cu următoarea
completare:
— La articolul 1, după punctul 5 se introduc punctele 6
și 7 cu următorul cuprins:
î6. se scutesc de la plată majorările, majorările de
întârziere, dobânzile, penalitățile și penalitățile de întârziere

aferente creanțelor bugetare supuse stingerii prin conversia
în acțiuni prevăzută la pct. 1, calculate de la data
transferului dreptului de proprietate asupra acțiunilor și până
la data intrării în vigoare a legii de aprobare a prezentei
ordonanțe de urgență;
7. de la data intrării în vigoare a legii de aprobare a
prezentei ordonanțe de urgență nu se mai calculează
majorări, majorări de întârziere, dobânzi, penalități și
penalități de întârziere aferente creanțelor bugetare supuse
stingerii prin conversia în acțiuni prevăzută la pct. 1.“

Această lege a fost adoptată de Parlamentul României, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 36.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 97/2003 privind finalizarea
procesului de privatizare la Societatea Comercială
îTEPRO“ — S.A. Iași
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 97/2003 privind finalizarea procesului de privatizare
la Societatea Comercială îTEPRO“ — S.A. Iași și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 16 martie 2005.
Nr. 123.

MONITORUL OFICIAL AL ROMÂNIEI, PARTEA I, Nr. 240/22.III.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 133/2004 pentru modificarea art. 11,
precum și pentru prorogarea termenelor prevăzute la art. 9 alin. (1) și (4) din Legea recunoștinței
față de eroii-martiri și luptătorii care au contribuit la victoria Revoluției române
din decembrie 1989 nr. 341/2004
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 133 din 14 decembrie 2004 pentru
modificarea art. 11, precum și pentru prorogarea termenelor
prevăzute la art. 9 alin. (1) și (4) din Legea recunoștinței
față de eroii-martiri și luptătorii care au contribuit la victoria
Revoluției române din decembrie 1989 nr. 341/2004,

publicată în Monitorul Oficial al României, Partea I,
nr. 1.216 din 17 decembrie 2004, cu următoarea modificare:
— Articolul II va avea următorul cuprins:
îArt. II. — Termenele prevăzute la art. 9 alin. (1) și (4)
din Legea nr. 341/2004, cu completările ulterioare, se
prorogă cu 12 luni.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 37.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 133/2004 pentru modificarea
art. 11, precum și pentru prorogarea termenelor prevăzute
la art. 9 alin. (1) și (4) din Legea recunoștinței față
de eroii-martiri și luptătorii care au contribuit la victoria
Revoluției române din decembrie 1989 nr. 341/2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 133/2004 pentru modificarea art. 11, precum și
pentru prorogarea termenelor prevăzute la art. 9 alin. (1) și (4) din Legea
recunoștinței față de eroii-martiri și luptătorii care au contribuit la victoria
Revoluției române din decembrie 1989 nr. 341/2004 și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 16 martie 2005.
Nr. 124.

4

MONITORUL OFICIAL AL ROMÂNIEI, PARTEA I, Nr. 240/22.III.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 107/2004 pentru modificarea titlului
capitolului II din anexa nr. Ib la Ordonanța de urgență a Guvernului nr. 191/2002 privind creșterile
salariale ce se vor acorda în anul 2003 personalului bugetar salarizat potrivit Ordonanței
de urgență a Guvernului nr. 24/2000 privind sistemul de stabilire a salariilor de bază
pentru personalul contractual din sectorul bugetar și personalului salarizat potrivit anexelor
nr. II și III la Legea nr. 154/1998 privind sistemul de stabilire a salariilor de bază în sectorul bugetar
și a indemnizațiilor pentru persoane care ocupă funcții de demnitate publică
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 107 din 16 noiembrie 2004 pentru
modificarea titlului capitolului II din anexa nr. Ib la
Ordonanța de urgență a Guvernului nr. 191/2002 privind
creșterile salariale ce se vor acorda în anul 2003
personalului bugetar salarizat potrivit Ordonanței de urgență
a Guvernului nr. 24/2000 privind sistemul de stabilire a

salariilor de bază pentru personalul contractual din sectorul
bugetar și personalului salarizat potrivit anexelor nr. II și III
la Legea nr. 154/1998 privind sistemul de stabilire a
salariilor de bază în sectorul bugetar și a indemnizațiilor
pentru persoane care ocupă funcții de demnitate publică,
publicată în Monitorul Oficial al României, Partea I,
nr. 1.103 din 25 noiembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 38.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 107/2004
pentru modificarea titlului capitolului II din anexa nr. Ib la Ordonanța de urgență a Guvernului
nr. 191/2002 privind creșterile salariale ce se vor acorda în anul 2003 personalului bugetar salarizat
potrivit Ordonanței de urgență a Guvernului nr. 24/2000 privind sistemul de stabilire a salariilor
de bază pentru personalul contractual din sectorul bugetar și personalului salarizat
potrivit anexelor nr. II și III la Legea nr. 154/1998 privind sistemul de stabilire a salariilor de bază
în sectorul bugetar și a indemnizațiilor pentru persoane care ocupă funcții de demnitate publică
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 107/2004 pentru
modificarea titlului capitolului II din anexa nr. Ib la
Ordonanța de urgență a Guvernului nr. 191/2002 privind
creșterile salariale ce se vor acorda în anul 2003
personalului bugetar salarizat potrivit Ordonanței de urgență
a Guvernului nr. 24/2000 privind sistemul de stabilire a

salariilor de bază pentru personalul contractual din sectorul
bugetar și personalului salarizat potrivit anexelor nr. II și III
la Legea nr. 154/1998 privind sistemul de stabilire a
salariilor de bază în sectorul bugetar și a indemnizațiilor
pentru persoane care ocupă funcții de demnitate publică și
se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 125.

MONITORUL OFICIAL AL ROMÂNIEI, PARTEA I, Nr. 240/22.III.2005

5

PREȘEDINTELE ROMÂNIEI

DECRET
privind înaintarea în gradul următor a unui general din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția României, republicată, ale art. 43 alin. 1 lit. a),
art. 45 alin. 1 lit. a) și ale art. 85 alin. 1 lit. d) din Legea nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de Apărare a Țării nr. S/4 din 21 ianuarie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 31 ianuarie 2005, domnul
general de brigadă cu o stea Zeca Petre Constantin se

înaintează în gradul de general-maior cu două stele și se
trece în rezervă cu noul grad.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 16 martie 2005.
Nr. 144.

PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 4 februarie 2005, domnul general de
brigadă cu o stea Pigui Dumitru Traian se trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 16 martie 2005.
Nr. 145.

6

MONITORUL OFICIAL AL ROMÂNIEI, PARTEA I, Nr. 240/22.III.2005
PREȘEDINTELE ROMÂNIEI

DECRET
privind trecerea în rezervă a unui general
din Serviciul de Protecție și Pază
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea directorului Serviciului de Protecție și
Pază,
Președintele României

d e c r e t e a z ă:

Articol unic. — Pe data de 15 februarie 2005, domnul general de
brigadă cu o stea Postolache Stan Sava se trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 16 martie 2005.
Nr. 146.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 110
din 24 februarie 2005

referitoare la excepția de neconstituționalitate a prevederilor art. 46 alin. (5) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 46 din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Ioan și Ecaterina Lazăr în Dosarul
nr. 2.682/2004 al Curții de Apel Oradea.
La apelul nominal lipsesc părțile, față de care procedura
de citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2004, pronunțată în
Dosarul nr. 2.682/2004, Curtea de Apel Oradea a sesizat
Curtea Constituțională cu excepția de neconstituționalitate
a prevederilor art. 46 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de
Ioan și Ecaterina Lazăr.
În motivarea excepției autorii acesteia susțin că
prevederile art. 46 din Legea nr. 10/2001 îcontravin
principiilor de drept conform cărora acțiunea în constatarea
nulității absolute este imprescriptibilă, astfel încât este de
neconceput ca o lege specială care a avut ca principal țel
redobândirea unor imobile să conțină o prevedere legală

MONITORUL OFICIAL AL ROMÂNIEI, PARTEA I, Nr. 240/22.III.2005
care să încalce legea fundamentală“. Autorii excepției
susțin că textul criticat încalcă dispozițiile art. 21 și art. 44
din Constituție.
Instanța de judecată
apreciază
excepția
ca
neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția este neîntemeiată,
arătând că prevederile art. 46 alin. (5) din Legea
nr. 10/2005 au mai fost supuse controlului de constituționalitate. Astfel, prin Decizia nr. 33/2003, Decizia
nr. 296/2003 și Decizia nr. 427/2003, Curtea, respingând
excepția de neconstituționalitate privind aceste prevederi, a
decis că instituția prescripției, în general, și termenele în
raport cu care își produce efectele aceasta nu pot fi
considerate de natură să îngrădească accesul liber la
justiție, finalitatea lor fiind, dimpotrivă, de a-l facilita, prin
asigurarea unui climat de ordine, indispensabil exercitării în
condiții optime a acestui drept constituțional, prevenindu-se
eventualele abuzuri și limitându-se efectele perturbatoare
asupra stabilității și securității raporturilor juridice civile. În
ceea ce privește critica referitoare la încălcarea art. 44 din
Constituție, Curtea a reținut că exercițiul prerogativelor
dreptului de proprietate nu trebuie absolutizat, făcându-se
abstracție de prevederile art. 44 alin. (1) teza a doua din
Constituție, potrivit cărora îconținutul și limitele dreptului de
proprietate sunt stabilite de lege“, ca și de cele ale art. 136
alin. (5) care consacră caracterul inviolabil al proprietății
private îîn condițiile legii organice“. În concluzie, Guvernul
opinează că argumentele care au stat la baza acestor
decizii își mențin pe deplin valabilitatea și în cauza de față,
neintervenind elemente noi de natură să determine
modificarea jurisprudenței Curții Constituționale.
Avocatul Poporului apreciază textul criticat ca fiind
constituțional. În acest sens, arată că art. 46 alin. (5) din
Legea nr. 10/2001 recunoaște dreptul titularului la
exercitarea acțiunii în constatarea nulității absolute a actelor
juridice de înstrăinare a imobilelor preluate în mod abuziv
și asigură posibilitatea de valorificare a acestuia în cadrul
unui termen impus de rațiuni sociale, respectiv de evitare a
unor stări de incertitudine prelungite în ceea ce privește
raporturile juridice civile având ca obiect dreptul de
proprietate. În acest sens, Curtea Constituțională a statuat
în jurisprudența sa, ca de exemplu în Decizia Plenului
nr. 1/1994 și în Decizia nr. 237/2004, faptul că legiuitorul
poate institui, în considerarea unor situații deosebite, reguli
speciale de procedură, cum sunt cele referitoare la
prescriptibilitatea dreptului la acțiune, întemeiate pe
dispozițiile Legii nr. 10/2001, precum și modalități diferite
de exercitare a drepturilor procesuale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

7

Legea nr. 47/1992, să soluționeze excepția de
neconstituționalitate ridicată.
Examinând încheierea de sesizare a instanței, cât și
notele scrise, depuse de autorul excepției, Curtea constată
că, deși atât instanța, cât și autorii excepției se referă la
neconstituționalitatea întregului articol 46, singura motivare
a autorilor excepției se referă la prescripția acțiunii în
constatarea nulității absolute, reglementată de alin. (5) al
acestui articol.
Așadar, Curtea se va pronunța asupra prevederilor
art. 46 alin. (5) din Legea nr. 10/2001, publicată în
Monitorul Oficial al României, Partea I, nr. 75 din
14 februarie 2001, prevederi care au următorul conținut:
îPrin derogare de la dreptul comun, indiferent de cauza de
nulitate, dreptul la acțiune se prescrie în termen de un an de la
data intrării în vigoare a prezentei legi.“
Textele constituționale invocate sunt cele ale art. 21 și
44 din Constituție, a căror redactare este următoarea:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
constată că prevederile art. 46 alin. (5) din Legea
nr. 10/2001 nu încalcă dispozițiile Constituției. De altfel,
aceste prevederi au fost supuse în mai multe rânduri
controlului de constituționalitate, prin raportare la dispozițiile
constituționale invocate și în cauza de față. În acest sens,
pot fi amintite Decizia nr. 296 din 8 iulie 2003, publicată
în Monitorul Oficial al României, Partea I, nr. 577 din

8

MONITORUL OFICIAL AL ROMÂNIEI, PARTEA I, Nr. 240/22.III.2005

12 august 2003, Decizia nr. 427 din 18 noiembrie 2003,
publicată în Monitorul Oficial al României, Partea I, nr. 868
din 5 decembrie 2003, sau Decizia nr. 91 din 4 martie
2004, publicată în Monitorul Oficial al României, Partea I,
nr. 345 din 20 aprilie 2004.
Astfel, referindu-se la conformitatea textului de lege
criticat cu dispozițiile constituționale ale art. 21, Curtea
Constituțională a reținut că liberul acces la justiție
presupune accesul la mijloacele procedurale prin care se
înfăptuiește actul de justiție, a căror stabilire este de
competența exclusivă a legiuitorului, așa cum reiese din
dispozițiile art. 126 alin. (2) din Constituție, republicată,
potrivit cărora îCompetența instanțelor judecătorești și
procedura de judecată sunt prevăzute numai prin lege“. Având
în vedere aceste aspecte, Curtea a statuat că instituția
prescripției, în general, și termenele în raport cu care își
produce efectele aceasta nu pot fi considerate de natură
să îngrădească accesul liber la justiție, finalitatea lor fiind
aceea de asigurare a unui climat de ordine, indispensabil
exercitării în condiții optime a acestui drept constituțional.
Jurisprudența Curții Constituționale este în concordanță cu
cea a Curții Europene a Drepturilor Omului care, de
exemplu, în cauza Golder contra Regatului Unit și în cea
privind Z contra Regatului Unit, a stabilit că accesul la un
tribunal (accesul la justiție) nu este absolut și că poate fi

supus la restricții legitime, cum ar fi termenele legale de
prescripție, de decădere etc.
Curtea a mai constatat, de asemenea, că susținerea
potrivit căreia art. 46 alin. (5) din Legea nr. 10/2001 ar
încălca dispozițiile art. 44 alin. (1) și (2) din Constituție
pornește de la o premisă greșită, și anume aceea a
absolutizării exercițiului prerogativelor dreptului de
proprietate, făcându-se însă abstracție de prevederile
art. 44 alin. (1) teza a doua din Constituție, republicată,
potrivit cărora îConținutul și limitele dreptului de proprietate
sunt stabilite de lege“, ca și de cele ale art. 136 alin. (5)
care consacră caracterul inviolabil al proprietății private în
condițiile stabilite de legea organică.
Argumente asemănătoare au fost reținute și pentru a
combate susținerea că prevederile art. 46 alin. (5) din
Legea nr. 10/2001 ar contraveni dispozițiilor constituționale
ale art. 44 alin. (3) și (8). Astfel, Curtea a reținut că textul
de lege criticat nu operează o expropriere ori o confiscare,
ci doar sancționarea persoanei nediligente care nu a
înțeles să-și exercite dreptul său în termenul prevăzut de
lege.
Atât considerentele, cât și soluțiile deciziilor pronunțate
de Curte își păstrează valabilitatea și în cauza de față,
neintervenind elemente noi care să determine o
reconsiderare a jurisprudenței Curții.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 46 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de Ioan
și Ecaterina Lazăr în Dosarul nr. 2.682/2004 al Curții de Apel Oradea.
Definitivă și general obligatorie.
Pronunțată în ședința publică din data de 24 februarie 2005.
PREȘEDINTE,

CONSTANTIN DOLDUR
Magistrat-asistent,
Maria Bratu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 240/22.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013391]
ISSN 1453—4495

