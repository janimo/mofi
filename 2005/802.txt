PARTEA

Anul 173 (XVII) — Nr. 802

I

Luni, 5 septembrie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

987.

— Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Optoelectronică —
INOE 2000 București ................................................

1–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
770.

HOTĂRÂRI

— Ordin al ministrului administrației și internelor
pentru aprobarea Regulamentului de autorizare a
laboratoarelor și poligoanelor de încercări la foc și
a celor de distrugere a muniției neexplodate.........

ALE

GUVERNULUI

6–8

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Optoelectronică — INOE 2000 București
În temeiul art. 108 din Constituția României, republicată, și al art. 19 alin. (2) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Optoelectronică — INOE 2000 București, persoană
juridică română cu sediul în municipiul București,
Str. Atomiștilor nr. 1, sectorul 5, aflat în coordonarea
Autorității Naționale pentru Cercetare Științifică, prevăzut
în anexa care face parte integrantă din prezenta
hotărâre.

Art. 2. — Structura organizatorică a Institutului Național de
Cercetare-Dezvoltare pentru Optoelectronică — INOE 2000
București se aprobă prin ordin al președintelui Autorității
Naționale pentru Cercetare Științifică, la data intrării în
vigoare a prezentei hotărâri.
Art. 3. — Pe data intrării în vigoare a prezentei hotărâri
se abrogă art. 4, 6, 9 și anexele nr. 1 și 2 la Hotărârea
Guvernului nr. 1.196/1996 privind înființarea Institutului

2

MONITORUL OFICIAL AL ROMÂNIEI, PARTEA I, Nr. 802/5.IX.2005

Național de Cercetare-Dezvoltare pentru Optoelectronică —
INOE 2000 București, publicată în Monitorul Oficial al
României, Partea I, nr. 334 din 11 decembrie 1996.

Art. 4. — Prezenta hotărâre intră în vigoare la 30 de zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 987.
ANEXĂ

REGULAMENT
de organizare și funcționare a Institutului Național de Cercetare-Dezvoltare pentru Optoelectronică —
INOE 2000 București
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
pentru Optoelectronică — INOE 2000 București, denumit în
continuare institut național, este persoană juridică română în
coordonarea Autorității Naționale pentru Cercetare Științifică,
denumit în continuare organ coordonator.
(2) Institutul național funcționează pe bază de gestiune
economică și autonomie financiară, calculează amortismentele,
conduce evidența contabilă în regim economic și își
desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări și
completări prin Legea nr. 324/2003, cu modificările ulterioare,
precum și ale prezentului regulament.
Art. 2. — Institutul național are ca scop desfășurarea
activității de cercetare științifică și dezvoltare tehnologică în
domeniul optoelectronicii, instrumentației analitice și
mecatronicii.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde în principal:
A. Activități de cercetare-dezvoltare, cod CAEN 73:
a) în cadrul Planului național pentru cercetare-dezvoltare
și inovare institutul național efectuează cercetări fundamentale
și aplicative de interes public și de interes național, care
privesc asigurarea cerințelor fundamentale impuse de
restructurarea economiei naționale și a domeniului vieții
sociale, cod CAEN 73:
I. cercetare fundamentală din domeniul fizicii, matematicii,
chimiei și biofizicii, presiunilor joase și înalte, cu rolul de a
cunoaște procesele fundamentale de bază din domeniul
optoelectronicii, instrumentației analitice și mecatronicii, cod
CAEN 7310;
II. cercetare aplicativă care conduce la realizarea unor
modele experimentale, platforme și stații-pilot, tehnologii,
standuri de măsurare și control, etaloane, tehnologii
neconvenționale cu rol de suport pentru cercetările
multidisciplinare, cod CAEN 7310;
III. elaborarea de standarde, normative și instrucțiuni
pentru produsele și tehnologiile din domeniu, cod
CAEN 7310;

b) alte activități de cercetare științifică și dezvoltare
tehnologică, cod CAEN 731:
I. cercetare aplicativă finanțată de agenți economici, care
conduce la modernizarea unor procese industriale, la
modernizarea și dotarea unităților din sistemul de apărare a
țării, la creșterea nivelului de trai al populației, cod CAEN
7310;
II. cercetare tehnologică care vizează aplicarea unor
tehnologii neconvenționale în industrie, medicină, apărare
etc., de tip tehnologii cu fascicule ionice, cu laser, cu
ultrasunete, tehnologii optospectrale, hidropneumatice, cod
CAEN 7310;
c) pentru realizarea planurilor sectoriale și a programelor
nucleu, cod CAEN 731, 732;
d) în cadrul programelor internaționale de cercetaredezvoltare și inovare, cod CAEN 731, 732.
B. Activități conexe activității de cercetare-dezvoltare,
desfășurate în domeniul propriu de activitate, conform
prevederilor legale, constând în:
a) participare la elaborarea strategiei domeniului, cod
CAEN 7414;
b) formare și specializare profesională, cod CAEN 8042;
c) consultanță și asistență de specialitate, cod CAEN
7414;
d) editare și tipărire a publicațiilor de specialitate, cod
CAEN 221;
e) tipărire a publicațiilor de specialitate, cod CAEN 222:
I. revista trimestrială îJournal of Optoelectronics and
Advanced Materials“, îHidraulica“, cod CAEN 2213, 2222;
II. colecția de carte științifică îOptoelectronic Materials and
Devices“, cod CAEN 2211, 2222;
III. studii, rapoarte, sinteze și alte publicații în domeniul
propriu de activitate și domenii conexe, cod CAEN 2215,
2222;
f) organizare de manifestări științifice din domeniul propriu
de activitate și de coparticipare la organizarea manifestării
științifice din domenii conexe, cod CAEN 7487;
g) prestări de servicii în domeniul propriu de activitate și
în domenii conexe acestuia, cod CAEN 7420, 7430;
h) participare la realizarea transferului tehnologic, cod
CAEN 7310;
i) execuție de unicate și serii mici în cadrul activității de
microproducție, cod CAEN 3310, 3330;
j) activități de comerț interior și de import-export, aferente
obiectului său de activitate, în condițiile legii, cod CAEN
5190.

MONITORUL OFICIAL AL ROMÂNIEI, PARTEA I, Nr. 802/5.IX.2005
(2) În cadrul obiectului său de activitate, institutul național
poate colabora și la realizarea unor activități de cercetaredezvoltare privind domeniile strategice și de apărare
națională sau poate desfășura și alte activități conexe, cu
aprobarea organului coordonator, cod CAEN 7522.
CAPITOLUL III
Patrimoniul
Art. 4. — Patrimoniul institutului național, stabilit pe baza
situațiilor financiare la data de 30 iunie 2005, este de
43.620.833 mii lei, din care: imobilizări corporale și
necorporale 20.693.949 mii lei și active circulante de
22.926.884 mii lei.
Art. 5. — (1) Institutul național administrează, cu diligența
unui bun proprietar, bunuri proprietate publică și privată a
statului, precum și bunurile proprii dobândite în condiții legale
sau realizate din venituri proprii. Bunurile proprietate publică
și privată a statului administrate de institutul național, precum
și bunurile proprii dobândite în condițiile legii sau realizate
din venituri proprii, după caz, prevăzute în Hotărârea
Guvernului de înființare a institutului național, se înregistrează
distinct în patrimoniul acestuia.
(2) Institutul național poate realiza servicii sau activități de
microproducție prin asociere în participațiune, în scopul
stimulării valorificării rezultatelor cercetării, cu aprobarea
organului coordonator.
Art. 6. — Rezultatele cercetărilor obținute în baza derulării
unui contract finanțat din fonduri publice aparțin institutului
național, în calitate de persoană juridică executantă, precum
și ordonatorului de credite, în egală măsură, dacă prin
contract nu s-a prevăzut altfel. Administrarea, înregistrarea în
evidența contabilă a institutului național, precum și
înstrăinarea, închirierea sau concesionarea și casarea
rezultatelor cercetărilor obținute în baza derulării unui contract
finanțat din fonduri publice se fac potrivit Ordonanței
Guvernului nr. 57/2002 privind cercetarea științifică și
dezvoltarea tehnologică, aprobată cu modificări și completări
prin Legea nr. 324/2003, cu modificările ulterioare.
Art. 7. — În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
Art. 8. — Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 9. — Institutul național, în cadrul structurii sale
organizatorice, are următoarele filiale necesare realizării
obiectului său de activitate:
a) Institutul de Cercetări pentru Instrumentație Analitică,
cu sediul în municipiul Cluj-Napoca, str. Donath nr. 67,
județul Cluj — filială fără personalitate juridică;
b) Institutul de Cercetări pentru Hidraulică și Pneumatică,
cu sediul în municipiul București, str. Cuțitul de Argint nr. 14,
cod 75212, sectorul 4 — filială fără personalitate juridică.
Art. 10. — Structura organizatorică a institutului național
se aprobă prin ordin al președintelui organului coordonator.
Art. 11. — În funcție de specificul activității, prin decizie a
directorului general, cu aprobarea consiliului de administrație,
se pot organiza colective specializate sau colective
interdisciplinare proprii ori în colaborare cu alte unități din
țară și din străinătate.
CAPITOLUL V
Organele de conducere
Art. 12. — Conducerea institutului național este asigurată de:
a) consiliul de administrație;

3

b) comitetul de direcție;
c) directorul general.
Art. 13. — (1) Orientarea și coordonarea activității
tehnico-științifice din institutul național sunt asigurate de
consiliul științific.
(2) Relațiile dintre subunitățile aflate în structura institutului
național, precum și relațiile acestora cu terții sunt stabilite de
directorul general, care poate acorda împuterniciri de
reprezentare în numele institutului național, cu avizul
consiliului de administrație.
(3) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 14. — (1) Consiliul de administrație este format din
7 membri, cetățeni români, numiți prin ordin al președintelui
organului coordonator, la propunerea conducerii autorității de
la care aceștia provin, pentru un mandat de 4 ani, care
poate fi reînnoit.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei.
(3) Ceilalți membri ai consiliului de administrație sunt
specialiști din domeniu, propuși de organul coordonator.
(4) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 15. — (1) Membrii consiliului de administrație își
păstrează calitatea de angajat la instituția sau unitatea de la
care provin, precum și toate drepturile și obligațiile care
derivă din această calitate.
(2) Pentru activitatea desfășurată în calitate de membru
al consiliului de administrație, aceștia beneficiază de o
indemnizație lunară stabilită de consiliul de administrație, dar
nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două consilii
de administrație ale institutelor naționale și nu pot participa
în aceeași calitate la alte unități cu care institutul național
are relații contractuale sau interese concurente.
(4) Sunt incompatibili cu calitatea de membru al consiliului
de administrație cei care, personal, soțul/soția ori rudele
până la gradul al doilea inclusiv, sunt în același timp patroni
sau asociați la alte unități cu același profil sau cu care
institutul național se află în relații comerciale directe.
Art. 16. — (1) Consiliul de administrație are, în principal,
următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri și
cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare organului coordonator, și
aprobă raportul de gestiune asupra activității desfășurate de
institutul național în anul precedent;

4

MONITORUL OFICIAL AL ROMÂNIEI, PARTEA I, Nr. 802/5.IX.2005

e) analizează realizarea criteriilor de performanță și
raportarea trimestrială privind activitatea realizată de institutul
național și aprobă măsuri pentru desfășurarea acesteia în
condiții de echilibru al bugetului de venituri și cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care urmează
a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 36
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului colectiv
de muncă;
l) aprobă criteriile și comisiile de concurs pentru ocuparea
posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 17. — Consiliul de administrație își desfășoară
activitatea pe baza regulamentului propriu de organizare și
funcționare avizat de organul coordonator. Acesta hotărăște
în problemele privind activitatea institutului național, cu
excepția celor care, potrivit legii, sunt date în competența
altor organe.
Art. 18. — (1) Consiliul de administrație se întrunește de
regulă o dată pe lună sau ori de câte ori interesele
institutului național o cer, la convocarea președintelui sau, în
lipsa acestuia, a vicepreședintelui ori la solicitarea a cel puțin
3 membri.
(2) Dezbaterile consiliului de administrație sunt conduse
de președintele consiliului, iar în lipsa acestuia, de
vicepreședintele ales de membrii consiliului.
Art. 19. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație se va ține în termen de cel mult 15 zile, având
aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin de
votul a cel puțin 4 membri.
Art. 20. — La ședințele consiliului de administrație
participă, în calitate de invitat permanent, un reprezentant al
sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 21. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 22. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta organul coordonator.
(3) Membrii consiliului de administrație care nu respectă
prevederile art. 18 răspund, potrivit legii, pentru daunele
cauzate institutului național ca urmare a acestui fapt.
Art. 23. — În primul trimestru al fiecărui an consiliul de
administrație prezintă organului coordonator un raport asupra
activității desfășurate în anul precedent și asupra programului
de activitate pentru anul în curs.

Art. 24. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție
Art. 25. — (1) Conducerea operativă a institutului național
este asigurată de un comitet de direcție, compus din
directorul general și conducătorii principalelor compartimente
din structura organizatorică a institutului național.
(2) La ședințele comitetului de direcție participă, în calitate
de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 26. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 27. — (1) Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a înlocuitorului
acestuia.
(2) La nivelul subunităților institutului național se
organizează și funcționează comitetul de conducere, care își
desfășoară activitatea în conformitate cu propriul regulament
de organizare și funcționare aprobat de consiliul de
administrație al institutului și este prezidat de directorul
subunității respective.
(3) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 28. — (1) Activitatea curentă a institutului național
este condusă de directorul general, numit pentru o perioadă
de 4 ani, pe baza rezultatelor concursului de selecție
organizat conform reglementărilor legale. La expirarea acestui
termen, în funcție de performanțele realizate, numirea
directorului general poate fi prelungită pentru o perioadă de
cel mult 4 ani.
(2) Numirea și eliberarea din funcție a directorului general
se fac prin ordin al președintelui organului coordonator.
Art. 29. — Directorul general are, în principal, următoarele
atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum și
relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor din
structura organizatorică a institutului național, în urma
concursului organizat pe baza criteriilor propuse de comitetul
de direcție, și îi revocă, după caz, cu avizul consiliului de
administrație;

MONITORUL OFICIAL AL ROMÂNIEI, PARTEA I, Nr. 802/5.IX.2005
e) angajează și concediază personalul institutului național,
conform prevederilor legale și contractului colectiv de muncă;
f) asigură negocierea contractului colectiv de muncă la
nivelul institutului național și a salariilor personalului acestuia,
prin comitetul de direcție; aprobă salariile rezultate din
negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor de
comerț interior și de import-export, prin compartimentele
proprii specializate;
i) analizează lunar stadiul valorificării rezultatelor cercetării,
inclusiv activitatea compartimentului de marketing;
j) este ordonator de credite, în condițiile prevăzute de
lege;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific
Art. 30. — (1) Consiliul științific este format din 5 membri,
reprezentând principalele compartimente din cadrul institutului
național care desfășoară activități de cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului național,
aleși pe 4 ani prin vot secret de cadrele cu studii superioare
din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și de
un vicepreședinte, aleși prin vot secret de membrii consiliului
științific.
(5) Consiliul științific se organizează și funcționează în
conformitate cu regulamentul propriu, aprobat de consiliul de
administrație.
Art. 31. — Atribuțiile principale ale consiliului științific sunt
următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 32. — (1) Institutul național întocmește anual bugetul
de venituri și cheltuieli și situațiile financiare anuale, potrivit
reglementărilor legale în vigoare.
(2) Situațiile financiare anuale se aprobă de organul
coordonator, în condițiile legii.
Art. 33. — (1) Veniturile și cheltuielile institutului național
se stabilesc prin buget pentru fiecare exercițiu financiar.

5

(2) Bugetul de venituri și cheltuieli se întocmește pe baza
indicatorilor de performanță stabiliți de organul coordonator și
se aprobă prin ordin al președintelui organului coordonator,
cu avizul Ministerului Finanțelor Publice și al Ministerului
Muncii, Solidarității Sociale și Familiei.
Art. 34. — Institutul național determină anual volumul de
venituri de realizat și de cheltuieli totale de efectuat, corelat
cu contractele încheiate pentru activitatea programată.
Art. 35. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita fondului
total destinat plății salariilor, prevăzut în bugetul de venituri și
cheltuieli stabilit, potrivit legii.
(2) Salariul de bază al directorului general se stabilește
prin ordin al președintelui organului coordonator, potrivit
reglementărilor legale în vigoare.
Art. 36. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate contracta
credite bancare în valoare de cel mult 20% din veniturile
brute realizate în anul precedent.
(2) Contractarea de credite peste plafonul stabilit se
efectuează cu aprobarea organului coordonator, pe baza
avizului prealabil al Ministerului Finanțelor Publice.
Art. 37. — (1) Institutul național hotărăște cu privire la
investițiile ce urmează a fi realizate, potrivit obiectului său de
activitate, finanțarea efectuându-se din surse proprii și din
credite bancare, precum și din surse bugetare, prin organul
coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor investii,
dotări, achiziționării de aparatură, echipamente și instalații
pentru institut.
(3) Execuția investițiilor prevăzute la alin. (1) și (2) se
adjudecă potrivit legii.
Art. 38. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România și prin unități de
trezorerie.
(2) Institutul național poate efectua operațiuni, încasări și
plăți, în lei și în valută, prin casieria proprie, cu respectarea
nivelului plafonului de casă și a normativelor de disciplină
financiar-valutare stabilite prin actele normative în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 39. — Institutul național își organizează controlul
financiar preventiv propriu și auditul financiar potrivit legii.
CAPITOLUL VII
Dispoziții finale
Art. 40. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
Art. 41. — Modificările și completările regulamentului de
organizare și funcționare a institutului național se pot face la
propunerea consiliului de administrație, cu respectarea
prevederilor legale în vigoare.
Art. 42. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate al
institutului național.

6

MONITORUL OFICIAL AL ROMÂNIEI, PARTEA I, Nr. 802/5.IX.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Regulamentului de autorizare a laboratoarelor și poligoanelor
de încercări la foc și a celor de distrugere a muniției neexplodate
Având în vedere prevederile art. 3 alin. (1) și ale art. 11 lit. k) din Regulamentul de organizare și funcționare al
Inspectoratului General pentru Situații de Urgență, aprobat prin Hotărârea Guvernului nr. 1.490/2004,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu modificările
și completările ulterioare,
ministrul administrației și internelor emite prezentul ordin.
Art. 3. — Prezentul ordin se publică în Monitorul Oficial al
Art. 1. — Se aprobă Regulamentul de autorizare a
laboratoarelor și poligoanelor de încercări la foc și a celor de României, Partea I.
Art. 4. — La data intrării în vigoare a prezentului ordin se
distrugere a muniției neexplodate, prevăzut în anexa care face
abrogă Regulamentul de autorizare a laboratoarelor și
parte integrantă din prezentul ordin.
Art. 2. — Prevederile regulamentului prevăzut la art. 1 se poligoanelor de încercări la foc, de testări și experimentări în
duc la îndeplinire de Inspectoratul General pentru Situații de domeniul prevenirii și stingerii incendiilor, aprobat prin Ordinul
Urgență și de laboratoarele/poligoanele care solicită ministrului de interne nr. 529/2003, publicat în Monitorul Oficial
al României, Partea I, nr. 659 din 17 septembrie 2003.
autorizarea.
Ministrul administrației și internelor,
Vasile Blaga
București, 24 august 2005.
Nr. 770.
ANEXĂ

REGULAMENT
de autorizare a laboratoarelor și poligoanelor de încercări la foc și a celor de distrugere a muniției neexplodate
CAPITOLUL I
Dispoziții generale
Art. 1. — Prezentul regulament stabilește cadrul de
desfășurare a activității de autorizare a laboratoarelor și
poligoanelor de încercări la foc și a celor de distrugere a
muniției neexplodate.
Art. 2. — (1) Prin laborator de încercări la foc, în sensul
prezentului regulament, se înțelege:
a) orice laborator de încercări pentru produse, materiale,
procedee și echipamente destinate apărării împotriva incendiilor
și protecției civile;
b) orice laborator ce execută analize și încercări pentru
determinarea comportării la foc a produselor și materialelor;
c) orice laborator ce execută încercări pentru determinarea
eficienței lucrărilor de termoprotecție.
(2) Prin poligon de încercări la foc, în sensul prezentului
regulament, se înțelege o persoană juridică care are în dotare
un teren special amenajat, în cuprinsul căruia se realizează
studierea, încercarea și experimentarea produselor, procedeelor
și echipamentelor destinate apărării împotriva incendiilor și
protecției civile.
(3) Prin poligon de distrugere a munițiilor descoperite
neexplodate, în sensul prezentului regulament, se înțelege o
persoană juridică care are în dotare o suprafață de teren
special amenajată și utilată pentru executarea operațiunilor de
distrugere a munițiilor, în condiții de siguranță, conform
procedurilor stabilite în reglementările specifice.
Art. 3. — Prin autorizarea laboratoarelor de încercări la foc
se conferă acestora dreptul ca pe baza încercărilor și
analizelor efectuate cu echipamentul propriu să emită
documente (rapoarte de încercare, referate, studii) recunoscute
de Inspectoratul General pentru Situații de Urgență, denumit în
continuare IGSU, ca autoritate în domeniu.
Art. 4. — Prin autorizarea poligoanelor de la art. 2 alin. (2)
și (3), denumite în continuare poligoane, se conferă acestora
dreptul de a efectua încercări și experimentări, ale căror
rezultate să poată fi luate în considerare pentru elaborarea
unor studii și analize privind eficiența unor produse, procedee

și echipamente destinate apărării împotriva incendiilor și pentru
distrugerea muniției neexplodate.
Art. 5. — Autorizarea laboratoarelor de încercări la foc și a
poligoanelor se efectuează pentru orice laborator de încercări
la foc și poligon, independent de mărime sau de titularul
dreptului de proprietate.
Art. 6. — Autorizarea este obligatorie, potrivit legii, pentru
toate laboratoarele de încercări la foc care emit documente
privind certificarea calității mijloacelor tehnice destinate apărării
împotriva incendiilor și protecției civile.
Art. 7. — Autorizarea nu este necesară în cazul
laboratoarelor de încercări la foc care emit rapoarte de
încercare în domeniile reglementate de Legea nr. 608/2001
privind evaluarea conformității produselor, cu modificările și
completările ulterioare; în acest caz se aplică procedurile de
recunoaștere/desemnare, conform legii.
Art. 8. — (1) Pentru laboratoarele de încercări autorizarea
se acordă pentru încercări bazate pe standarde române și
standarde ale organismelor de standardizare europene și
internaționale. În cazul în care pentru un anumit domeniu nu
există standarde de metodă românești, europene sau
internaționale, metodele de încercare trebuie validate conform
referențialului de acreditare.
(2) Pentru poligoane autorizarea se acordă pe baza
reglementărilor emise de IGSU.
Art. 9. — În vederea autorizării laboratoarele de încercări
la foc trebuie să fie acreditate conform legii.
CAPITOLUL II
Autorizarea laboratoarelor de încercări la foc și poligoanelor
Art. 10. — Cererea de autorizare a laboratoarelor și
poligoanelor de încercări la foc și a celor de distrugere a
muniției neexplodate, întocmită conform modelului prevăzut în
anexa nr. 1, se depune la IGSU, cu respectarea cerințelor și
procedurii prevăzute în prezentul regulament.
Art. 11. — Cererea de autorizare pentru un laborator de
încercări la foc trebuie însoțită de un dosar ce va conține
următoarele documente:

MONITORUL OFICIAL AL ROMÂNIEI, PARTEA I, Nr. 802/5.IX.2005
a) certificatul de înmatriculare la Oficiul Național al
Registrului Comerțului sau orice act juridic echivalent privind
înființarea, în copie legalizată;
b) certificatul de acreditare și lista încercărilor pentru care
s-a acordat acreditarea, emis de organismul național de
acreditare, în copie;
c) datele specifice de personal, de calificare și de
experiență profesională, referitoare la directorul laboratorului, la
personalul cu funcții de conducere și la personalul tehnic
responsabil de încercare;
d) descrierea spațiilor de lucru și a echipamentelor tehnice
și indicarea procedurilor specifice pentru încercările pentru
care se solicită autorizarea;
e) modelele documentelor ce urmează a fi eliberate de
laborator (raport de încercare).
Art. 12. — Cererea de autorizare pentru poligoane trebuie
însoțită de un dosar ce va conține următoarele documente:
a) certificatul de înmatriculare la Oficiul Național al
Registrului Comerțului sau orice act juridic echivalent privind
înființarea, în copie legalizată;
b) datele specifice de personal, de calificare și de
experiență profesională, referitoare la directorul poligonului, la
personalul cu funcții de conducere și la personalul tehnic
responsabil de procedură;
c) descrierea spațiilor de lucru, a suprafeței poligonului și a
echipamentelor tehnice și indicarea procedurilor specifice.
Art. 13. — (1) Serviciul pentru desemnarea organismelor
pentru evaluarea conformității din cadrul IGSU efectuează
evaluarea în vederea autorizării, în termen de 30 de zile de la
primirea cererii, pe baza documentației prezentate și a unui
audit la sediul solicitantului.
(2) În cazul în care documentația depusă nu este completă
și/sau solicitantul nu a asigurat condițiile de efectuare a
auditului, data de la care curge termenul prevăzut la alin. (1)
se decalează corespunzător cu perioada consumată pentru
completarea dosarului și/sau asigurarea condițiilor necesare
auditului.
Art. 14. — (1) Auditul laboratoarelor de încercări la foc și
al poligoanelor se efectuează de un grup de auditori cu
competență în domeniu, propus de șeful Direcției pompieri din
cadrul IGSU, avizat de adjunctul inspectorului general și
aprobat de inspectorul general al IGSU.
(2) Auditul se efectuează numai atunci când documentația
depusă este completă.
(3) Auditul laboratoarelor de încercări la foc se efectuează,
cu prioritate, împreună cu auditul efectuat de organismul
național de acreditare.
(4) Auditul se finalizează printr-un raport de audit semnat
de membrii grupului constituit conform alin. (1).
Art. 15. — (1) Rezultatele evaluării sunt consemnate
într-un raport de evaluare, întocmit de Serviciul pentru
desemnarea organismelor pentru evaluarea conformității și
semnat de șeful acestuia, raport care, împreună cu dosarul
complet de autorizare, se înaintează Comisiei de autorizare a
laboratoarelor de încercări la foc și a poligoanelor, denumită
în continuare Comisia de autorizare, în termen de 10 zile de la
finalizarea auditului.
(2) În cazul în care au fost constatate neconformități
majore în cursul auditului, data de la care curge termenul
prevăzut la art. 1 se decalează corespunzător cu perioada
necesară pentru rezolvarea neconformităților.
(3) În concluziile raportului de evaluare se precizează
explicit domeniul de autorizare, prin indicarea încercărilor/
standardelor de metodă de încercare.
Art. 16. — Comisia de autorizare se compune din
președinte, 3 membri, un secretar și se numește prin ordin al
inspectorului general al IGSU.
Art. 17. — Comisia de autorizare se întrunește în ședințe
ordinare trimestriale sau ori de câte ori este nevoie.
Art. 18. — (1) Comisia de autorizare are următoarele
atribuții:
a) analizează raportul de evaluare elaborat de Serviciul
pentru desemnarea organismelor pentru evaluarea conformității;

7

b) coordonează activitatea grupului de auditori care
efectuează evaluarea și supravegherea anuală a organismelor;
c) hotărăște acordarea sau respingerea autorizării, după caz;
d) hotărăște menținerea, limitarea, suspendarea sau
retragerea autorizației, pe baza raportului auditorilor, în urma
auditului de supraveghere.
Art. 19. — (1) Autorizația se acordă pentru o perioadă de
4 ani.
(2) Modelul de autorizație este prezentat în anexa nr. 2.
Art. 20. — Autorizația și hotărârea de limitare, suspendare
sau retragere a autorizării se semnează de inspectorul general
al IGSU.
Art. 21. — Serviciul pentru desemnarea organismelor
pentru evaluarea conformității are următoarele responsabilități:
a) transmite solicitantului hotărârea Comisiei de autorizare,
în termen de 10 zile de la data semnării de către inspectorul
general al IGSU;
b) păstrează și gestionează dosarele constituite în procesul
de autorizare și supraveghere;
c) constituie și ține la zi baza de date centralizată,
referitoare la laboratoarele și poligoanele autorizate.
Art. 22. — Cu cel puțin 6 luni înainte de expirarea
perioadei de autorizare, organismul autorizat are obligația de a
solicita în scris IGSU menținerea autorizării.
Art. 23. — (1) Măsura retragerii autorizației se aplică în
cazul constatării unor neconformități privind:
a) emiterea de rapoarte de încercare pentru încercări,
definite conform art. 2, pentru care laboratorul nu este
autorizat;
b) emiterea de rapoarte de încercare cu rezultate
intenționat eronate sau ca urmare a unor presiuni;
c) nefuncționarea sistemului de management al calității
adoptat.
(2) Măsura de retragere a autorizației se aplică și în cazul
retragerii acreditării de către organismul național de acreditare.
(3) Limitarea sau suspendarea autorizației se aplică
conform procedurii elaborate de Serviciul pentru desemnarea
organismelor pentru evaluarea conformității și aprobată de
inspectorul general al IGSU, pentru situațiile în care, temporar,
condițiile autorizării sunt încălcate de titularul acesteia.
Art. 24. — Contestațiile și reclamațiile se soluționează
conform Procedurii de tratare a reclamațiilor și contestațiilor,
elaborată de Serviciul pentru desemnarea organismelor pentru
evaluarea conformității și aprobată de inspectorul general
al IGSU.
CAPITOLUL III
Obligațiile și răspunderile laboratoarelor de încercări
la foc și ale poligoanelor
Art. 25. — Laboratoarele de încercări la foc și poligoanele
au următoarele obligații:
a) să respecte, la toate nivelurile proprii de organizare,
condițiile de autorizare;
b) să permită IGSU, prin Serviciul pentru desemnarea
organismelor pentru evaluarea conformității, să efectueze
audituri de supraveghere planificate, precum și, dacă este
cazul, audituri inopinate de supraveghere;
c) să participe la intervale regulate la schimburile de
experiență dintre organismele de profil, programate de IGSU;
d) să asigure trasabilitatea echipamentelor de măsurare
conform reglementărilor în vigoare;
e) să păstreze și să actualizeze înregistrările relevante
privind calificarea, perfecționarea și experiența profesională a
personalului propriu;
f) să elaboreze și să actualizeze procedurile de lucru;
g) să plătească anual costurile aferente auditului de
supraveghere planificat.
Art. 26. — Laboratoarele de încercări la foc și poligoanele
sunt obligate să informeze Serviciul pentru desemnarea
organismelor pentru evaluarea conformității din cadrul IGSU
asupra modificării condițiilor avute în vedere la autorizare, în
termen de 15 zile de la data la care aceste modificări s-au
produs.

8

MONITORUL OFICIAL AL ROMÂNIEI, PARTEA I, Nr. 802/5.IX.2005
CAPITOLUL IV
Dispoziții finale

Art. 27. — Autorizarea de IGSU a laboratoarelor de
încercări la foc și a poligoanelor nu exclude existența
celorlalte autorizări impuse de actele normative în vigoare și

nu exonerează laboratoarele de încercări la foc și poligoanele
de obligațiile și responsabilitățile ce le revin, conform legii.
Art. 28. — Lista laboratoarelor de încercări la foc și a
poligoanelor autorizate se actualizează și se publică în
buletinele informative și în celelalte publicații periodice de
specialitate ale IGSU și pe site-ul acestei instituții.
ANEXA Nr. 1
la regulament

Instituția .....................................
Laboratorul ................................
Nr. .................. din ...................
CERERE DE AUTORIZARE

către Inspectoratul General pentru Situații de Urgență
Prin prezenta instituția/societatea comercială/laboratorul ..........................................., cu sediul în localitatea ..................,
județul ......................, str. ...................... nr. ..., reprezentat prin manager/director ............................, solicităm autorizarea
laboratorului/poligonului ................................... care funcționează în cadrul instituției/firmei noastre pentru următoarele încercări:
.......................................................................................................................................................................................................
.........................................................................................................................................................................................................
În susținerea cererii anexăm dosarul tehnic cuprinzând următoarele documente:
1. ...................................................................................................................................................................................................;
2. ...................................................................................................................................................................................................;
3. ..................................................................................................................................................................................................;
4. ...................................................................................................................................................................................................;
5. ...................................................................................................................................................................................................
care atestă îndeplinirea condițiilor și criteriilor prevăzute în Regulamentul de autorizare a laboratoarelor și poligoanelor de
încercări la foc și a celor de distrugere a muniției neexplodate, aprobat prin Ordinul ministrului administrației și internelor nr. 770/2005.
Declarăm că am luat cunoștință de obligațiile ce ne revin potrivit regulamentului menționat, pe care înțelegem să le
respectăm întocmai.
Manager/Director,
Contabil-șef,
....................................
......................................
(numele și prenumele)

(numele și prenumele)

Semnătura
L.S.

Semnătura
ANEXA Nr. 2
la regulament

Ministerul Administrației și Internelor
Inspectoratul General pentru Situații de Urgență
AUTORIZAȚIE

Nr. ........................ din ..........................
În conformitate cu art. 3 alin. (1) și art. 11 lit. k) din Hotărârea Guvernului nr. 1.490/2004, Inspectoratul General pentru
Situații de Urgență autorizează laboratorul de încercări la foc/poligonul
.......................................................................................................................................................................................................,
aparținând
.......................................................................................................................................................................................................,
cu sediul în
.......................................................................................................................................................................................................,
pentru:
• efectuarea încercărilor
.......................................................................................................................................................................................................;
• efectuarea distrugerii munițiilor neexplodate.
Lista încercărilor pentru care a fost autorizat laboratorul este cuprinsă în anexa la prezenta autorizație, conținând ...... pagini.
Evaluarea a fost făcută în conformitate cu ..................................................................................................................................
Prezenta autorizație este valabilă până la data de ..................................

Inspector general,

Președintele Comisiei de autorizare,

......................................

......................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 802/5.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047877]
ISSN 1453—4495

