PARTEA

Anul 173 (XVII) — Nr. 697

I

LEGI, DECRETE, HOTĂRÂRI ȘI ALTE ACTE

Miercuri, 3 august 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 403 din 14 iulie 2005 referitoare la excepția
de neconstituționalitate a dispozițiilor art. 197
alin. 1 și 4 din Codul de procedură penală cu
referire la art. 255 și art. 257 din același cod ....

792.

ALE

Pagina
acces și supraveghere video la sediile unităților
Poliției Române, de către Ministerul Administrației
și Internelor................................................................

1—3

HOTĂRÂRI ALE GUVERNULUI ROMÂNIEI
— Hotărâre privind achiziția de echipamente în
vederea realizării Sistemului antiefracție, control

DECIZII

Nr.

802.
805.

CURȚII

4

— Hotărâre privind organizarea și funcționarea
Administrației Fondului Cultural Național ...............

4—6

— Hotărâre privind aprobarea Programului de
acțiuni pe anul 2005 pentru reabilitarea termică a
unor clădiri de locuit multietajate ...........................

7—8

CONSTITUȚIONALE

CURTEA CONSTITUȚIONALĂ

D E C I Z I A Nr. 403
din 14 iulie 2005

referitoare la excepția de neconstituționalitate a dispozițiilor art. 197 alin. 1 și 4
din Codul de procedură penală cu referire la art. 255 și art. 257 din același cod
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 197 alin. 1 și 4 din Codul de procedură
penală cu referire la art. 255 și art. 257 din același cod,

excepție ridicată de Dan Vasilică Petrea în Dosarul
nr. 338/P/2005 al Curții de Apel Galați — Secția penală.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:
Prin Decizia penală nr. 187/R din 22 martie 2005,
pronunțată în Dosarul nr. 338/P/2005, Curtea de Apel
Galați — Secția penală a sesizat Curtea Constituțională cu
excepția de neconstituționalitate a dispozițiilor art. 197

2

MONITORUL OFICIAL AL ROMÂNIEI, PARTEA I, Nr. 697/3.VIII.2005

alin. 1 și 4 din Codul de procedură penală cu referire la
art. 255 și art. 257 din același cod. Excepția a fost ridicată
de Dan Petrea Vasilică în fața Tribunalului Vrancea care,
prin Încheierea de ședință din 28 februarie 2005,
pronunțată în Dosarul nr. 1.261/P/2004, a respins ca
inadmisibilă excepția invocată. Împotriva acestei încheieri,
inculpatul a declarat recurs. Curtea de Apel Galați —
Secția penală a admis recursul astfel formulat și a sesizat
Curtea Constituțională cu excepția de neconstituționalitate
invocată.
În motivarea excepției de neconstituționalitate se
susține că dispozițiile legale criticate aduc atingere dreptului
învinuitului la un proces echitabil, precum și dreptului la
apărare al acestuia, întrucât condiționează anularea actelor
făcute cu încălcarea dispozițiilor legale. Astfel, câtă vreme
încălcarea dispozițiilor art. 255 și art. 257 din Codul de
procedură penală nu este sancționată de lege decât în
condițiile în care s-a adus o vătămare care nu poate fi
înlăturată decât prin anularea actului în cauză, și numai
dacă această încălcare este invocată într-un anumit
termen, este lăsată la latitudinea instanței restituirea cauzei
la procuror în vederea refacerii actelor de urmărire penală
întocmite cu nesocotirea legii. Ca urmare, se permite
organelor de urmărire penală să nesocotească drepturile
constituționale ale învinuitului, fără a fi sancționate în mod
obligatoriu actele nelegale ale acestora.
Se mai arată că aprecierea pe care trebuie să o facă
instanța de judecată în condițiile art. 197 alin. 4 din Codul
de procedură penală, potrivit căruia instanța ia în
considerare din oficiu încălcările, în orice stare a
procesului, îdacă anularea actului este necesară pentru
aflarea adevărului și justa soluționare a cauzei“, îeste pur
arbitrară“, întrucât îîn dispozițiile de procedură penală nu
există o delimitare a actelor de urmărire penală care
servesc aflării adevărului, față de anumite acte de
procedură care ar duce la alterarea adevărului judiciar“. Ca
urmare, îînvinuitul poate sau nu beneficia de refacerea
acelor acte prin care i-au fost vătămate drepturile
constituționale“.
Autorul excepției susține, de asemenea, că textele de
lege criticate creează o inegalitate între învinuiții care
invocă încălcările drepturilor consacrate de dispozițiile
art. 255 și art. 257 din Codul de procedură penală îla
primul termen de judecată cu procedura completă“ și cei care
nu fac acest lucru din neștiință sau pentru că nu
beneficiază de asistență juridică.
Curtea de Apel Galați — Secția penală arată că îpunctul
de vedere al instanței cu privire la excepția invocată [...]“
este î[...] cel arătat în motivarea încheierii de ședință din
28.02.2005, pronunțată în Dosarul nr. 1.261/P/2004 al
Tribunalului Vrancea“, încheiere prin care s-a respins ca
inadmisibilă excepția de neconstituționalitate invocată de
Dan Petrea Vasilică, motivat de faptul că aceasta nu are
legătură cu soluționarea cauzei.
În conformitate cu dispozițiile art. 30 alin. (1) din Legea
nr. 47/1992, decizia de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât dispozițiile criticate nu sunt în
contradicție cu textele constituționale pretins încălcate,

argumentele aduse de autorul excepției în motivarea
acesteia privind doar probleme de aplicare a legii.
Totodată, arată că, potrivit art. 361 alin. 2 și 3 din Codul
de procedură penală, inculpatul poate ataca cu apel
încheierile instanței considerate nelegale.
Avocatul Poporului apreciază că excepția este
neîntemeiată. În ceea ce privește neconstituționalitatea
dispozițiilor de lege criticate în raport cu prevederile art. 21
alin. (3) din Constituție, arată că aceasta nu poate fi
reținută, deoarece condiționarea anulării actului de
procedură care nu îndeplinește condițiile legale, de
existența unei vătămări ce nu poate fi înlăturată în alt
mod, nu are semnificația unei sustrageri a acestuia de la
aplicarea sancțiunilor legale. Totodată, consideră că
prevederile legale ce fac obiectul excepției nu aduc
atingere dreptului la apărare și nici normelor constituționale
care reglementează egalitatea în fața legii. Se invocă
jurisprudența Curții Constituționale în materie.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând decizia de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 197 alin. 1
și 4 din Codul de procedură penală, potrivit cărora
îÎncălcările dispozițiilor legale care reglementează
desfășurarea procesului penal atrag nulitatea actului, numai
atunci când s-a adus o vătămare care nu poate fi înlăturată
decât prin anularea acelui act. [...]
Încălcarea oricărei alte dispoziții legale decât cele
prevăzute în alin. 2 atrage nulitatea actului în condițiile alin. 1,
numai dacă a fost invocată în cursul efectuării actului când
partea este prezentă sau la primul termen de judecată cu
procedura completă când partea a lipsit la efectuarea actului.
Instanța ia în considerare din oficiu încălcările, în orice stare a
procesului, dacă anularea actului este necesară pentru aflarea
adevărului și justa soluționare a cauzei.“
De asemenea, autorul excepției face referire și la
prevederile art. 255 și art. 257 din Codul de procedură
penală, care reglementează ascultarea învinuitului înainte
de terminarea cercetării, respectiv prezentarea materialului
de urmărire penală de către procuror.
Textele constituționale invocate în motivarea excepției
au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24 alin. (2): îÎn tot cursul procesului, părțile au
dreptul să fie asistate de un avocat, ales sau numit din oficiu.“
Examinând excepția de neconstituționalitate formulată,
Curtea constată că aceasta este neîntemeiată și urmează
să fie respinsă.

MONITORUL OFICIAL AL ROMÂNIEI, PARTEA I, Nr. 697/3.VIII.2005
Curtea reține că nulitatea reprezintă o sancțiune
procedurală extremă, care intervine numai atunci când alte
remedii nu sunt posibile. Cum însă nu orice încălcare a
unei norme procedurale provoacă o vătămare care să nu
poată fi reparată decât prin anularea actului, legiuitorul, în
art. 197 alin. 1 din Codul de procedură penală, a instituit
regula potrivit căreia nulitatea actului făcut cu încălcarea
dispozițiilor legale care reglementează desfășurarea
procesului penal intervine numai atunci când s-a adus o
vătămare ce nu poate fi înlăturată în alt mod. Această
reglementare reflectă preocuparea legiuitorului de a salva
actele procedurale care, deși inițial nu au respectat formele
procedurale, își pot atinge scopul, prin completarea sau
refacerea lor. Nimic nu împiedică persoana interesată ca,
în ipoteza în care există o vătămare ce nu poate fi
înlăturată, să invoce și să dovedească vătămarea pretinsă.
Așa fiind, normele criticate nu aduc atingere prevederilor
constituționale privind egalitatea cetățenilor în fața legii și
dreptul la un proces echitabil, deoarece, pe de o parte,
acestea sunt aplicabile în egală măsură tuturor celor cărora
li s-a produs o vătămare în drepturile lor procesuale prin
încălcarea dispozițiilor legale care reglementează
desfășurarea procesului penal, asigurându-se astfel dreptul
părților la un proces echitabil, iar pe de altă parte,
condiționarea anulării actului de procedură care nu
îndeplinește condițiile prevăzute de lege de existența unei
vătămări ce nu poate fi înlăturată în alt mod nu are
semnificația unei sustrageri a acestuia de la aplicarea
sancțiunilor legale sau a unei derogări de la obligativitatea
respectării legii de către organele de cercetare penală.
Curtea mai reține că instituirea, prin art. 197 alin. 4 din
Codul de procedură penală, a unor termene privind
invocarea încălcării dispozițiilor legale ce reglementează
desfășurarea procesului penal (cu excepția încălcărilor
vizând dispozițiile prevăzute de art. 197 alin. 2 din același
cod), nu este de natură să aducă atingere drepturilor
constituționale invocate de autorul excepției, ci, dimpotrivă,
este menită să asigure soluționarea cauzei într-un termen
rezonabil, în concordanță cu exigențele constituționale ale
dreptului la un proces echitabil. De asemenea, contrar
susținerilor autorului excepției, nu se aduce atingere în
acest mod principiului egalității cetățenilor în fața legii,

3

eventuala necunoaștere a legii nefiind, de altfel, un criteriu
de discriminare, în sensul dispozițiilor art. 4 alin. (2) din
Legea fundamentală. În plus, faptul că, în conformitate cu
art. 197 alin. 4 teza finală din Codul de procedură penală,
instanța ia în considerare din oficiu încălcările, în orice
stare a procesului, dacă anularea actului este necesară
pentru aflarea adevărului și justa soluționare a cauzei,
constituie o garanție că nerespectarea legii nu va rămâne
nesancționată.
În sfârșit, nu poate fi reținută nici critica formulată în
raport de dispozițiile constituționale privind dreptul la
apărare, întrucât textele legale ce fac obiectul excepției nu
împiedică părțile să fie asistate de un apărător, ales sau
numit din oficiu.
În argumentarea excepției de neconstituționalitate se
face referire și la dispozițiile art. 255 și art. 257 din Codul
de procedură penală, care reglementează ascultarea
învinuitului înainte de terminarea cercetării, respectiv
prezentarea materialului de urmărire penală de către
procuror. Curtea observă în acest sens că, în realitate,
ceea ce a determinat invocarea excepției de neconstituționalitate
este modul de aplicare și interpretare a legii, pretinsa
încălcare, în speță, a dispozițiilor art. 255 și art. 257 din
Codul de procedură penală determinând critica normelor
procedural penale care reglementează nulitățile. Or, art. 2
alin. (3) din Legea nr. 47/1992 privind organizarea și
funcționarea Curții Constituționale stabilește că aceasta nu
se poate pronunța sub aceste aspecte, ci numai asupra
înțelesului contrar al legii în raport cu dispozițiile
Constituției.
De altfel, în jurisprudența sa, Curtea Constituțională s-a
mai pronunțat asupra constituționalității prevederilor art. 197
alin. 1 și 4 din Codul de procedură penală cu referire la
art. 255 și art. 257 din același cod, în raport de critici
similare, prin Decizia nr. 113 din 24 februarie 2005,
publicată în Monitorul Oficial al României, Partea I, nr. 215
din 14 martie 2005. Întrucât nu au intervenit elemente noi
de natură să determine schimbarea jurisprudenței Curții,
atât soluția pronunțată prin această decizie, cât și
considerentele care au fundamentat-o sunt valabile și în
prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 197 alin. 1 și 4 din Codul de procedură penală cu
referire la art. 255 și art. 257 din același cod, excepție ridicată de Dan Vasilică Petrea în Dosarul nr. 338/P/2005 al Curții
de Apel Galați — Secția penală.
Definitivă și general obligatorie.
Pronunțată în ședința publică din data de 14 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 697/3.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind achiziția de echipamente în vederea realizării Sistemului antiefracție,
control acces și supraveghere video la sediile unităților Poliției Române,
de către Ministerul Administrației și Internelor
În temeiul art. 108 din Constituția României, republicată, al art. 3 alin. (1) lit. c) din Legea datoriei publice
nr. 313/2004 și al art. 14 lit. c) pct. 1 din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se autorizează Ministerul Administrației și
Internelor pentru încheierea contractelor comerciale pentru
achiziția de echipamente și furnizarea de servicii, necesare
realizării Sistemului antiefracție, control acces și
supraveghere video la sediile unităților Poliției Române,
acțiune cuprinsă în strategia de dotare a Ministerului
Administrației și Internelor pentru perioada 2006—2009, cu
respectarea prevederilor legale privind achizițiile publice.

(2) Valoarea totală a contractelor prevăzute la alin. (1)
este de până la 2.500.000 euro.
Art. 2. — Livrările de bunuri și servicii care fac obiectul
contractelor comerciale prevăzute la art. 1 vor fi incluse în
programele anuale de achiziții publice ale Ministerului
Administrației și Internelor.
Art. 3. — Contractele comerciale prevăzute la art. 1 vor
fi finanțate în conformitate cu prevederile Legii datoriei
publice nr. 313/2004.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 792.

GUVERNUL ROMÂNIEI

HOTĂRÂRE
privind organizarea și funcționarea Administrației Fondului Cultural Național
În temeiul art. 108 din Constituția României, republicată, și al art. 15 alin. (1) din Ordonanța Guvernului
nr. 10/2005 privind reglementarea unor măsuri financiare, aprobată cu modificări și completări prin Legea nr. 146/2005,
Guvernul României adoptă prezenta hotărâre.
Art. 1. — (1) Administrația Fondului Cultural Național,
denumită în continuare Administrația, este instituție publică,
cu personalitate juridică, aflată în subordinea Ministerului
Culturii și Cultelor.
(2) Sediul Administrației este în municipiul București,
Calea Dorobanților nr. 99A, sectorul 1.
Art. 2. — (1) Cheltuielile curente și de capital ale
Administrației se finanțează din venituri proprii și din
subvenții acordate de la bugetul de stat, prin bugetul
Ministerului Culturii și Cultelor.
(2) Excedentul rezultat din execuția bugetului
Administrației se regularizează la sfârșitul anului cu bugetul

de stat, în limita sumelor primite de la acesta, conform
dispozițiilor legale.
Art. 3. — (1) Veniturile proprii ale Administrației,
necesare realizării activităților sale, se pot realiza, în
condițiile legii, din:
a) valorificarea bunurilor care fac parte din patrimoniul
său;
b) donații, legate au alte liberalități, precum și din
sponsorizări ale persoanelor fizice ori juridice, române sau
străine;
c) fonduri obținute în cadrul colaborărilor internaționale;
d) alte venituri dobândite în condițiile legii.

MONITORUL OFICIAL AL ROMÂNIEI, PARTEA I, Nr. 697/3.VIII.2005
(2) Veniturile proprii ale Fondului Cultural Național se
gestionează în condițiile art. 17 alin. (3) din Ordonanța
Guvernului nr. 10/2005 privind reglementarea unor măsuri
financiare, aprobată cu modificări și completări prin Legea
nr. 146/2005.
Art. 4. — Obiectivele principale ale Administrației sunt:
a) gestionarea Fondului Cultural Național;
b) finanțarea programelor, proiectelor și acțiunilor
culturale, organizate în țară și/sau în străinătate;
c) susținerea relațiilor culturale internaționale ale
României.
Art. 5. — (1) Administrația este condusă de un director,
numit prin ordin al ministrului culturii și cultelor, potrivit
legii.
(2) Directorul este ordonator terțiar de credite.
(3) În exercitarea atribuțiilor sale, directorul emite decizii.
Art. 6. — (1) Directorul conduce întreaga activitate a
Administrației, pe care o reprezintă în raporturile cu
persoane fizice și juridice din țară și din străinătate, și are
următoarele atribuții:
a) ia măsurile necesare în vederea organizării selecțiilor
de oferte pentru finanțarea nerambursabilă a programelor,
proiectelor și acțiunilor culturale, de minimum două ori în
cadrul unui exercițiu financiar;
b) face publice, prin mijloacele de informare, lansarea
selecțiilor de oferte;
c) ia măsurile necesare pentru constituirea comisiilor de
evaluare și selecție a ofertelor;
d) acordă, prin atribuire directă, finanțări nerambursabile
destinate satisfacerii unor nevoi culturale de urgență;
e) încheie contractele de finanțare cu beneficiarii
finanțărilor nerambursabile și verifică derularea acestora;
f) desemnează persoanele abilitate să efectueze
controlul respectării obligațiilor de plată a contribuțiilor la
Fondul Cultural Național;
g) desemnează persoanele abilitate să constate
contravențiile și să aplice sancțiunile prevăzute la art. 20
din Ordonanța Guvernului nr. 10/2005, aprobată cu
modificări și completări prin Legea nr. 146/2005.
(2) Directorul îndeplinește orice alte atribuții, potrivit legii.
Art. 7. — (1) Directorul Administrației numește și
eliberează din funcție, în condițiile legii, personalul din
aparatul propriu.
(2) Numărul maxim de posturi al Administrației este
de 15.
(3) Salarizarea personalului Administrației se realizează
în conformitate cu prevederile legale în vigoare.
Art. 8. — (1) Directorul Administrației este ajutat de un
consiliu, format din 11 membri cu drept de vot, constituit
astfel:
a) un membru — Ministerul Culturii și Cultelor;
b) un membru — Ministerul Finanțelor Publice;
c) un membru — Institutul Cultural Român;
d) un membru — Consiliul Minorităților Naționale;
e) 7 membri — numiți de ministrul culturii și cultelor, pe
baza propunerilor formulate de operatorii culturali, astfel
încât să se asigure o reprezentare proporțională a tuturor
domeniilor culturii.
(2) Numirea în funcția de membru al consiliului se face
prin ordin al ministrului culturii.

5

(3) Propunerile formulate de operatorii culturali,
persoane juridice de drept privat, conform alin. (1) lit. e),
vor fi însoțite de documente din care să reiasă
reprezentativitatea operatorului cultural și activitatea depusă
în ultimii 3 ani.
(4) Propunerile operatorilor culturali vor fi însoțite de
curriculum vitae al persoanei propuse în funcția de membru
al consiliului Administrației.
Art. 9. — (1) Consiliul Administrației are următoarele
atribuții principale:
a) stabilește strategia și prioritățile de finanțare din
Fondul Cultural Național;
b) stabilește cuantumul total al finanțării pentru fiecare
sesiune, în funcție de disponibilitățile existente în Fondul
Cultural Național;
c) stabilește, pentru fiecare sesiune, aria tematică a
programelor, proiectelor și acțiunilor culturale ce vor fi
finanțate, precum și termenul limită de depunere a
documentației către Administrație;
d) desemnează membrii comisiilor de evaluare și
selecție.
(2) Strategia și prioritățile de finanțare se stabilesc
anual, în funcție de cuantumul sumelor existente și al celor
care se preconizează a fi colectate în bugetul Fondului
Cultural Național, precum și în concordanță cu strategia și
prioritățile Ministerului Culturii și Cultelor.
(3) În exercitarea atribuțiilor sale, Consiliul Administrației
se consultă periodic cu operatorii culturali.
(4) Membrii Consiliului Administrației vor fi numiți pe o
perioadă de 2 ani, prin ordin al ministrului culturii și
cultelor.
(5) Directorul Administrației participă la lucrările
consiliului, fără drept de vot.
Art. 10. — (1) Nu poate fi membru al Consiliului
Administrației persoana care:
a) face parte din organele de conducere ale unui
operator cultural care a solicitat sau a beneficiat de
finanțare nerambursabilă din Fondul Cultural Național;
b) are calitatea de asociat, acționar sau fondator, el sau
rudele ori afinii până la gradul al II-lea inclusiv, la unul
dintre operatorii culturali care a solicitat sau a beneficiat de
finanțări nerambursabile din Fondul Cultural Național;
c) are un interes patrimonial sau nepatrimonial, personal
ori printr-o rudă sau afin până la gradul al II-lea inclusiv, în
legătură cu operatorii culturali care au solicitat sau au
beneficiat de finanțări nerambursabile din Fondul Cultural
Național;
d) exercită un mandat similar în cadrul altor comisii.
(2) Numirea în Consiliul Administrației se face numai
după ce membrii propuși dau o declarație de interese, sub
sancțiunea prevederilor legale referitoare la falsul în
declarații, prin care certifică faptul că nu se află în nici una
dintre situațiile prevăzute la alin. (1).
(3) Formularul declarației de interese este prevăzut în
anexa care face parte integrantă din prezenta hotărâre.
Art. 11. — (1) Sunt fapte care determină
incompatibilitatea cu calitatea de membru al Consiliului
Administrației următoarele:
a) începerea urmăririi penale pentru săvârșirea unei
infracțiuni în legătură cu exercitarea profesiei sau în timpul
exercitării acesteia;

6

MONITORUL OFICIAL AL ROMÂNIEI, PARTEA I, Nr. 697/3.VIII.2005

b) începerea urmăririi penale pentru fapte precum
acceptarea, solicitarea sau nerespingerea unor avantaje
materiale sau de altă natură din partea solicitanților de
finanțări nerambursabile din Fondul Cultural Național;
c) dezvăluirea, fără drept, a unor informații în legătură
cu activitatea Consiliului Administrației;
d) solicitarea acordării de finanțări nerambursabile, în
calitate de operator cultural sau partener al acestuia, ori
beneficierea de finanțări nerambursabile.
(2) Existența stării de incompatibilitate se constată de
către ministrul culturii și cultelor și are ca efect revocarea
persoanei respective.
Art. 12. — (1) Încetarea calității de membru al
Consiliului Administrației se face prin ordin al ministrului
culturii și cultelor și are loc în următoarele situații:
a) revocarea mandatului de către instituția sau
operatorul cultural care a făcut propunerea respectivă;
b) revocarea mandatului ca urmare a două absențe
nemotivate consecutive de la ședințele Consiliului
Administrației;
c) săvârșirea de fapte care determină incompatibilitatea
cu calitatea de membru al Consiliului Administrației,
prevăzute la art. 11 alin. (1);
d) demisie;

e) alte situații prevăzute de lege.
(2) În situația în care un loc din consiliu devine vacant,
instituția sau operatorul care a făcut numirea va desemna
un nou membru pentru o perioadă egală cu perioada
rămasă din mandatul devenit vacant.
Art. 13. — (1) Consiliul Administrației se întrunește în
ședințe ordinare și extraordinare.
(2) Ședințele sunt conduse de un președinte ales dintre
membrii Consiliului Administrației prin vot deschis.
(3) Convocarea Consiliului Administrației se face prin
dispoziție a președintelui.
(4) Consiliul Administrației hotărăște prin votul majorității
simple din totalul membrilor săi.
(5) Secretariatul Consiliului Administrației este asigurat
de personalul pus la dispoziție de Administrație.
Art. 14. — (1) Fiecare membru are dreptul la un
singur vot.
(2) Dreptul la vot nu poate fi delegat.
(3) Orice convenție privind exercitarea dreptului la vot
altfel decât în mod direct este nulă.
Art. 15. — Regulamentul de organizare și funcționare,
precum și organigrama Administrației se aprobă prin ordin
al ministrului culturii și cultelor, în termen de 30 de zile de
la intrarea în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 802.
ANEXĂ
DECLARAȚIE DE INTERESE

Subsemnatul .........................................................., în calitate de membru al Consiliului Administrației Fondului
Cultural Național, declar pe propria răspundere că:
— nu fac parte din organele de conducere ale unui operator cultural care a solicitat sau a beneficiat de finanțare
nerambursabilă din Fondul Cultural Național;
— nu am calitatea de acționar, nici eu, nici rudele sau afinii până la gradul al II-lea inclusiv, la nici un operator
cultural care a solicitat sau a beneficiat de finanțare nerambursabilă din Fondul Cultural Național;
— nici eu, nici rudele ori afinii mei până la gradul al II-lea inclusiv nu avem nici un interes patrimonial sau
nepatrimonial în legătură cu operatorii culturali care au solicitat ori au beneficiat de finanțări nerambursabile din
Fondul Cultural Național;
— nu exercit un mandat similar în cadrul altor comisii.
Confirm că, în situația în care aș descoperi, pe durata exercitării mandatului, că mă aflu în una dintre situațiile
arătate, voi declara imediat acest lucru și mă voi retrage.
Sub sancțiunea aplicabilă infracțiunii de fals în declarații, declar că am verificat datele din prezenta declarație și,
în conformitate cu informațiile furnizate, o declar completă și corectă.

Semnătura,
............................................................
Data,
.............................................................

7

MONITORUL OFICIAL AL ROMÂNIEI, PARTEA I, Nr. 697/3.VIII.2005
GUVERNUL ROMÂNIEI

HOTĂRÂRE
privind aprobarea Programului de acțiuni pe anul 2005
pentru reabilitarea termică a unor clădiri de locuit multietajate
În temeiul art. 108 din Constituția României, republicată, și al art. 2 alin. (2) din Ordonanța de urgență a
Guvernului nr. 174/2002 privind instituirea măsurilor speciale pentru reabilitarea termică a unor clădiri de locuit
multietajate, aprobată cu modificări și completări prin Legea nr. 211/2003,
Guvernul României adoptă prezenta hotărâre.
Art. 1. — Se aprobă Programul de acțiuni pe anul 2005
pentru reabilitarea termică a unor clădiri de locuit
multietajate, realizate după proiecte tip în perioada 1950—
1985, amplasate în zone urbane și racordate la sistemele
centralizate de furnizare a energiei termice ale unităților
administrativ-teritoriale, prevăzut în anexa care face parte
integrantă din prezenta hotărâre.

Art. 2. — Acțiunile privind expertizarea și auditul
energetic, proiectarea și executarea lucrărilor de reabilitare
termică a clădirilor de locuit multietajate prevăzute în anexă
se finanțează potrivit prevederilor Ordonanței de urgență a
Guvernului nr. 174/2002 privind instituirea măsurilor speciale
pentru reabilitarea termică a unor clădiri de locuit
multietajate, aprobată cu modificări și completări prin Legea
nr. 211/2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 805.

ANEXĂ
PROGRAMUL DE ACȚIUNI PE ANUL 2005

pentru reabilitarea termică a unor clădiri de locuit multietajate
MUNICIPIUL BUCUREȘTI
Nr.
crt.

1.
2.
3.

Adresa imobilului

Aleea Politehnicii nr. 2
Aleea Costinești nr. 7
Bd. Ion Mihalache nr. 35—37
ORAȘUL TOPOLOVENI

Nr.
crt.

1.
2.

— zona climatică II
Anul
construirii

1977
1970
1982

Regimul
de înălțime

P+4
P+4
P+9 (P+10)

Nr. de
apartamente

20
20
84

— județul Argeș — zona climatică II

Adresa imobilului

Calea București nr. 76
Str. Parcului nr. 13

Anul
construirii

1977
1985

Regimul
de înălțime

P+4
P+4

Nr. de
apartamente

24
52

8

MONITORUL OFICIAL AL ROMÂNIEI, PARTEA I, Nr. 697/3.VIII.2005
MUNICIPIUL BUZĂU
Nr.
crt.

1.

— județul Buzău — zona climatică II

Adresa imobilului

Bd. mareșal Averescu nr. 43
ORAȘUL MOLDOVA NOUĂ

Nr.
crt.

1.
2.
3.
4.

Str. V. Alecsandri bl. 40
Aleea F. Griselinii bl. 35 sc. 2
Aleea F. Griselinii bl. 34
Șos. N. Titulescu bl. 41

Nr.
crt.

1.
2.
3.
4.
5.

Lupeni nr. 22
Independenței nr. 83
Independenței nr. 65
Paltinului nr. 4
Rahovei nr. 8

MUNICIPIUL PLOIEȘTI
Nr.
crt.

1.
2.
3.
4.
5.
6.

g-ral V. Milea nr. 3
g-ral V. Milea nr. 5
g-ral V. Milea nr. 7
g-ral V. Milea nr. 9
sold. erou Arhip. Nicolae 3D
Cuza Vodă nr. 2

MUNICIPIUL VASLUI
Nr.
crt.

1.
2.
3.
4.
5.

20

Anul
construirii

Regimul
de înălțime

1970
1971
1970
1971

P+4
P+4
P+4
P+4

Nr. de
apartamente

120
27
120
122

Anul
construirii

Regimul
de înălțime

1972
1979
1981
1981
1977

P+4
P+4
P+4
P+2
P+10

Nr. de
apartamente

20
40
64
12
43

Anul
construirii

Regimul
de înălțime

1962
1962
1962
1962
1981
1985

P+M+4
P+M+4
P+M+4
P+M+4
P+4
P+6

Nr. de
apartamente

33
16
36
33
20
20

— județul Vaslui — zona climatică III

Adresa imobilului

Str.
Str.
Str.
Str.
Str.

P+4

— județul Prahova — zona climatică II

Adresa imobilului

Str.
Str.
Str.
Str.
Str.
Str.

1968

Nr. de
apartamente

— județul Constanța — zona climatică I

Adresa imobilului

Str.
Str.
Str.
Str.
Str.

Regimul
de înălțime

— județul Caraș-Severin — zona climatică I

Adresa imobilului

MUNICIPIUL MEDGIDIA

Anul
construirii

Republicii bl. B321
Decebal bl. 209
Hușului bl. 193
Hușului bl. 216
Ștefan cel Mare

Anul
construirii

1985
1978
1977
1977
1981

Regimul
de înălțime

P+4
P+4
P+4
P+4
D+P+M+7

Nr. de
apartamente

135
40
40
20
28

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 697/3.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|045354]
ISSN 1453—4495

