Anul 173 (XVII) — Nr. 206

PARTEA

I

LEGI, DECRETE, HOTĂRÂRI ȘI ALTE ACTE

Joi, 10 martie 2005

SUMAR

Nr.

Pagina
LEGI ȘI DECRETE

33.

100.

— Lege pentru aprobarea Ordonanței de urgență
a Guvernului nr. 96/2004 privind trecerea Teatrului
Național din Craiova în subordinea Ministerului
Culturii și Cultelor......................................................

1–2

— Decret privind promulgarea Legii pentru
aprobarea Ordonanței de urgență a Guvernului
nr. 96/2004 privind trecerea Teatrului Național din
Craiova în subordinea Ministerului Culturii și
Cultelor .......................................................................

LEGI

Nr.

Pagina

DECIZII ALE CURȚII CONSTITUȚIONALE
Decizia nr. 42 din 27 ianuarie 2005 referitoare la
excepția de neconstituționalitate a dispozițiilor
art. 18 alin. (3) din Legea nr. 146/1997 privind
taxele judiciare de timbru .........................................

2–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului finanțelor publice pentru
aprobarea Normelor metodologice privind utilizarea
și completarea ordinului de plată pentru Trezoreria
Statului (OPT)............................................................

5–8

246.
2

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 96/2004
privind trecerea Teatrului Național din Craiova în subordinea Ministerului Culturii și Cultelor
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 96 din 10 noiembrie 2004 privind trecerea
Teatrului Național din Craiova în subordinea Ministerului
Culturii și Cultelor, publicată în Monitorul Oficial al
României, Partea I, nr. 1.083 din 22 noiembrie 2004, cu
următoarele modificări:

Cultelor și se finanțează din venituri proprii și din subvenții

1. Articolul 1 va avea următorul cuprins:
îArt. 1. — (1) Teatrul Național din municipiul Craiova,
județul Dolj, trece în subordinea Ministerului Culturii și

pentru anul 2005 cu suma de 16.704.000 mii lei și se

acordate de la bugetul de stat.
(2) Sumele defalcate din impozitul pe venit pentru
echilibrarea bugetelor locale pe anul 2004 pentru județul
Dolj se diminuează cu suma de 1.360.191 mii lei, iar
suplimentează corespunzător bugetul Ministerului Culturii și
Cultelor.“

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 206/10.III.2005

2. Articolul 3 va avea următorul cuprins:
îArt. 3. — Ministerul Finanțelor Publice este autorizat să
introducă modificările ce decurg din aplicarea prevederilor

prezentei ordonanțe de urgență în volumul și în structura
bugetului de stat al Ministerului Culturii și Cultelor și al
județului Dolj pe anii 2004 și 2005.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 martie 2005.
Nr. 33.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 96/2004 privind trecerea
Teatrului Național din Craiova în subordinea
Ministerului Culturii și Cultelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 96/2004 privind trecerea Teatrului Național din
Craiova în subordinea Ministerului Culturii și Cultelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 martie 2005.
Nr. 100.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 42
din 27 ianuarie 2005

referitoare la excepția de neconstituționalitate a dispozițiilor art. 18 alin. (3) din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 18 alin. (3) din Legea
nr. 146/1997 privind taxele judiciare de timbru, astfel cum
au fost modificate prin art. V pct. 2 din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, excepție ridicată de Liliana Poenaru în
Dosarul nr. 14.053/2004 al Judecătoriei Sectorului 1
București.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 206/10.III.2005
La apelul nominal lipsesc părțile, față de care procedura
de citare este legal îndeplinită.
Magistratul-asistent referă asupra notelor scrise depuse
de autorul excepției de neconstituționalitate în susținerea
acesteia.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. Arată că, în conformitate cu dispozițiile
art. 127 din Constituție, îȘedințele de judecată sunt publice,
afară de cazurile prevăzute de lege“, astfel încât legiuitorul
are posibilitatea să deroge de la principiul publicității
ședinței de judecată. De asemenea, precizează că
principiul contradictorialității nu este un principiu de ordin
constituțional.
C U R T E A,

având în vedere actele și lucrările dosarului, reține
următoarele:
Prin Încheierea din 6 septembrie 2004, pronunțată în
Dosarul nr. 14.053/2004, Judecătoria Sectorului 1
București a sesizat Curtea Constituțională cu excepția de
neconstituționalitate a dispozițiilor îart. V pct. 2 din Legea
nr. 195/2004 de modificare și completare a art. 18 alin. (3)
din Legea nr. 146/1997 privind taxele judiciare de timbru“,
excepție ridicată de Liliana Poenaru.
Autorul excepției de neconstituționalitate consideră că
dispozițiile menționate încalcă prevederile art. 1 alin. (3),
(4) și (5), art. 11 alin. (1), art. 20, art. 21 alin. (3), art. 24,
124, 127 și 129 din Constituție, pe cele ale art. 121 din
Codul de procedură civilă, precum și dispozițiile art. 6 și 13
din Convenția pentru apărarea drepturilor omului și a
libertăților fundamentale. Arată că ședințele de judecată
trebuie să fie publice, iar părțile trebuie să fie citate, în
vederea respectării principiilor oralității și contradictorialității,
precum și pentru a li se oferi părților posibilitatea de a se
apăra conform dispozițiilor legale. Consideră că încheierea
îtrebuie atacată cu recurs, pentru a nu prejudicia partea de
o cale de atac“, cu atât mai mult cu cât primirea acțiunii
de către judecătorul de serviciu, acordarea termenului de
judecată și fixarea taxei de timbru reprezintă etape ale
procedurii necontencioase ce pot fi atacate cu recurs.
Arată că prin soluționarea cererii de reexaminare de
către aceeași instanță, chiar de către un alt complet de
judecată, petentul nu poate beneficia de o instanță
imparțială.
De asemenea, mai susține că, în condițiile în care
taxele de timbru se stabilesc de către consiliile locale și se
fac venit la bugetul local, iar nu la Ministerul Finanțelor,
înormal ar fi ca și soluționarea cererii de reexaminare să
se facă de autoritatea locală competentă“. Ca atare, de
lege lata, soluționarea cererii de reexaminare de către
instanța de judecată constituie o imixtiune a acesteia în
actul administrativ (al autorității locale). Pentru ca instanțele
de judecată să poată soluționa cererile privind taxele
judiciare de timbru ar trebui ca fondurile provenite din
aceste taxe să fie vărsate la Ministerul Justiției, în caz
contrar fiind încălcat art. 1 alin. (4) din Constituție.
Judecătoria Sectorului 1 București apreciază că
excepția invocată nu are legătură cu soluționarea în fond a
cererii contestatoarei.
În același timp, apreciază că modul de reglementare a
soluționării cererii de reexaminare nu contravine dispozițiilor
constituționale privind publicitatea ședințelor de judecată, în
Codul de procedură civilă fiind reglementate mai multe

3

situații în care judecarea anumitor cereri nu se face în
ședință publică.
Rațiunea textului pretins încălcat este de a asigura, prin
publicitatea ședinței de judecată, posibilitatea reală pentru
părți de a-și face apărarea. În speță însă, soluționarea
cererii de reexaminare în Camera de consiliu nu este de
natură să încalce dreptul la apărare al părților, atât timp
cât contestatorul are posibilitatea de a-și susține cererea
atât în scris, cât și verbal.
În concluzie, instanța de judecată consideră că excepția
de neconstituționalitate a îart. V pct. 2 din Legea
nr. 195/2004 de modificare și completare a art. 18 alin. (3)
din Legea nr. 146/1997“ este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul constată că, deși caracterul public al
dezbaterilor este consacrat cu valoare de principiu în
Constituție, art. 126 din Legea fundamentală permite ca,
prin lege, să se deroge de la caracterul public al
dezbaterilor. O astfel de derogare este cuprinsă în art. 18
alin. (3) din Legea nr. 146/1997. De asemenea, arată că
art. 129 din Constituție consacră stabilirea prin lege a
căilor de atac împotriva hotărârilor judecătorești.
Nici din perspectiva dreptului la un recurs efectiv,
prevăzut de art. 13 din Convenția pentru apărarea
depturilor omului și a libertăților fundamentale, nu există o
încălcare, deoarece o asemenea cale de atac o reprezintă
tocmai cererea de reexaminare reglementată de art. 18 din
Legea nr. 146/1997.
În ceea ce privește destinația sumelor rezultate din
perceperea taxei de timbru, opinează în sensul că
stabilirea cuantumului acestora și soluționarea cererilor de
reexaminare de către instanțele judecătorești nu impietează
în nici un fel asupra principiului separației puterilor în stat
și deci nu are nici o relevanță din perspectiva art. 1
alin. (4) din Constituție.
În concluzie, Guvernul consideră că excepția de
neconstituționalitate a dispozițiilor art. 18 alin. (3) din Legea
nr. 146/1997 urmează să fie respinsă ca neîntemeiată.
Avocatul Poporului apreciază că nu poate fi reținută
critica de neconstituționalitate a prevederilor art. V pct. 2
din Legea nr. 195/2004 față de art. 127 din Constituție. În
acest sens, arată că Legea fundamentală lasă în sarcina
legiuitorului să stabilească în ce cazuri ședințele de
judecată nu sunt publice, precum și că, în conformitate cu
dispozițiile art. 126 alin. (2) din Constituție, stabilirea
procedurii de judecată este de competența legiuitorului.
În concluzie, Avocatul Poporului consideră că dispozițiile
art. V pct. 2 din Legea nr. 195/2004 sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 206/10.III.2005

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 18 alin. (3) din Legea nr. 146/1997 privind
taxele judiciare de timbru, astfel cum au fost modificate
prin art. V pct. 2 din Legea nr. 195/2004 pentru aprobarea
Ordonanței de urgență a Guvernului nr. 58/2003 privind
modificarea și completarea Codului de procedură civilă,
ordonanță publicată în Monitorul Oficial al României, Partea I,
nr. 470 din 26 mai 2004. Textul de lege criticat are
următorul conținut: îCererea se soluționează în camera de
consiliu de un alt complet, fără citarea părților, prin încheiere
irevocabilă.“
Autorul excepției susține că dispozițiile de lege criticate
încalcă prevederile constituționale ale art. 1 alin. (3), (4) și
(5), art. 11 alin. (1), art. 20, art. 21 alin. (3), art. 24, 124,
127 și 129, care au următorul conținut:
— Art. 1 alin. (3), (4) și (5): î(3) România este stat de
drept, democratic și social, în care demnitatea omului,
drepturile și libertățile cetățenilor, libera dezvoltare a
personalității umane, dreptatea și pluralismul politic reprezintă
valori supreme, în spiritul tradițiilor democratice ale poporului
român și idealurilor Revoluției din decembrie 1989, și sunt
garantate.
(4) Statul se organizează potrivit principiului separației și
echilibrului puterilor — legislativă, executivă și judecătorească —
în cadrul democrației constituționale.
(5) În România, respectarea Constituției, a supremației sale
și a legilor este obligatorie.“;
— Art. 11 alin. (1): îStatul român se obligă să
îndeplinească întocmai și cu bună-credință obligațiile ce-i revin
din tratatele la care este parte.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 124: î(1) Justiția se înfăptuiește în numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.“;
— Art. 127: îȘedințele de judecată sunt publice, afară de
cazurile prevăzute de lege.“;
— Art. 129: Împotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
De asemenea, autorul excepției consideră că se încalcă
și dispozițiile art. 6 §1 și art. 13 din Convenția pentru
apărarea drepturilor omului și a libertăților fundamentale,
care au următorul cuprins:
— Art. 6 §1: Orice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,

instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia, în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță, atunci
când, în împrejurări speciale, publicarea ar fi de natură să
aducă atingere intereselor justiției.
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Deși obiectul textului criticat îl constituie o normă
procedurală care reglementează soluționarea cererii de
reexaminare împotriva încheierii de stabilire a taxei de
timbru, așadar un incident procedural prealabil antamării
fondului de către instanța de judecată, autorul excepției
face total abstracție de această particularitate esențială,
atât textele constituționale de referință indicate, cât și
argumentele criticate lăsând impresia că în discuție ar fi o
normă având ca obiect reglementarea soluționării în fond a
litigiului. Din acest motiv raționamentul este viciat, iar
concluzia desprinsă, aceea a neconstituționalității normei de
lege criticate, este neîntemeiată.
În condițiile în care în discuție este o chestiune
prealabilă, soluționarea acesteia este guvernată de
principiul celerității, care ar fi grav afectat prin aplicarea în
materie a principiilor oralității și contradictorialității, a
obligativității citării părților, ca și a posibilității exercitării
unei căi de atac împotriva încheierii de soluționare a cererii
de reexaminare.
Această procedură derogatorie, stabilită de legiuitor în
cadrul competenței sale constituționale, are în vedere
asigurarea dreptului la un proces echitabil, în mod evident
afectat, prin prelungirea sa artificială, în maniera
preconizată de autorul excepției.
Nu se poate reține, ca un fine de neconstituționalitate,
nici pretinsa încălcare a principiului oralității, în măsura în
care Constituția, consacrându-l prin art. 127, prevede în
același articol posibilitatea legiuitorului de a deroga de la
el.
În ceea ce privește principiul contradictorialității, acesta
nu este consacrat ca atare de Legea fundamentală și, mai
mult decât atât, nici nu este de esența procedurii în
materie, în cadrul căreia contrarietatea de interese, care
impune și justifică acest principiu, nu intervine între părți, ci
între reclamant, în calitate de debitor, și stat, în calitate de
creditor.
Nici critica având ca obiect inexistența unei căi de atac
împotriva încheierii de soluționare a cererii de reexaminare
nu poate fi primită, în condițiile în care, potrivit art. 129 din
Constituție, stabilirea căilor de atac este de competența
legiuitorului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 206/10.III.2005
În final, nu poate fi reținută nici critica referitoare la
încălcarea principiului separației puterilor, argumentată pe
baza unei pretinse imixtiuni a instanțelor de judecată,
autorul excepției considerând că, de vreme ce îtaxele de
timbru se stabilesc de consiliile locale, normal ar fi ca și
soluționarea cererii de reexaminare să se facă de
autoritatea locală competentă“. O atare susținere apare cel
puțin hazardată dacă se are în vedere că ceea ce se
consideră a fi, în această materie, un viciu de
constituționalitate se subsumează competenței generale a

5

instanțelor judecătorești de aplicare a legii la situații
concrete. Or, așa fiind, dacă s-ar accepta susținerea
autorului excepției, s-ar putea conchide că activitatea puterii
judecătorești constituie o imixtiune în actul de legiferare și,
pe cale de consecință, o încălcare a principiului separației
puterilor. În realitate, reglementarea în cauză, în
concordanță cu reglementarea de drept comun, consacrând
competența instanțelor judecătorești în termenii în care o
face, departe de a contraveni principiului separației
puterilor, îi dă expresie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 18 alin. (3) din Legea nr. 146/1997 privind taxele
judiciare de timbru, excepție ridicată de Liliana Poenaru în Dosarul nr. 14.053/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 27 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Normelor metodologice privind utilizarea și completarea ordinului de plată
pentru Trezoreria Statului (OPT)
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Normele metodologice privind
utilizarea și completarea ordinului de plată pentru Trezoreria
Statului (OPT), cuprinse în anexa care face parte
integrantă din prezentul ordin.
Art. 2. — Direcția generală a contabilității publice, Direcția
generală de gestiune a impozitelor și contribuțiilor, Direcția
generală de colectare a creanțelor bugetare, Direcția generală

a tehnologiei informației, direcțiile generale ale finanțelor
publice județene și a municipiului București, administrațiile
finanțelor publice ale sectoarelor municipiului București și
Direcția generală de administrare a marilor contribuabili vor
duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 4 martie 2005.
Nr. 246.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 206/10.III.2005
ANEXĂ

NORME METODOLOGICE
privind utilizarea și completarea ordinului de plată pentru Trezoreria Statului (OPT)
Art. 1. — Ordinul de plată pentru trezoreria statului
(OPT) este un instrument de plată pentru efectuarea de
plăți către și de la Trezoreria Statului, care se supune
prevederilor Regulamentului Băncii Naționale a României
nr. 2/2005 privind ordinul de plată utilizat în operațiuni de
transfer credit și prezentelor norme metodologice.
Art. 2. — Ordinele de plată pentru Trezoreria Statului
(OPT) se utilizează de către plătitori astfel:
a) persoane juridice și persoane fizice (agenți economici
și alți plătitori), pentru:
— achitarea impozitelor, taxelor și a altor obligații,
inclusiv restituiri din finanțarea anilor precedenți datorate
bugetului de stat, bugetului asigurărilor sociale de stat,
bugetelor locale, bugetelor fondurilor speciale, bugetului
Trezoreriei Statului, bugetelor de venituri proprii ale
instituțiilor publice, inclusiv a sumelor datorate Ministerului
Finanțelor Publice;
— achitarea în contul instituțiilor publice a sumelor
reprezentând contravaloarea serviciilor prestate, bunurilor
livrate și a lucrărilor executate de către acestea;
— transferul în conturile proprii deschise la instituțiile de
credit sau, după caz, la Banca Națională a României al
sumelor încasate în conturi deschise la Trezoreria Statului
și alte plăți efectuate din aceste conturi, conform
reglementărilor legale în vigoare;
b) ordonatori de credite, pentru:
— achitarea impozitelor, taxelor și a altor obligații
datorate bugetului de stat, bugetului asigurărilor sociale de
stat, bugetului Trezoreriei Statului, bugetelor locale și
bugetelor fondurilor speciale;
— achitarea obligațiilor către furnizori și creditori, virări
de sume reprezentând transferuri și subvenții, restituiri de
venituri bugetare încasate necuvenit;
c) Ministerul Finanțelor Publice și unitățile descentralizate,
pentru:
— restituiri de venituri bugetare încasate necuvenit,
compensări și regularizări din bugetul de stat și din
celelalte bugete; virări de sume din fonduri publice
gestionate de Ministerul Finanțelor Publice în numele
statului, inclusiv plăți pentru datoria publică internă și
externă, rambursări de credite, precum și alte plăți.
Art. 3. — Ordinul de plată pentru Trezoreria Statului
(OPT) se completează de către plătitori distinct pentru
fiecare tip de obligație bugetară.
Art. 4. — (1) Ordinele de plată pentru Trezoreria
Statului (OPT) pot fi completate de către plătitori pe suport
de hârtie (în două exemplare, din care exemplarul nr. 2
rămâne la plătitor, iar exemplarul nr. 1 se depune la
instituția inițiatoare, care poate fi instituție de credit sau
unitate a Trezoreriei Statului) sau pe suport electronic, în
funcție de termenii și condițiile contractuale convenite cu
instituția inițiatoare, cu respectarea precizărilor din
prezentele norme metodologice.
(2) Prin excepție de la prevederile alin. (1), în cazul
plăților efectuate pentru achitarea obligațiilor prevăzute la
art. 5 lit. j) pct. 5 și 6, instituțiile inițiatoare au obligația de
a semna și de a ștampila exemplarul nr. 2 al ordinului de
plată pentru Trezoreria Statului, care rămâne la plătitor, în
scopul confirmării debitării contului plătitorului cu suma
respectivă.

(3) În cazul ordinelor de plată pentru Trezoreria Statului
întocmite pe suport hârtie, exemplarul nr. 2 reținut de
plătitor constituie document justificativ pentru înregistrarea
operațiunii în contabilitate, numai împreună cu extrasul de
cont eliberat de către instituția bancară sau unitatea
Trezoreriei Statului inițiatoare. Răspunderea pentru situațiile
în care datele înscrise în cele două exemplare ale
ordinelor de plată pentru Trezoreria Statului întocmite pe
suport hârtie sunt diferite revine exclusiv plătitorului.
Instituția inițiatoare are răspunderea preluării informațiilor de
pe OPT în format electronic în conformitate cu exemplarul
nr. 1 depus de către plătitor.
(4) Formularul îOrdin de plată pentru Trezoreria Statului
(OPT)“ se generează cu ajutorul programului de asistență
pus la dispoziție de Ministerul Finanțelor Publice. Programul
de asistență este distribuit contribuabililor gratuit de unitățile
fiscale subordonate sau poate fi descărcat de pe serverul
de web al Ministerului Finanțelor Publice, la adresa
www.mfinante.ro/informatii contribuabil/sistem fiscal/programe
utile. Formularul îOrdin de plată pentru Trezoreria Statului
(OPT)“ poate fi completat fie cu ajutorul programului de
asistență pus la dispoziție de Ministerul Finanțelor Publice,
fie manual.
Art. 5. — Elementele din formular se completează
astfel:
a) în rubrica îNr.“ se înscrie numărul ordinului de plată
atribuit de către plătitor;
b) în rubrica îPLĂTIȚI“ se înscrie suma în cifre; cifrele
se aliniază de la dreapta la stânga;
c) în rubrica îLEI, adică“ se înscrie, citeț și,
recomandabil, fără pauză între cuvinte, suma în litere;
d) în rubrica îPLĂTITOR“ se înscrie denumirea
plătitorului;
e) în rubrica îCod de identificare fiscală“ se înscrie
codul de identificare fiscală al plătitorului (cod de
înregistrare fiscală sau cod unic de înregistrare, CNP sau
număr de identificare fiscală, după caz);
f) în rubrica îAdresa“ se înscrie adresa plătitorului;
g) în spațiul marcat îCod IBAN plătitor“ se completează
codul IBAN al contului care trebuie debitat, deschis de
emitent la instituția inițiatoare sau, după caz, de instituția
emitentă;
h) în rubrica îCodul BIC“ se înscrie codul BIC al
instituției inițiatoare;
i) în rubrica îDe la“ se înscrie identitatea instituției
inițiatoare prin denumire;
j) rubrica îBeneficiar“ se completează astfel:
1. pentru obligațiile bugetare prevăzute în anexa nr. A
la Ordinul ministrului finanțelor publice nr. 1.870/2004, cu
excepția celor prevăzute la punctele 5—7 de mai jos, se
înscrie: buget stat, buget asigurări sociale de stat, buget
asigurări sociale de sănătate, buget asigurări de șomaj, după
caz.
2. pentru obligațiile bugetare achitate la bugetele locale
se înscrie denumirea unității administrativ-teritoriale în contul
căreia se achită suma;
3. pentru obligațiile bugetare prevăzute în anexa nr. 4
la normele metodologice aprobate prin Ordinul ministrului
finanțelor publice nr. 1.644/2003 se înscrie denumirea casei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 206/10.III.2005
de asigurări sau a agenției pentru ocuparea forței de
muncă în contul căreia se achită suma;
4. pentru obligațiile de plată către instituții publice se
înscrie denumirea instituției publice beneficiare;
5. pentru taxe și alte obligații achitate în vamă se
înscrie denumirea unității vamale;
6. pentru acccize la uleiuri minerale plătite anticipat
livrării, de către client în numele furnizorului, se înscrie
denumirea agentului economic furnizor producător/
procesator;
7. pentru impozitul pe venituri din salarii se înscrie
denumirea unității pentru care se achită impozitul, fie
aceasta persoană juridică sau sucursală/punct de lucru,
după caz;
8. pentru amenzi achitate, rubrica îBeneficiar“ se
completează astfel:
8.1. pentru amenzile datorate bugetelor locale se înscrie
denumirea unității administrativ-teritoriale în contul căreia se
achită suma;
8.2. pentru amenzile datorate bugetului de stat se
înscrie:
8.2.1. denumirea unității din care face parte agentul
constatator care a aplicat amenda/buget de stat, în situația în
care în procesul-verbal de constatare a contravenției s-a
consemnat codul fiscal al acestuia;
8.2.2. buget de stat, în situația în care în procesul-verbal
de constatare a contravenției nu s-a consemnat codul fiscal
al unității din care face parte agentul constatator;
9. pentru plăți dispuse din conturi deschise la Trezoreria
Statului pentru alte destinații (de exemplu: achitarea în
conturile agenților economici deschise la Trezoreria Statului
a sumelor reprezentând contravaloarea bunurilor
achiziționate, serviciilor prestate sau lucrărilor executate
instituțiilor publice; virarea soldurilor conturilor de
disponibilități ale agenților economici în conturi bancare;
transferul sumelor aferente drepturilor salariale în conturile
de card deschise la bănci pe numele salariaților instituțiilor
publice; plăți privind distribuirea sumelor încasate prin
valorificarea bunurilor mobile și imobile din procesul de
executare silită etc.) se înscrie denumirea beneficiarului
sumei;
10. pentru celelalte obligații bugetare se înscrie
denumirea bugetului căruia i se cuvin sumele respective;
k) în rubrica îCod de identificare fiscală“ se înscrie
codul de identificare fiscală al beneficiarului, după cum
urmează:
1. codul de identificare fiscală al contribuabilului, pentru
obligațiile bugetare prevăzute la lit. j) pct. 1;
2. codul de identificare fiscală al primăriei, pentru
obligațiile bugetare prevăzute la lit. j) pct. 2;
3. codul de identificare fiscală al casei de asigurări sau
al agenției pentru ocuparea forței de muncă, pentru
obligațiile menționate la lit. j) pct. 3;
4. codul de identificare fiscală al instituției publice,
pentru obligațiile de plată prevăzute la lit. j) pct. 4;
5. codul de identificare fiscală al unității vamale, pentru
taxele și obligațiile achitate în vamă, prevăzute la lit. j)
pct. 5;
6. codul de identificare fiscală al agentului economic
furnizor producător/procesator, pentru accizele la uleiuri
minerale, prevăzute la lit. j) pct. 6;
7. codul de identificare fiscală al entităților prevăzute la
lit. j) pct. 7;

7

8. codul de identificare fiscală al primăriei, pentru
obligațiile prevăzute la lit. j) pct. 8.1; codul de identificare
fiscală al unității din care face parte agentul constatator,
pentru obligațiile prevăzute la lit. j) pct. 8.2.1, sau codul de
identificare fiscală al contravenientului, pentru obligațiile
prevăzute la lit. j) pct. 8.2.2;
9. codul de identificare fiscală al beneficiarului sumei,
pentru plățile menționate la lit. j) pct. 9;
10. codul de identificare fiscală atribuit Trezoreriei
Statului (8609468), pentru obligațiile bugetare prevăzute la
lit. j) pct. 10;
l) în spațiul marcat îCod IBAN beneficiar“ se înscrie
codul IBAN aferent contului de venituri ori de cheltuieli
bugetare sau contului de disponibilități, după caz, în care
se achită suma. La completarea codurilor IBAN se vor
avea în vedere următoarele precizări:
— obligațiile de plată prevăzute la lit. j) pct. 1, 8.2.1,
8.2.2 și 10 se achită la unitățile Trezoreriei Statului în raza
cărora își au sediul social/domiciliul sau domiciliul fiscal
contribuabilii;
— obligațiile de plată prevăzute la lit. j) pct. 2, 3, 4, 5,
6 și 8.1 se achită la unitățile Trezoreriei Statului în raza
cărora își au deschise conturile beneficiarii sumelor
respective;
— plățile prevăzute la lit. j) pct. 9 se efectuează la
unitățile Trezoreriei Statului sau la unitățile instituțiilor de
credit la care își au deschise conturile beneficiarii sumelor;
— obligațiile de plată prevăzute la lit. j) pct. 7 se achită
la unitățile Trezoreriei Statului în raza cărora își au sediul
social/domiciliul sau domiciliul fiscal contribuabilii și,
respectiv, la Direcția Trezorerie și Contabilitate Publică a
Municipiului București sau la trezoreriile municipiilor
reședință de județ, după caz, pentru marii contribuabili și
sediile secundare ale acestora;
m) în rubrica îCodul BIC“ se înscrie identitatea instituției
destinatare prin cod BIC;
n) în rubrica îLa“ se înscrie denumirea unității
Trezoreriei Statului sau a unității instituției de credit la care
este deschis contul beneficiarului;
o) rubrica îNr. de evidență a plății“ se completează
numai pentru obligațiile bugetare prevăzute în anexa A la
Ordinul ministrului finanțelor publice nr. 1.870/2004, potrivit
precizărilor din anexa la același ordin.
N O T Ă: Pentru plățile dispuse prin formularul îOrdin de
plată pentru Trezoreria Statului pe suport hârtie (OPHT)“,
aprobat prin Normele metodologice ale Ministerului
Finanțelor și ale Băncii Naționale a României
nr. 16.144/18/1995, îNumărul de evidență a plății“ se
completează în rubrica îExplicații“;
p) rubrica îReprezentând“ se completează după cum
urmează:
— pentru obligațiile bugetare se înscrie denumirea
completă a obligației bugetare achitate;
— pentru celelalte categorii de plăți se înscrie natura
economică a plății (de exemplu: îtransfer sold“);
r) în rubrica îData emiterii“ se înscrie clar și vizibil de
către plătitor data (ziua, luna, anul) la care este emis
ordinul de plată pentru Trezoreria Statului (OPT);
s) în rubrica îData debitării“ se înscrie clar și vizibil de
către instituția inițiatoare data (ziua, luna, anul) la care este
debitat contul plătitorului. Această informație se
completează în mesajele electronice de plăți de către
instituția inițiatoare, în câmpul 70 pe rândul al doilea, în
rubrica îData plății“, în conformitate cu prevederile

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 206/10.III.2005

Normelor Băncii Naționale a României nr. 1/2005 privind
modul unitar de completare a mențiunilor din ordinele de
plată în mesajele electronice utilizate în sistemul ReGIS și
în casa de compensare automată.
Art. 6. — (1) Formularul îOrdin de plată pentru
Trezoreria Statului (OPT)“, aprobat prin prezentele norme
metodologice, se utilizează numai pentru decontări în
cadrul Sistemului electronic de plăți.

(2) Datele privind intrarea în funcțiune a Sistemului
electronic de plăți, atât pentru plăți intertrezorerii, cât și
pentru plăți interbancare (de mică și mare valoare) vor fi
publicate pe site-ul Ministerului Finanțelor Publice
(www.mfinante.ro) și la sediile unităților Trezoreriei Statului.
Art. 7. — Modelul formularului îOrdin de plată pentru
Trezoreria Statului (OPT)“ este prevăzut în anexa care face
parte integrantă din prezentele norme metodologice.
ANEXĂ*)
la normele metodologice

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 206/10.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013056]
ISSN 1453—4495

PDF compression, OCR, web-optimization with CVISION's PdfCompressor

