Anul 173 (XVII) — Nr. 1.078

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 30 noiembrie 2005

SUMAR
Nr.

Pagina

Nr.
ORDONANȚE ȘI HOTĂRÂRI
ALE GUVERNULUI ROMÂNIEI

DECRETE
1.120. — Decret privind conferirea Semnului onorific În
Serviciul Patriei unor maiștri militari, subofițeri și
funcționari publici cu statut special cu grade
profesionale echivalente cu gradele de maiștri
militari și subofițeri din Ministerul Justiției...............

Pagina

152. — Ordonanță de urgență privind prevenirea și
controlul integrat al poluării ....................................

1

2–15

1.461. — Hotărâre privind suplimentarea bugetului
Ministerului Educației și Cercetării pe anul 2005
pentru achiziționarea unui imobil ............................

16

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor maiștri militari,
subofițeri și funcționari publici cu statut special cu grade profesionale echivalente
cu gradele de maiștri militari și subofițeri din Ministerul Justiției
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al
României, cu modificările ulterioare,
având în vedere propunerile ministrului justiției,
Președintele României d e c r e t e a z ă:
Art. 1. — Pe data de 1 decembrie 2005 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari, subofițerilor
și funcționarilor publici cu statut special cu grade
profesionale echivalente cu gradele de maiștri militari și
subofițeri, prevăzuți în anexa nr. 1.
Art. 2. — Pe data de 1 decembrie 2005 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari, subofițerilor

și funcționarilor publici cu statut special cu grade
profesionale echivalente cu gradele de maiștri militari și
subofițeri, prevăzuți în anexa nr. 2.
Art. 3. — Pe data de 1 decembrie 2005 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari, subofițerilor
și funcționarilor publici cu statut special cu grade
profesionale echivalente cu gradele de maiștri militari și
subofițeri, prevăzuți în anexa nr. 3.
Art. 4. — Anexele nr. 1—3*) fac parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
București, 21 noiembrie 2005.
Nr. 1.120.

PRIM-MINISTRU

CĂLIN POPESCU-TĂRICEANU

*) Anexele nr. 1—3 se comunică instituțiilor interesate.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.078/30.XI.2005

ORDONANȚE ȘI HOTĂRÂRI ALE GUVERNULUI ROMÂN I E I
GUVERNUL ROMÂNIEI

ORDONANȚĂ DE URGENȚĂ
privind prevenirea și controlul integrat al poluării
Având în vedere necesitatea îndeplinirii în termen a obligațiilor asumate de România în cadrul procesului de
negociere cu Comisia Europeană, aferente capitolului 22 îProtecția mediului“, și a obligațiilor prevăzute în Tratatul de aderare
la Uniunea Europeană, ce revin țării noastre în calitate de stat în curs de aderare, respectiv transpunerea Directivei
nr. 96/61/CE privind prevenirea și controlul integrat al poluării, modificată prin directivele nr. 2003/35/CE și nr. 2003/87/CE, și
eliminarea neconcordanțelor dintre termenele de conformare a funcționării instalațiilor, aflate sub incidența Ordonanței de
urgență a Guvernului nr. 34/2002 privind prevenirea, reducerea și controlul integrat al poluării, aprobată cu modificări prin
Legea nr. 645/2002, și cele stabilite în cadrul procesului de negociere, precum și dispozițiile care vizează interesul public și
care constituie situații de urgență extraordinare,
în temeiul art. 115 din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență are ca
obiectiv prevenirea și controlul integrat al poluării pentru
activitățile prevăzute în anexa nr. 1.
(2) Prezenta ordonanță de urgență stabilește măsurile
necesare pentru prevenirea sau, în cazul în care aceasta nu
este posibilă, reducerea emisiilor în aer, apă și sol, provenite
din activitățile prevăzute în anexa nr. 1, inclusiv măsurile
privind gestionarea deșeurilor, astfel încât să se atingă un
nivel ridicat de protecție a mediului, considerat în întregul
său, cu respectarea prevederilor legislației din domeniul
evaluării impactului asupra mediului și a altor reglementări
relevante.
Art. 2. — (1) Pentru aplicarea prezentei ordonanțe de
urgență termenii și expresiile de mai jos semnifică după cum
urmează:
a) autoritate competentă — acea autoritate a administrației
publice centrale și/sau teritoriale pentru protecția mediului
care are responsabilități pentru punerea în aplicare a
dispozițiilor prezentei ordonanțe de urgență;
b) autorizația integrată de mediu — actul tehnico-juridic
emis de autoritățile competente potrivit dispozițiilor legale în
vigoare, care acordă dreptul de a exploata în totalitate sau
în parte o instalație, în anumite condiții care să garanteze că
instalația corespunde prevederilor prezentei ordonanțe de
urgență. Autorizația poate fi emisă pentru una sau mai multe
instalații sau pentru părți ale acesteia, situate pe același
amplasament și exploatate de același operator;
c) cele mai bune tehnici disponibile — stadiul de dezvoltare
cel mai avansat și eficient, înregistrat în dezvoltarea unei
activități și a modurilor de exploatare, care demonstrează
posibilitatea practică de a constitui referința pentru stabilirea
valorilor limită de emisie în scopul prevenirii poluării, iar în
cazul în care acest fapt nu este posibil, pentru a reduce în
ansamblu emisiile și impactul asupra mediului în întregul său:
— tehnicile se referă deopotrivă la tehnologia utilizată și
modul în care instalația este proiectată, construită, întreținută,
exploatată, precum și la scoaterea din funcțiune a acesteia și
remedierea amplasamentului, potrivit legislației în vigoare;
— disponibile se referă la acele tehnici care au înregistrat
un stadiu de dezvoltare ce permite aplicarea lor în sectorul
industrial respectiv, în condiții economice și tehnice viabile,
luându-se în considerare costurile și beneficiile, indiferent
dacă aceste tehnici sunt sau nu utilizate ori realizate la nivel
național, cu condiția ca aceste tehnici să fie accesibile
operatorului;

— cele mai bune se referă la cele mai eficiente tehnici
pentru atingerea în ansamblu a unui nivel ridicat de protecție
a mediului în întregul său. În determinarea celor mai bune
tehnici disponibile trebuie luate în considerare, în special,
elementele prevăzute în anexa nr. 3;
d) emisie — evacuarea directă sau indirectă de substanțe,
vibrații, căldură, zgomot în aer, apă ori sol, provenite de la
surse punctiforme sau difuze ale instalației;
e) instalație — orice unitate tehnică staționară, în care se
desfășoară una sau mai multe activități prevăzute în anexa
nr. 1, precum și orice altă activitate direct legată tehnic de
activitățile desfășurate pe acel amplasament, care pot genera
emisii și poluare;
f) instalație existentă — orice instalație aflată în funcțiune,
autorizată sau supusă procedurii de autorizare de către
autoritatea competentă înainte de data de 30 octombrie 1999
inclusiv, cu condiția de a fi fost pusă în funcțiune în termen
de cel mult un an de la această dată;
g) instalație nouă — orice instalație pusă în funcțiune și
autorizată sau supusă procedurii de autorizare de către
autoritatea competentă după data de 30 octombrie 1999;
h) operator — orice persoană fizică sau juridică care
operează ori deține controlul instalației, așa cum este
prevăzut în legislația națională, sau care a fost învestită cu
putere economică decisivă asupra funcționării tehnice a
instalației;
i) poluare — introducerea directă sau indirectă, ca rezultat
al activității umane, de substanțe, vibrații, căldură, zgomot în
aer, apă ori sol, susceptibile să aducă prejudicii sănătății
umane sau calității mediului, să determine deteriorarea
bunurilor materiale sau să afecteze ori să împiedice utilizarea
în scop recreativ a mediului și/sau alte utilizări ale acestuia
în sensul prevederilor legislației în vigoare;
j) public — una ori mai multe persoane fizice sau juridice
și, potrivit legislației ori practicii naționale, asociațiile,
organizațiile sau grupările acestora;
k) public interesat — publicul afectat sau posibil a fi
afectat ori care are un interes în luarea unei decizii privind
emiterea sau reactualizarea unei autorizații ori a condițiilor
unei autorizații; în accepțiunea acestei definiții, organizațiile
neguvernamentale în domeniul protecției mediului, care
îndeplinesc condițiile cerute de legislația națională, sunt
considerate public interesat;
l) modificarea în exploatare — o schimbare în ceea ce
privește tipul sau funcționarea instalației ori o extindere a
acesteia, care poate avea efecte asupra mediului;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005
m) modificarea substanțială — o schimbare în exploatare
care, din punctul de vedere al autorității competente, poate
avea efecte negative semnificative asupra sănătății populației
sau mediului. În sensul acestei definiții, orice modificare în
exploatare sau extindere a exploatării este considerată
modificare substanțială dacă modificarea ori extinderea, prin
ea însăși, duce la atingerea valorilor de prag prevăzute în
anexa nr. 1, după caz;
n) standardul de calitate a mediului — totalitatea cerințelor
care trebuie respectate la un moment dat de mediu ca un
întreg, considerat în ansamblul său, sau de către o parte a
acestuia, în condițiile stabilite de legislația în vigoare;
o) substanță — orice element chimic și compușii
acestuia, cu excepția substanțelor radioactive, în sensul
prevăzut de reglementările din domeniul securității muncii și
sănătății populației față de pericolul radiațiilor ionizante,
precum și a organismelor modificate genetic, în sensul
prevederilor din legislația națională în vigoare;
p) valorile limită de emisie (VLE) — masa, exprimată prin
parametrii specifici, concentrația și/sau nivelul unei emisii
care nu trebuie depășită în cursul uneia sau mai multor
perioade de timp.
Valorile limită de emisie mai pot fi stabilite și pentru
grupe, familii sau categorii de substanțe, în special pentru
cele prevăzute în anexa nr. 2. Valorile limită de emisie
pentru substanțe se aplică, în mod normal, în punctul în
care emisia părăsește instalația, la această determinare
neluându-se în considerare nici o diluție. La stabilirea
valorilor limită de emisie pentru evacuările indirecte în apă
se poate lua în considerare efectul unei stații de epurare a
apelor uzate, cu condiția garantării unui nivel echivalent de
protecție a mediului ca un întreg și acest fapt să nu
determine niveluri mai ridicate de poluare a mediului, cu
respectarea prevederilor privind evacuarea de substanțe
periculoase în apă și a altor prevederi legale în vigoare;
r) drept vătămat — orice drept fundamental prevăzut de
Constituție sau de lege, căruia i se aduce o atingere printr-un
act administrativ;
s) interes legitim privat — posibilitatea de a pretinde o
anumită conduită, în considerarea realizării unui drept
fundamental care se exercită în considerarea realizării unui
drept subiectiv viitor și previzibil, prefigurat;
t) interes legitim public — posibilitatea de a pretinde o
anumită conduită, în considerarea realizării unui drept
fundamental care se exercită în colectiv ori, după caz, în
considerarea apărării unui interes public.
(2) Definițiile prevăzute la alin. (1) lit. r)—t) se
interpretează în concordanță cu obiectivul oferirii unui acces
larg la justiție al publicului interesat.
CAPITOLUL II
Răspunderile și obligațiile autorităților competente
pentru protecția mediului
Art. 3. — (1) Autoritatea competentă ia toate măsurile
pentru ca exploatarea instalației să se realizeze astfel încât:
a) să se prevină poluarea în special prin aplicarea celor
mai bune tehnici disponibile;
b) să nu se producă nici o poluare semnificativă;
c) să fie evitată producerea de deșeuri, potrivit
prevederilor legale în vigoare; în cazul în care se produc
deșeuri, ele sunt valorificate, iar dacă acest lucru este
imposibil tehnic sau economic, sunt eliminate, astfel încât să
se evite sau să se reducă orice impact asupra mediului;
d) să se utilizeze eficient energia;
e) să fie luate măsurile necesare pentru prevenirea
accidentelor și limitarea consecințelor acestora;
f) să fie luate măsurile necesare pentru ca în cazul
încetării definitive a activității să se evite orice risc de
poluare și să se readucă amplasamentul la o stare
satisfăcătoare.

3

(2) La stabilirea condițiilor de emitere a autorizației
integrate de mediu autoritatea competentă ia în considerare
principiile prevăzute la alin. (1).
Art. 4. — Autoritatea competentă asigură coordonarea
procedurii de emitere a autorizației integrate de mediu în
situația în care sunt implicate mai multe autorități, astfel încât
să se garanteze o abordare integrată efectivă de către toate
autoritățile implicate în această procedură.
CAPITOLUL III
Documentația de solicitare
a autorizației integrate de mediu
Art. 5. — (1) Documentația pentru solicitarea autorizației
integrate de mediu conține următoarele:
a) descrierea instalației și activitățile desfășurate;
b) prezentarea materiilor prime și auxiliare, a altor
substanțe, a tipului de energie utilizată sau generată de
instalație;
c) descrierea surselor de emisie din instalație;
d) descrierea condițiilor amplasamentului instalației;
e) indicarea naturii și a cantităților de emisii care pot fi
evacuate din instalație în fiecare factor de mediu, precum și
identificarea efectelor semnificative ale acestor emisii asupra
mediului;
f) descrierea tehnologiei propuse și a altor tehnici pentru
prevenirea sau, dacă nu este posibil, reducerea emisiilor din
instalație;
g) măsuri pentru prevenirea producerii deșeurilor ca
urmare a funcționării instalației și valorificarea acestora, după
caz;
h) descrierea măsurilor planificate pentru respectarea
principiilor generale;
i) descrierea măsurilor planificate pentru monitorizarea
emisiilor în mediu;
j) descrierea principalelor alternative analizate de operator.
(2) Documentația pentru solicitarea emiterii autorizației
integrate de mediu trebuie să cuprindă, de asemenea,
rezumatul netehnic al detaliilor prevăzute la alin. (1).
Art. 6. — Documentația pentru solicitarea emiterii
autorizației integrate de mediu poate conține informații
rezultate din evaluarea impactului asupra mediului întocmită
anterior, raportul de securitate, precum și informații furnizate
ca răspuns la alte cerințe legale și care corespund uneia
dintre prevederile art. 5.
CAPITOLUL IV
Condiții de autorizare integrată și conformarea cu condițiile
prevăzute de autorizația integrată de mediu
Art. 7. — (1) Operatorul are obligația de a solicita și de
a obține de la autoritatea competentă autorizația integrată de
mediu pentru activitățile prevăzute în anexa nr. 1.
(2) Exploatarea instalației se poate efectua numai în baza
autorizației integrate de mediu, emisă în condițiile prevăzute
de prezenta ordonanță de urgență.
Art. 8. — Orice instalație nouă este pusă în funcțiune
numai după obținerea autorizației integrate de mediu, emisă
potrivit prevederilor prezentei ordonanțe de urgență,
respectându-se excepțiile prevăzute de legislația națională în
vigoare din domeniul limitării emisiilor anumitor poluanți în
aer, provenite din instalații mari de ardere.
Art. 9. — (1) Autorizația integrată de mediu este emisă
de autoritatea competentă în condițiile prevăzute la art. 3 și
18, în scopul asigurării unui nivel ridicat de protecție a
mediului în întregul său, cu respectarea reglementărilor
privind calitatea aerului, apei și a solului.
(2) La aplicarea procedurii de autorizare integrată de
mediu, pentru instalații noi sau pentru modificări substanțiale,
se iau în considerare orice informații, concluzii sau decizii
relevante rezultate ca urmare a aplicării prevederilor
legislației naționale în domeniul evaluării impactului asupra
mediului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.078/30.XI.2005

(3) Autorizația integrată de mediu cuprinde valorile limită
de emisie pentru poluanți, în special pentru cei prevăzuți în
anexa nr. 2, care pot fi emiși în cantități semnificative, ca
rezultat al funcționării instalației, luându-se în considerare
natura lor, precum și potențialul de transfer al poluării
dintr-un mediu în altul, respectiv: apă, aer, sol.
(4) Autorizația integrată de mediu poate cuprinde și
cerințe specifice în scopul asigurării protecției solului și a
apei subterane, precum și măsuri suplimentare cu privire la
managementul deșeurilor generate de instalație.
(5) Valorile limită de emisie prevăzute la alin. (3) pot fi
suplimentate ori înlocuite prin parametri echivalenți ori măsuri
tehnice.
(6) Pentru instalațiile în care se desfășoară activitățile
prevăzute în anexa nr. 1 la pct. 6.6, valorile limită de emisie
prevăzute la alin. (3)—(5) iau în considerare aspectele
practice caracteristice acestei categorii de instalații.
Art. 10. — (1) Pentru instalațiile în care se desfășoară
activități aflate sub incidența
reglementărilor privind
comercializarea certificatelor de emisii de gaze cu efect de
seră, autorizația integrată de mediu nu stabilește valori limită
de emisie pentru emisiile directe ale acestor gaze, cu
excepția cazului în care este necesară evitarea producerii
unei poluări semnificative la nivel local.
(2) În situațiile prevăzute la alin. (1), autorizațiile integrate
de mediu nu includ cerințe referitoare la utilizarea eficientă a
energiei pentru unități de ardere sau orice alte unități care
emit dioxid de carbon pe amplasament.
(3) Dacă este necesar, autoritatea competentă revizuiește
autorizația integrată de mediu, potrivit prevederilor alin. (2).
(4) Prevederile alin. (1)—(3) nu se aplică instalațiilor care
fac obiectul excluderii temporare de la comercializarea
certificatelor de emisii de gaze cu efect de seră.
Art. 11. — (1) Stabilirea valorilor limită de emisie și a
parametrilor echivalenți, precum și a măsurilor tehnice
prevăzute la art. 9 alin. (3)—(6) și art.10 se bazează pe cele
mai bune tehnici disponibile, fără a recomanda folosirea unei
tehnici sau tehnologii specifice, dar luându-se în considerare:
a) caracteristicile tehnice ale instalației;
b) amplasarea geografică;
c) condițiile locale de mediu.
(2) Autorizația integrată de mediu conține prevederi pentru
limitarea efectelor poluării la lungă distanță sau transfrontieră
și asigurarea unui nivel înalt de protecție a mediului în
întregul său.
Art. 12. — (1) Autorizația integrată de mediu conține
cerințe de monitorizare corespunzătoare, frecvența și
metodologia specifică de măsurare, proceduri de evaluare și
obligații privind furnizarea către autoritatea competentă a
datelor solicitate pentru verificarea conformării funcționării
instalației cu cerințele prevăzute de autorizație.
(2) Pentru instalațiile care desfășoară activități prevăzute
în anexa nr. 1 pct. 6.6, măsurile prevăzute la alin. (1) se
aplică luându-se în considerare rezultatele analizei costbeneficiu.
Art. 13. — Autorizația integrată de mediu conține măsuri
referitoare la alte condiții de exploatare decât cele normale,
în scopul prevenirii riscurilor de poluare a mediului, în
următoarele situații:
a) pornire;
b) pierderi datorate funcționării necorespunzătoare;
c) întrerupere temporară a funcționării;
d) încetare definitivă a funcționării.
Art. 14. — (1) Autorizația integrată de mediu conține,
după caz, derogări temporare de la prevederile art. 9 dacă
printr-un plan de reabilitare aprobat de autoritatea
competentă se realizează reducerea poluării și, în cel mult
6 luni, se asigură respectarea valorilor limită de emisie.
(2) Pentru instalațiile prevăzute în anexa nr. 5 dispozițiile
alin. (1) se aplică numai după expirarea perioadei de
tranziție.

Art. 15. — Autorizația integrată de mediu conține, după
caz, și alte condiții specifice impuse de autoritatea
competentă.
Art. 16. — Autoritatea publică centrală pentru protecția
mediului poate impune, după caz, pentru anumite categorii
de instalații, cerințe speciale, stabilite prin reguli general
obligatorii, fără a mai fi necesară includerea acestora în
autorizațiile integrate de mediu, în condițiile garantării unei
abordări integrate și asigurării unui nivel echivalent de
protecție a mediului în întregul său.
Art. 17. — Autoritatea competentă emite autorizații
integrate de mediu, le revizuiește și actualizează condițiile
prevăzute de acestea.
Art. 18. — (1) Autoritatea competentă impune
operatorului, prin autorizația integrată de mediu sau, după
caz, prin revizuirea acesteia ori prin actualizarea condițiilor
din autorizație, ca, nu mai târziu de 30 octombrie 2007,
exploatarea instalațiilor existente să se realizeze potrivit
prevederilor art. 3, 7, 9—16, 20, art. 24 alin. (1) și (2),
art. 25 și art. 32 alin. (1).
(2) În procedura de autorizare integrată de mediu
autoritățile competente urmăresc aplicarea prevederilor art. 1,
2, 21, art. 22 alin. (2), art. 23, art. 24 alin. (3), art. 26, 27,
28—30, art. 31 alin. (1), art. 32 alin. (2)—(4).
(3) Autoritatea competentă impune operatorilor, prin
autorizația integrată de mediu sau, după caz, prin revizuirea
acesteia ori prin actualizarea condițiilor din autorizație, ca
exploatarea instalațiilor existente prevăzute în anexa nr. 5 să
se realizeze potrivit prevederilor art. 3, 7, 9—16, 20, art. 24
alin. (1) și (2), art. 25 și art. 32 alin. (1), nu mai târziu de
data indicată în această anexă pentru fiecare instalație.
Art. 19. — (1) Dacă în cursul procesului de autorizare
integrată de mediu a instalațiilor existente, după evaluarea
condițiilor, rezultă că instalațiile nu pot respecta cerințele din
prezenta ordonanță de urgență, operatorul are obligația să
întocmească un plan de acțiuni astfel încât conformarea să
se realizeze cel mai târziu la termenele prevăzute la art. 18.
(2) Proiectul acestui plan de acțiuni se negociază cu
autoritatea competentă, iar după aprobare devine obligatoriu.
(3) Nerespectarea termenelor și măsurilor cuprinse în
planul de acțiuni atrage suspendarea autorizației integrate de
mediu în condițiile prevăzute de legislația în vigoare.
Art. 20. — Acolo unde standardele de calitate a mediului
impun condiții mai restrictive decât cele care pot fi atinse
prin aplicarea celor mai bune tehnici disponibile, autoritatea
competentă impune în autorizația integrată de mediu măsuri
suplimentare, fără a afecta alte măsuri care se aplică pentru
conformarea cu standardele de calitate a mediului.
Art. 21. — Autoritatea competentă urmărește și se
informează cu privire la dezvoltarea celor mai bune tehnici
disponibile.
Art. 22. — (1) Autoritatea publică centrală pentru protecția
mediului adoptă prin ordin valorile limită de emisie stabilite
la nivel comunitar, pentru:
a) instalațiile în care se desfășoară activități prevăzute în
anexa nr. 1, cu excepția depozitelor de deșeuri încadrate la
pct. 5.1 și 5.4;
b) substanțele poluante prevăzute în anexa nr. 2, pentru
care, pe baza schimbului de informații prevăzut la art. 28—30,
a fost identificată necesitatea unei acțiuni la nivel comunitar.
(2) În absența unor valori limită de emisie stabilite potrivit
alin. (1) se utilizează cel puțin valorile limită de emisie
prevăzute de alte reglementări.
(3) Cerințele tehnice aplicabile depozitelor de deșeuri
prevăzute la pct. 5.1 și 5.4 din anexa nr. 1, stabilite la nivel
comunitar, se adoptă de autoritatea publică centrală pentru
protecția mediului prin ordin al ministrului mediului și
gospodăririi apelor.
Art. 23. — (1) În cazul în care autoritatea publică
centrală pentru protecția mediului constată că exploatarea
unei instalații poate avea efecte negative semnificative
asupra mediului unui alt stat sau dacă un alt stat posibil a fi

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005
afectat semnificativ solicită, aceasta transmite, în cadrul
relațiilor bilaterale, către autoritatea competentă a statului
respectiv orice informație disponibilă solicitată, potrivit
prevederilor anexei nr. 4, în același timp cu informarea
propriilor cetățeni.
(2) Aceste informații sunt utilizate în cadrul consultărilor
necesare dintre cele două state, pe bază de reciprocitate și
în condiții de echivalență.
(3) În contextul relațiilor bilaterale, ambele state trebuie să
se asigure că în cazurile prevăzute la alin. (1) solicitările de
emitere a autorizației integrate de mediu sunt, de asemenea,
disponibile, pentru o perioadă corespunzătoare de timp,
publicului statului posibil a fi afectat, astfel încât să îi permită
exercitarea dreptului de a transmite comentarii înainte de
luarea deciziei.
(4) Rezultatele oricăror consultări organizate în condițiile
alin. (1)—(3) sunt luate în considerare de către autoritatea
competentă în vederea adoptării deciziei cu privire la
emiterea autorizației integrate de mediu.
(5) Autoritatea competentă are obligația de a informa
statul ori statele care au fost consultate potrivit dispozițiilor
prevăzute la alin. (1) și (2) cu privire la decizia adoptată
referitoare la solicitarea emiterii autorizației integrate de
mediu și îi/le transmite informațiile prevăzute la art. 33.
(6) În situația de stat afectat sau potențial afectat
autoritatea publică centrală pentru protecția mediului pune la
dispoziție propriului public interesat informațiile primite în
cadrul relațiilor bilaterale, într-o manieră corespunzătoare.
Art. 24. — (1) Operatorul respectă condițiile din
autorizația integrată de mediu în modul de exploatare a
instalației.
(2) Operatorul informează cu regularitate autoritatea
competentă cu privire la rezultatele monitorizării emisiilor și,
în termenul cel mai scurt, cu privire la producerea oricărui
incident sau accident care afectează semnificativ mediul.
(3) Operatorul asigură reprezentanților autorității
competente întreaga asistență necesară pentru a le permite
să desfășoare orice inspecție a instalației, prelevare de
probe, culegerea oricăror informații necesare pentru
îndeplinirea atribuțiilor de serviciu.
CAPITOLUL V
Revizuirea autorizației integrate de mediu
Art. 25. — Autoritatea competentă evaluează periodic
condițiile din autorizația integrată de mediu și, acolo unde
este necesar, le revizuiește. Revizuirea autorizației integrate
de mediu este obligatorie în toate situațiile în care:
a) poluarea produsă de instalație este semnificativă încât
necesită revizuirea valorilor limită de emisie sau includerea
de noi astfel de valori în autorizația integrată de mediu;
b) schimbările substanțiale ale celor mai bune tehnici
disponibile fac posibilă reducerea semnificativă a emisiilor
fără a presupune costuri excesive;
c) siguranța în exploatare a proceselor sau activităților
impune utilizarea altor tehnici;
d) prevederile unor noi reglementări legale o impun.
CAPITOLUL VI
Modificări în exploatarea instalației
Art. 26. — (1) Operatorul are obligația să informeze
autoritatea competentă cu privire la orice modificări planificate
în exploatarea instalației.
(2) În situația prevăzută la alin. (1) autoritatea competentă
revizuiește autorizația integrată de mediu sau condițiile din
aceasta.
Art. 27. — (1) Orice modificare substanțială planificată în
exploatarea instalației nu va fi realizată fără a avea
autorizație integrată de mediu, potrivit prevederilor legislației
în domeniul evaluării impactului asupra mediului și celor din
prezenta ordonanță de urgență.

5

(2) În situația prevăzută la alin. (1) documentația pentru
solicitarea emiterii autorizației integrate de mediu și
autorizația integrată de mediu emisă se referă la acele părți
ale instalației și acele aspecte prevăzute la art. 5 și 6 care
pot fi afectate de modificare.
(3) Prevederile art. 3—6, 9—16, 20, 22 și 34 se aplică în
mod corespunzător.
CAPITOLUL VII
Schimbul de informații
Art. 28. — În scopul realizării schimbului de informații,
autoritatea publică centrală pentru protecția mediului
raportează Comisiei Europene, la fiecare 3 ani, începând cu
data aderării, toate datele reprezentative disponibile cu privire
la limitele valorilor de emisie pentru fiecare categorie de
activități prevăzute în anexa nr. 1, precum și cu privire la
cele mai bune tehnici disponibile care au condus la stabilirea
valorilor limită de emisie, potrivit prevederilor art. 9—16.
Art. 29. — (1) Raportarea implementării prevederilor
prezentei ordonanțe de urgență și compararea efectivă cu
alte instrumente de evaluare a calității mediului se stabilesc
potrivit prevederilor legislației naționale în vigoare.
(2) Primul raport trebuie să cuprindă date din 3 ani
consecutivi, înainte de data aderării.
(3) În cazul prevăzut la alin. (1), datele pot fi
suplimentate.
Art. 30. — Autoritatea competentă desemnată pentru
realizarea schimbului de informații și transmiterea rapoartelor
către Comisia Europeană, potrivit prevederilor art. 28 și 29,
este Ministerul Mediului și Gospodăririi Apelor.
CAPITOLUL VIII
Accesul la informație, participarea publicului și accesul
la justiție, în legătură cu procedura de emitere a autorizației
integrate de mediu
Art. 31. — (1) Autoritatea competentă ia măsuri pentru ca
publicului interesat să i se asigure posibilitatea de a
participa, din timp și în mod efectiv, la procedura pentru:
a) emiterea autorizației integrate de mediu pentru instalații
noi;
b) emiterea autorizației integrate de mediu pentru orice
modificare substanțială în exploatarea instalației;
c) revizuirea autorizației integrate de mediu sau
actualizarea condițiilor unei autorizații integrate de mediu,
potrivit prevederilor art. 25.
(2) Participarea publicului se realizează potrivit
prevederilor anexei nr. 4.
Art. 32. — (1) Autoritatea competentă pune la dispoziție
publicului rezultatele pe care le deține, referitoare la
monitorizarea emisiilor, așa cum este prevăzut în condițiile
de autorizare, potrivit prevederilor art. 7—14.
(2) Autoritatea publică centrală pentru protecția mediului
furnizează Comisiei Europene, la fiecare 3 ani, începând cu
data aderării, inventarul principalelor emisii și al surselor
responsabile de poluare, pe baza formatului și
particularităților necesare pentru transmiterea informațiilor,
stabilite de către Comisia Europeană.
(3) Autoritatea publică centrală pentru protecția mediului
adoptă măsurile propuse de Comisia Europeană pentru
asigurarea intercomparabilității și complementarității între
datele din inventarul emisiilor, prevăzut la alin. (2), și datele
din alte registre și surse de date privind emisiile.
(4) Accesul publicului la informație prevăzut la alin. (1)—(3)
și art. 33 se realizează cu respectarea prevederilor art. 11
alin. (1) lit. b)—e), art. 12, 14 și art. 15 alin. (1) din
Hotărârea Guvernului nr. 878/2005 privind accesul publicului
la informația privind mediul, publicată în Monitorul Oficial al
României, Partea I, nr. 760 din 22 august 2005.
Art. 33. — Autoritatea competentă informează publicul
asupra deciziei luate și pune la dispoziție acestuia
următoarele informații:

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.078/30.XI.2005

a) conținutul deciziei și o copie a autorizației integrate de
mediu, precum și orice condiții sau modificări aduse
autorizației integrate de mediu;
b) motivele și considerațiile pe care se întemeiază
decizia, în urma examinării opiniilor și comentariilor exprimate
de publicul interesat, incluzând și informațiile referitoare la
procedura de participare a publicului;
c) procedura de revizuire prevăzută la art. 34 și 35.
Art. 34. — (1) Orice persoană care face parte din
publicul interesat și care are un interes legitim sau se
consideră lezată într-un drept al său se poate adresa
instanței de contencios administrativ, competentă pentru a
contesta, din punct de vedere procedural sau substanțial,
deciziile, actele sau omisiunile care fac obiectul participării
publicului, prevăzute de prezenta ordonanță de urgență, cu
respectarea dispozițiilor Legii contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004.
(2) Se poate adresa instanței de contencios administrativ
competente și orice organizație neguvernamentală care
îndeplinește cerințele prevăzute la art. 2 alin. (1) lit. k),
considerându-se că acestea au un interes legitim sau sunt
lezate într-un drept al lor.
(3) Soluționarea cererii se face potrivit dispozițiilor Legii
nr. 554/2004.
Art. 35. — (1) Înainte de a se adresa instanței de
contencios administrativ competente, persoanele prevăzute la
art. 34 trebuie să solicite autorității publice centrale pentru
protecția mediului, în termen de 30 de zile de la data
aducerii la cunoștință publicului a deciziei de emitere sau de
respingere a autorizației integrate de mediu, revocarea, în tot
ori în parte, a deciziilor sau a actelor contestate ori ducerea
la îndeplinire a actelor sau acțiunilor considerate a fi fost
omise și care fac obiectul participării publicului.
(2) Autoritatea publică centrală pentru protecția mediului
are obligația de a răspunde la plângerea prealabilă prevăzută
la alin. (1) în termen de 30 de zile de la data înregistrării
acesteia la acea autoritate.
(3) Procedura administrativă prealabilă prevăzută la
alin. (1) și (2) este gratuită și trebuie să fie echitabilă și
corectă.
CAPITOLUL IX
Sancțiuni
Art. 36. — (1) Constituie contravenții și se sancționează
cu amendă de la 50.000 lei (RON) la 100.000 lei (RON):
a) nerespectarea prevederilor privind obligația operatorului
de a obține autorizația integrată de mediu, în scopul
exploatării instalației;
b) obligația operatorului de a întocmi un plan de măsuri
obligatorii, în vederea obținerii autorizației integrate de mediu;
c) obligația operatorului de a respecta oricare dintre
condițiile prevăzute în autorizația integrată de mediu;
d) obligația operatorului de a informa autoritățile
competente despre orice modificare în exploatare și

modificare substanțială pe care dorește să o aducă
instalației;
e) obligația operatorului de a comunica la termenele
stabilite prin autorizația integrată de mediu rezultatele
monitorizării emisiilor provenite din instalație sau, în termen
de maximum 24 de ore din momentul producerii, a oricăror
emisii apărute incidental, accidental ori ca urmare a unui
accident major.
(2) Faptele prevăzute la alin. (1) lit. c)—e) se
sancționează cu suspendarea autorizației integrate de mediu
potrivit prevederilor Legii protecției mediului nr.137/1995,
republicată, cu modificările și completările ulterioare.
(3) Constatarea contravențiilor și aplicarea sancțiunilor se
fac de către personalul anume împuternicit din cadrul
autorității competente.
Art. 37. — Dispozițiile referitoare la contravențiile
prevăzute la art. 36 se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările ulterioare.
CAPITOLUL X
Dispoziții finale
Art. 38. — Anexele nr. 1—5*) fac parte integrantă din
prezenta ordonanță de urgență.
Art. 39. — (1) Cuantumul taxei pentru emiterea
autorizației integrate de mediu este de 100 lei (RON) care
se constituie venit la Fondul pentru mediu.
(2) Cuantumul tarifelor pentru derularea procedurii de
emitere a autorizației integrate de mediu se stabilește prin
ordin al ministrului mediului și gospodăririi apelor în termen
de 30 de zile de la data intrării în vigoare a prezentei
ordonanțe de urgență.
Art. 40. — La data intrării în vigoare a prezentei
ordonanțe de urgență, se abrogă Ordonanța de urgență a
Guvernului nr. 34/2002 privind prevenirea, reducerea și
controlul integrat al poluării, publicată în Monitorul Oficial al
României, Partea I, nr. 223 din 3 aprilie 2002, aprobată cu
modificări prin Legea nr. 645/2002.
Art. 41. — Prevederile prezentei ordonanțe de urgență
transpun Directiva 96/61/CE privind prevenirea și controlul
integrat al poluării, publicată în Jurnalul Oficial al Comunității
Europene (JOCE) nr. 257 din 10 octombrie 1996, împreună
cu completările și modificările aduse de Directiva 2003/35/CE
privind participarea publicului la elaborarea anumitor planuri
și programe referitoare la mediu și de modificare a
directivelor 85/337/CEE și 96/61/CE cu privire la participarea
publicului și accesul la justiție, publicată în Jurnalul Oficial al
Comunității Europene (JOCE) nr. 156/17 din 25 iunie 2003,
și Directiva 2003/87/CE în vederea stabilirii unei scheme
pentru comercializarea certificatelor de emisii de gaze cu
efect de seră în interiorul Comunității și modificarea
Directivei 96/61/CE, publicată în Jurnalul Oficial al Comunității
Europene (JOCE) nr. 275/32 din 25 octombrie 2003.

PRIM-MINISTRU

CĂLIN POPESCU-TĂRICEANU

București, 10 noiembrie 2005.
Nr. 152.

Contrasemnează:
Ministrul mediului și gospodăririi apelor,
Sulfina Barbu
p. Ministrul economiei și comerțului,
Darius Meșca,
secretar de stat
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Doina-Elena Dascălu,
secretar de stat

*) Anexele nr. 1—5 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005

7
ANEXA Nr. 1

CATEGORIILE DE ACTIVITĂȚI INDUSTRIALE

pentru care este obligatorie obținerea autorizației integrate de mediu,
potrivit prevederilor art. 1 din Ordonanța de urgență a Guvernului nr. 152/2005

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.078/30.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.078/30.XI.2005
ANEXA Nr. 2
SUBSTANȚE POLUANTE RELEVANTE PENTRU A FI LUATE ÎN CONSIDERARE
LA STABILIREA VALORILOR LIMITĂ DE EMISIE

ANEXA Nr. 3

CONSIDERAȚII AVUTE ÎN VEDERE LA DETERMINAREA CELOR MAI BUNE TEHNICI DISPONIBILE

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005

11
ANEXA Nr. 4

PARTICIPAREA PUBLICULUI LA LUAREA DECIZIILOR

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.078/30.XI.2005
ANEXA Nr. 5
LISTA INSTALAȚIILOR CARE BENEFICIAZĂ DE PERIOADĂ DE TRANZIȚIE

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.078/30.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.078/30.XI.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.078/30.XI.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Educației și Cercetării
pe anul 2005 pentru achiziționarea unui imobil
În temeiul art. 108 din Constituția României, republicată, al art. 166 alin. (44) și al art. 167 alin. (17) lit. f) din
Legea învățământului nr. 84/1995, republicată, cu modificările și completările ulterioare, al art. 30 alin. (2) din Legea
nr. 500/2002 privind finanțele publice, cu modificările ulterioare, precum și al art. 21 lit. a) din Legea bugetului de stat pe
anul 2005 nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Educației și Cercetării pe anul 2005 la capitolul 57.01
îÎnvățământ“, titlul îCheltuieli de capital“, cu suma de
170 mii lei (RON) din Fondul de rezervă bugetară la
dispoziția Guvernului, prevăzut în bugetul de stat pe anul
2005, în vederea achiziționării unui imobil situat în
municipiul Târgu Secuiesc, județul Covasna, ca sediu al
Clubului elevilor.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Educației și
Cercetării pe anul 2005.
Art. 3. — Ministerul Educației și Cercetării și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu

București, 24 noiembrie 2005.
Nr. 1.461.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.078/30.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064904]
ISSN 1453—4495

PDF compression, OCR, web-optimization with CVISION's PdfCompressor

