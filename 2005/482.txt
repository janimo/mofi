Anul 173 (XVII) — Nr. 482

PARTEA

I

Miercuri, 8 iunie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Nr.
502.

Decizia nr. 261 din 12 mai 2005 referitoare la excepția
de neconstituționalitate a prevederilor art. 975 din
Codul civil ................................................................

1–2

— Hotărâre privind transmiterea unor imobile din
domeniul public al statului și din administrarea
Ministerului Administrației și Internelor în domeniul
public al județului Sălaj și în administrarea
Consiliului Județean Sălaj .......................................

7–8

3–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății privind încadrarea
cheltuielilor unităților sanitare publice în bugetele
aprobate ...................................................................

8

HOTĂRÂRI ALE GUVERNULUI ROMÂNIEI
501.

— Hotărâre pentru aprobarea Criteriilor privind
asigurarea mijloacelor de protecție individuală a
cetățenilor...................................................................

DECIZII

ALE

Pagina

591.

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 261
din 12 mai 2005

referitoare la excepția de neconstituționalitate a prevederilor art. 975 din Codul civil
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 975 din Codul civil, excepție ridicată de
Societatea Comercială îGrand Orient Ltd“ — S.R.L. din
Iași în Dosarul nr. 18.986/2004 al Judecătoriei Iași.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textul criticat nu contravine prevederilor constituționale
invocate, întrucât reglementează acțiunea pauliană, precum
și condițiile care trebuie îndeplinite pentru promovarea ei.

C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2005, pronunțată în
Dosarul nr. 18.986/2004, Judecătoria Iași a sesizat Curtea
Constituțională cu excepția de neconstituționalitate a
prevederilor art. 975 din Codul civil, excepție ridicată de
Societatea Comercială îGrand Orient Ltd“ — S.R.L. din Iași.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile constituționale invocate, întrucât îcreează cel
puțin formal în favoarea unui terț posibilitatea de a desființa
un act prin care s-a dispus de un atribut al dreptului de
proprietate, pe un motiv ce nu este consacrat de Legea
fundamentală, respectiv rea-credință și respectiv frauda
creditorului. Or, dispozițiile constituționale sus-citate
stipulează imperativ cazurile în care o persoană poate fi
deposedată de proprietate sau, după caz, în care
exercitarea atribuțiilor dreptului de proprietate poate fi
restrânsă“. Autorul excepției susține că într-adevăr art. 970
din Codul civil consacră regula potrivit căreia convențiile
trebuie executate cu bună-credință, însă acest principiu este
aplicabil numai raporturilor dintre părți. În opinia sa, nici chiar

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 482/8.VI.2005

prevederile art. 1718 din Codul civil, potrivit cărora îOricine
este obligat personal este ținut de a îndeplini îndatoririle sale cu
toate bunurile sale, mobile și imobile, prezente și viitoare“, nu
pot înlătura neconstituționalitatea textului criticat, din două
motive. Astfel, art. 975 din Codul civil se aplică bunurilor ce
au ieșit din patrimoniul debitorului și la momentul înstrăinării
imobilul nu era indisponibilizat. Or, susține acesta, orice
creditor are la îndemână posibilitatea de a solicita față de
debitor luarea unor măsuri asigurătorii, iar în situația în care
nu a solicitat aceste măsuri, rezultă că bunurile debitorului
nu sunt indisponibilizate și deci pot face obiectul unei
convenții civile.
Instanța de judecată consideră că textul legal criticat
este constituțional.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază excepția ca fiind neîntemeiată. În
acest sens arată că prevederea legală criticată nu încalcă
dispozițiile art. 44 alin. (1) din Constituție. În acord cu
aceste prevederi constituționale, art. 975 din Codul civil
conferă creditorului dreptul de a-l împiedica pe debitor să-l
prejudicieze prin acte frauduloase, anume prin acte
încheiate cu terți împotriva intereselor sale, punând astfel
la îndemâna acestuia posibilitatea exercitării acțiunii
revocatorii (pauliană) direct împotriva terțului dobânditor.
Avocatul Poporului consideră, de asemenea, că textul
de lege criticat este constituțional.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Excepția are ca obiect prevederile art. 975 din Codul
civil, a cărui redactare este următoarea: îEi pot asemenea,
în numele lor personal, să atace actele viclene, făcute de
debitor în prejudiciul drepturilor lor.“
Textul constituțional considerat a fi încălcat este cel al
art. 44 alin. (1), (2) și (3), al cărui conținut este următorul:
— Art. 44 alin. (1), (2) și (3): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot

dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.“
De asemenea, se susține că sunt încălcate și
prevederile primului Protocol adițional la Convenția pentru
apărarea drepturilor omului și a libertăților fundamentale.
Autorul excepției critică textul de lege, în esență, pe
motiv că, datorită revocării actului încheiat în frauda
drepturilor creditorului, ca urmare a efectului acțiunii pauliene,
este încălcat art. 44 alin. (3) din Constituție. Consideră că
singura posibilitate prevăzută de Constituție de a lipsi pe
cineva de dreptul său de proprietate este exproprierea.
Potrivit art. 975 din Codul civil, creditorii pot să atace,
în numele lor personal, actele viclene făcute de debitor în
prejudiciul drepturilor lor. Această acțiune civilă (acțiunea
pauliană sau revocatorie), prin care creditorul poate cere
anularea actelor juridice făcute în frauda drepturilor sale,
este îndreptată atât împotriva debitorului, cât și împotriva
terțului care a beneficiat de pe urma acelui act. Temeiul ei
juridic față de debitor rezidă, pe de o parte, în dreptul de
gaj general al creditorului asupra bunurilor debitorului, iar
pe de altă parte, în ideea că prin acele acte frauduloase
debitorul comite un delict civil împotriva creditorului, delict
ale cărui consecințe negative trebuie să le repare. Față de
terțul beneficiar al actului acțiunea pauliană își are temeiul
în complicitatea acestuia la fraudă, acesta fiind de reacredință.
Având în vedere caracterele acțiunii pauliene
(revocatorii), rezultă că textul de lege criticat nu încalcă
dreptul de proprietate, ci reglementează unul dintre
mijloacele juridice pe care creditorul le are la dispoziție în
cazul în care cealaltă parte, în mod culpabil, nu-și
îndeplinește obligația asumată prin convenție, cât și
împotriva terțului complice, beneficiar al actelor frauduloase
ale debitorului.
De altfel, asupra constituționalității art. 975 din Codul
civil, raportat la textul constituțional invocat în cauza de
față, Curtea s-a pronunțat prin Decizia nr. 88 din 19 martie
2002, publicată în Monitorul Oficial al României, Partea I,
nr. 237 din 9 aprilie 2002, statuând că interdicția cu privire
la crearea, prin mijloace frauduloase, a unei stări de
insolvabilitate a debitorului constituie o sancțiune care
intervine tocmai pentru a proteja dreptul de proprietate și
libertatea contractuală. Așadar, dispozițiile art. 975 din
Codul civil instituie o garanție legală a exercitării de către
debitor a obligațiilor sale cu bună-credință.
Atât considerentele, cât și soluția acestei decizii sunt valabile
și în cauza de față, neintervenind elemente noi de natură a
determina o modificare a jurisprudenței Curții în materie.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 975 din Codul civil, excepție ridicată de Societatea
Comercială îGrand Orient Ltd“ — S.R.L. din Iași în Dosarul nr. 18.986/2004 al Judecătoriei Iași.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 482/8.VI.2005

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
pentru aprobarea Criteriilor privind asigurarea mijloacelor de protecție individuală a cetățenilor
În temeiul art. 108 din Constituția României, republicată, și al art. 53 din Legea nr. 481/2004 privind protecția civilă,
Guvernul României adoptă prezenta hotărâre.
Art. 1. — Se aprobă Criteriile privind asigurarea
mijloacelor de protecție individuală a cetățenilor,
prevăzute în anexa care face parte integrantă din
prezenta hotărâre.

Art. 2. — Nerespectarea prevederilor prezentei hotărâri
atrage răspunderea administrativă, contravențională sau
penală, potrivit legii.
Art. 3. — Prezenta hotărâre intră în vigoare la 60 de zile
de la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 1 iunie 2005.
Nr. 501.
ANEXĂ

CRITERII
privind asigurarea mijloacelor de protecție individuală a cetățenilor
Art. 1. — Prin protecție individuală se înțelege ansamblul
de măsuri ce trebuie desfășurat, în cazul producerii unui
accident, în vederea limitării sau înlăturării efectelor nocive
asupra organismului uman, imediate sau întârziate, ale
uneia sau mai multor substanțe periculoase.
Art. 2. — (1) Prin mijloc de protecție individuală se
înțelege echipamentul care contribuie la apărarea
organismului uman împotriva substanțelor periculoase.
(2) Mijloacele de protecție individuală sunt destinate
protejării căilor respiratorii, ochilor și pielii împotriva acțiunii
substanțelor periculoase.
(3) Potrivit rolului pe care îl au în asigurarea protecției
organismului uman, mijloacele de protecție individuală se
clasifică astfel:
a) mijloace de protecție a căilor respiratorii și a ochilor,
respectiv:
a 1) filtrante: masca contra particulelor și aerosolilor;
a 2) filtrant-sorbante: semimasca și masca contra
gazelor cu cartuș filtro-sorbant;
a 3) izolante: aparate sau măști izolante și aparate de
respirat cu aer comprimat;
b) mijloace de protecție a pielii: completuri de protecție.
(4) Măștile filtrante și filtrant-sorbante apără fața și căile
respiratorii împotriva acțiunii vătămătoare a substanțelor
toxice, depunerii prafului radioactiv și agenților microbieni.
(5) Mijloacele izolante sunt mijloacele de protecție
individuală a căilor respiratorii, care, spre deosebire de
măștile filtrante și filtrant-sorbante, izolează complet căile
respiratorii de mediul înconjurător.
(6) Completurile de protecție sunt echipamente
confecționate din materiale care să asigure protecția pe
timpul acțiunii sau staționării într-o zonă contaminată.

Art. 3. — La stabilirea tipurilor de mijloace de protecție
individuală și a modalității de asigurare a cetățenilor cu
acestea se au în vedere următoarele criterii:
a) clasificarea din punct de vedere al protecției civile a
unităților administrativ-teritoriale, localităților, instituțiilor
publice, operatorilor economici și obiectivelor, în funcție de
riscurile specifice, cuprinsă în Catalogul național de
clasificare a acestora;
b) modul de dispunere a cetățenilor față de instituții
publice, operatori economici și/sau obiective care produc,
transportă, depozitează sau manipulează substanțe
periculoase în cantități care pot pune în pericol viața și
sănătatea oamenilor, denumite în continuare obiective sursă
de risc;
c) categoriile de cetățeni care pot fi afectate de
substanțele periculoase, potrivit anexei nr. 1 la prezentele
criterii;
d) compatibilitatea și eficiența mijloacelor de protecție
individuală în raport cu substanțele periculoase;
e) raportul cost/eficiență.
Art. 4. — Asigurarea cu mijloace de protecție individuală
a cetățenilor se va face în conformitate cu tipul de risc
specific fiecărui obiectiv: nuclear, radiologic, chimic sau
biologic.
Art. 5. — (1) Obligația asigurării cu mijloace de protecție
individuală a cetățenilor care se află în zonele de
planificare la urgență revine fiecărui obiectiv sursă de risc.
(2) Cetățenii care se află în afara zonei de planificare la
urgență au obligația să-și asigure, prin grijă proprie,
mijloacele de protecție individuală.
Art. 6. — Modalitatea asigurării cu mijloace de protecție
individuală a categoriilor de cetățeni se face conform
anexei nr. 2 la prezentele criterii.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 482/8.VI.2005

Art. 7. — (1) Fondurile financiare necesare pentru
achiziționarea mijloacelor de protecție se asigură după cum
urmează:
a) de către proprietarul sau administratorul obiectivului
sursă de risc, pentru categoriile de cetățeni prevăzute în
anexa nr. 2, pentru zona de planificare la urgență, precum
și pentru salariații proprii;
b) de către instituțiile sau organizațiile din care fac
parte, pentru forțele care participă la intervenție;
c) de către autoritățile administrației publice locale,
pentru personalul propriu care coordonează intervenția sau
participă la misiuni de intervenție.
(2) Instituțiile cu responsabilități în asigurarea cu
mijloace de protecție individuală sunt obligate să-și prevadă
anual în bugetele proprii fondurile necesare achiziționării de
mijloace de protecție individuală și pentru menținerea în
stare de operativitate a acestora.
Art. 8. — Răspunderea privind verificarea modului de
asigurare cu mijloace de protecție individuală a cetățenilor

revine Inspectoratului General pentru Situații de Urgență,
respectiv structurilor de specialitate ale inspectoratelor
județene pentru situații de urgență.
Art. 9. — Proprietarii sau, după caz, administratorii
obiectivelor sursă de risc vor organiza și asigura
distribuirea mijloacelor de protecție individuală pentru
populația care locuiește în zona de planificare la urgență,
pe baza procentului stabilit conform anexei nr. 2.
Art. 10. — (1) Protecția nucleară, radiologică, chimică și
biologică a cetățenilor se poate realiza și prin mijloace de
protecție colectivă sau prin alte măsuri tehnice și
organizatorice specifice, cu prioritate în zonele de risc.
(2) Utilizarea în cadrul măsurilor de protecție generale
numai a protecției prin mijloace de protecție individuală,
respectiv prin mijloace de protecție individuală combinat cu
cele de protecție colectivă sau numai prin protecție
colectivă se va realiza pe baza criteriului cost/eficiență.
ANEXA Nr. 1
la criterii

CATEGORII DE CETĂȚENI

care pot fi afectate de substanțele periculoase
I. Cetățeni care locuiesc în zona de planificare la
urgență
II. Cetățeni care locuiesc în afara zonei de planificare la
urgență
III. Cetățeni aflați temporar în zona de planificare la
urgență
IV. Forțe de intervenție specializate, chemate în sprijin
în situații de urgență

V. Forțe de asigurare a intervenției: poliție, jandarmi,
servicii medicale de urgență
VI. Persoane din administrația publică centrală și locală
cu responsabilități în luarea deciziei pentru intervenție, în
limitarea și înlăturarea urmărilor contaminării cu substanțe
periculoase.
ANEXA Nr. 2*)
la criterii

MODALITATEA

asigurării cu mijloace de protecție individuală a categoriilor de cetățeni

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 482/8.VI.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 482/8.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 482/8.VI.2005

7

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Ministerului Administrației și Internelor în domeniul public al județului Sălaj și în administrarea
Consiliului Județean Sălaj
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile, situate
în orașul Cehu Silvaniei, județul Sălaj, având datele de
identificare prevăzute în anexa care face parte integrantă
din prezenta hotărâre, din domeniul public al statului și din
administrarea Ministerului Administrației și Internelor în
domeniul public al județului Sălaj și în administrarea
Consiliului Județean Sălaj, pentru înființarea unor elemente

ale infrastructurii de tipul îincubator de afaceri și centru
microregional expozițional“.
Art. 2. — Predarea-preluarea imobilelor prevăzute la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 1 iunie 2005.
Nr. 502.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 482/8.VI.2005
ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Administrației
și Internelor în domeniul public al județului Sălaj și în administrarea Consiliului Județean Sălaj, județul Sălaj
Adresa imobilelor
care se transmit

Persoana juridică
de la care se
transmit imobilele

Orașul Cehu Silvaniei,
str. Gheorghe Doja
nr. 71, județul Sălaj

Statul român,
din administrarea
Ministerului
Administrației
și Internelor

Persoana juridică
la care se transmit
imobilele

Județul Sălaj,
în administrarea
Consiliului
Județean Sălaj

Caracteristicile tehnice ale imobilelor

Magazia C, parter:
— suprafață construită = 747 m2
— suprafață desfășurată = 747 m2
Magazia C1, parter:
— suprafață construită = 747 m2
— suprafață desfășurată = 747 m2
Depozit D1, parter:
— suprafață construită = 557 m2
— suprafață desfășurată = 557 m2
Depozit D2, parter:
— suprafață construită = 588 m2
— suprafață desfășurată = 588 m2
Depozit D3, parter:
— suprafață construită = 256 m2
— suprafață desfășurată = 256 m2
Suprafața terenului aferent = 28.818,68 m2

Poziția din inventarul
bunurilor aparținând
domeniului public al statului

Nr. M.F.P.—101.470

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind încadrarea cheltuielilor unităților sanitare publice în bugetele aprobate
În baza prevederilor art. 4 alin. (2), (3) și (4), coroborate cu art. 71, precum și art. 22 din Legea nr. 500/2002
privind finanțele publice și ale Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
văzând Referatul de aprobare al Direcției generale buget și credite externe nr. M.C. 6.998/2005,
ministrul sănătății emite prezentul ordin.
Art. 1. — Conducerea unităților sanitare publice are dispun, precum și încadrarea cheltuielilor în bugetele
obligația de a dispune toate măsurile în vederea încadrării aprobate, în condițiile legii.
Art. 4. — Organele de conducere ale unităților sanitare
cheltuielilor pentru materiale și servicii în limita prevederilor
aprobate cu această destinație din bugetul de venituri și publice vor lua toate măsurile pentru respectarea
cheltuieli, urmărind permanent realizarea echilibrului financiar prezentului ordin, de a cărui ducere la îndeplinire sunt
dintre venituri și cheltuieli, sub sancțiunile prevăzute de lege. direct răspunzătoare.
Art. 5. — Ministerul Sănătății, prin structurile de
Art. 2. — Angajarea, ordonanțarea și efectuarea plăților
se vor face în limita sumelor prevăzute la cheltuieli în specialitate, va continua monitorizarea prin sistemul operativ
cadrul bugetului de venituri și cheltuieli, avându-se în de raportare trimestrială a angajamentelor bugetare și a
vedere realizarea indicatorilor contractați și sumele plăților efectuate pentru cheltuieli materiale și servicii de
către unitățile sanitare cu paturi, finanțate din contractele
decontate în perioadele anterioare.
Art. 3. — În execuția bugetului de venituri și cheltuieli încheiate prin sistemul de asigurări sociale de sănătate.
Art. 6. — Prezentul ordin se publică în Monitorul Oficial
se vor urmări creșterea veniturilor, reducerea cheltuielilor,
utilizarea cu eficiență și eficacitate a resurselor de care al României, Partea I.
Ministrul sănătății,
Mircea Cinteză
București, 2 iunie 2005.
Nr. 591.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 482/8.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017351]
ISSN 1453—4495

PDF compression, OCR, web-optimization with CVISION's PdfCompressor

