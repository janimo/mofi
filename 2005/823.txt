PARTEA

Anul 173 (XVII) — Nr. 823

I

LEGI, DECRETE, HOTĂRÂRI ȘI ALTE ACTE

Luni, 12 septembrie 2005

SUMAR
Nr.

Pagina

Nr.

Pagina
ACTE ALE CONSILIULUI SUPERIOR
AL MAGISTRATURII

HOTĂRÂRI ALE GUVERNULUI ROMÂNIEI
1.008. — Hotărâre privind emiterea autorizației de mediu

305.

— Hotărâre pentru aprobarea Regulamentului
privind concursul de admitere și examenul de
absolvire a Institutului Național al Magistraturii ......

3–6

324.

— Hotărâre pentru aprobarea Regulamentului
privind evaluarea activității profesionale a
judecătorilor și procurorilor .......................................

6–8

pentru Societatea Națională îNuclearelectrica“
București — S.A. — Sucursala CNE — PROD
Cernavodă

—

Unitatea

nr.

1

a

Centralei

Nuclearelectrice Cernavodă ......................................

HOTĂRÂRI

ALE

1–3

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind emiterea autorizației de mediu pentru Societatea Națională îNuclearelectrica“
București — S.A. — Sucursala CNE — PROD Cernavodă — Unitatea nr. 1
a Centralei Nuclearelectrice Cernavodă
În temeiul art. 108 din Constituția României, republicată, și al art. 31 din Legea protecției mediului nr. 137/1995,
republicată, cu modificările și completările ulterioare,
Guvernul României adoptă prezenta hotărâre.
Articol unic. — Se emite autorizația de mediu pentru
Societatea Națională îNuclearelectrica“ București — S.A. —
Sucursala CNE — PROD Cernavodă — Unitatea nr. 1

a Centralei Nuclearelectrice Cernavodă, prevăzută în
anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU

București, 1 septembrie 2005.
Nr. 1.008.

Contrasemnează:
p. Ministrul mediului și gospodăririi apelor,
Lucia Ana Varga,
secretar de stat
p. Ministrul economiei și comerțului,
Attila Demeter,
secretar de stat
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu

2

MONITORUL OFICIAL AL ROMÂNIEI, PARTEA I, Nr. 823/12.IX.2005
ANEXĂ
AUTORIZAȚIE DE MEDIU

Nr. 2 din 23 august 2005
Ca urmare a cererii adresate de Societatea Națională
îNuclearelectrica“ București — S.A. — Sucursala CNE —
PROD Cernavodă, cu sediul în localitatea Cernavodă,
Str. Medgidiei nr. 1, județul Constanța, înregistrată cu
nr. 57.852/A.F. din 13 octombrie 2004 la Ministerul Mediului
și Gospodăririi Apelor,
în urma analizării documentelor transmise și a verificării,
în baza Hotărârii Guvernului nr. 408/2004 privind
organizarea și funcționarea Ministerului Mediului și
Gospodăririi Apelor, cu modificările și completările
ulterioare,
în temeiul Legii protecției mediului nr. 137/1995,
republicată, cu modificările și completările ulterioare, se
emite:
AUTORIZAȚIA DE MEDIU

pentru funcționarea Unității nr. 1 a Centralei
Nuclearelectrice Cernavodă din localitatea Cernavodă,
Str. Medgidiei nr. 1, județul Constanța, care prevede:
organizarea desfășurării activității în cadrul amenajărilor
existente pe amplasamentul în suprafață totală de
208.710,00 m 2 , exploatarea echipamentelor nucleare
specifice și a anexelor, în scopul producerii și distribuției
energiei electrice.
Documentația conține fișă de prezentare și declarație
întocmită de titularul de activitate, bilanț de mediu de
nivel II, elaborat de Institutul Național Cercetare-Dezvoltare
pentru Protecția Mediului — ICIM București, Acordul de
mediu nr. 2.058 din 22 aprilie 2002, emis de Inspectoratul
de Protecție a Mediului Constanța pentru depozit
intermediar de combustibil nuclear ars al Sucursalei CNE —
PROD Cernavodă, acte de reglementare emise de alte
autorități, contracte de prestări servicii cu diverse unități,
după cum urmează:
— Certificat de înregistrare eliberat de Camera de
Comerț și Industrie la data de 24 iulie 2002, cu cod unic
de înregistrare: 10949232;
— Autorizația de amplasare nr. I/665 din 30 septembrie
1978, eliberată de Comitetul de Stat pentru Energia
Nucleară;
— Autorizația de construcție nr. 19.123 din 19 august
1993 pentru Unitatea 1 — CNE Cernavodă, eliberată de
Ministerul Apelor, Pădurilor și Protecției Mediului — Comisia
Națională pentru Controlul Activităților Nucleare;
— Autorizația de punere în funcțiune nr. 1/1995,
eliberată de Ministerul Apelor, Pădurilor și Protecției
Mediului — Comisia Națională pentru Controlul Activităților
Nucleare;
— Autorizația de funcționare de probă nr. 16.367/DC din
31 iulie 1997 pentru Centrala Nuclearelectrică Cernavodă,
eliberată de Ministerul Apelor, Pădurilor și Protecției
Mediului — Comisia Națională pentru Controlul Activităților
Nucleare;
— Autorizația pentru desfășurarea de activități în
domeniul nuclear nr. SNN DICA — 01/2003, eliberată de
Ministerul Apelor și Protecției Mediului — Comisia Națională
pentru Controlul Activităților Nucleare, pentru punerea în
funcțiune a Depozitului intermediar de combustibil ars;
— Autorizația pentru desfășurarea de activități în
domeniul nuclear nr. SNN DICA — 03/2003, eliberată de
Guvernul României — Comisia Națională pentru Controlul
Activităților Nucleare, pentru funcționarea și întreținerea
Depozitului intermediar de combustibil ars;
— Autorizația pentru desfășurarea de activități în
domeniul nuclear pentru funcționarea și întreținerea

Centralei Nuclearelectrice Cernavodă — Unitatea 1
nr. SNN U1 — 05/2005, emisă de Guvernul României —
Cancelaria Primului-Ministru — Comisia Națională pentru
Controlul Activităților Nucleare;
— Avizul sanitar de funcționare pentru D.I.C.A. nr. 4.148
din 18 martie 2003, eliberat de Direcția de Sănătate
Publică Județeană Constanța — Laboratorul de igiena
radiațiilor nucleare;
— Autorizația sanitară de funcționare nr. 2.652 din
21 martie 2001, eliberată de Ministerul Sănătății — Direcția
de Sănătate Publică Județeană Constanța;
— Autorizația de gospodărire a apelor nr. 730/2003
pentru Depozitul intermediar de combustibil ars Cernavodă,
eliberată de Administrația Națională îApele Române“;
— Autorizația de gospodărire a apelor nr. 842/2004
privind alimentarea cu apă și evacuarea apelor uzate la
obiectivul
îCNE
—
PROD“
Cernavodă
Uzina
nuclearelectrică nr. 1, eliberată de Administrația Națională
îApele Române“;
— Protocol încheiat la data de 10 august 2000 între
Compania Națională îApele Române“ — S.A. — Direcția
Apelor Dobrogea Litoral (nr. 6.041 din 11 august 2000) și
Societatea Națională îNuclearelectrica“ — S.A. îCNE —
PROD“ Cernavodă (nr. 5.149 din 11 august 2000), ca
urmare a prevederilor Hotărârii Guvernului nr. 472/2000
privind unele măsuri de protecție a calității resurselor de
apă;
— Contract-abonament privind servicii specifice de
gospodărire a apelor nr. 1.182 din 20 martie 2003, încheiat
între Administrația Națională îApele Române“ — Direcția
Apelor Dobrogea Litoral și Societatea Națională
îNuclearelectrica“ București — S.A. Sucursala CNE —
PROD Cernavodă;
— Contract nr. 1 din 7 aprilie 2003 privind furnizarea
apei potabile și preluarea apei uzate și meteorice, încheiat
între Societatea Comercială Detacan — S.A. și Societatea
Națională îNuclearelectrica“ București — S.A. Sucursala
CNE — PROD Cernavodă;
— Contract-abonament nr. 82/2002 privind prestarea de
servicii de gospodărire a apelor: prestarea serviciilor
specifice de gospodărire a apelor pentru ameliorarea
cantitativă și calitativă a poluanților din apele uzate
evacuate în apele de suprafață și de protecția calității
resurselor de apă;
— Contract-abonament nr. 182/2004 privind servicii
specifice de gospodărire a apelor: serviciul de asigurare a
apei brute din sursa Dunăre — Bief 1 CDMN pentru
producătorii de energie nuclearelectrică;
— Contract nr. 2.016/2002 de prestări servicii privind
tranzitarea prin Bief 1 al CDMN a apei necesare
funcționării grupului nr. 1 CNE — PROD Cernavodă;
preluarea și tranzitarea apei de răcire de la grupul
energetic nr. 1 CNE în Bief-ul 2 CDMN. Preluarea apei în
Bief 1, aflată în racord cu bazinul de aspirație al stației de
pompare a CNE — PROD;
— Contract nr. 31 din 8 aprilie 1998 privind efectuarea
prestației de colectare și transport al gunoiului menajer și
industrial, încheiat între Consiliul Local al Orașului
Cernavodă și FCNE CT 11 — CT 14;
— Contract nr. 1 din 28 ianuarie 2003 privind
efectuarea prestației de neutralizare a gunoiului menajer în
rampa de gunoi a orașului, încheiat între Primăria
Cernavodă — Serviciul Public de Gospodărire Comunală și
CNE — PROD Cernavodă;

MONITORUL OFICIAL AL ROMÂNIEI, PARTEA I, Nr. 823/12.IX.2005
— Autorizația de funcționare din punct de vedere al
protecției muncii nr. 11.997 din 9 august 2002 pentru
Societatea Națională îNuclearelectrica“ București — S.A. —
Sucursala CNE — PROD Cernavodă, cu profil de producere
energie electrică și termică, eliberată de Ministerul Muncii
și Solidarității Sociale — Inspecția muncii — Inspectoratul
Teritorial de Muncă Constanța;
— Autorizația pentru deținerea și utilizarea de produse
și substanțe toxice de către agenții economici, eliberată de
Inspectoratul Teritorial de Muncă Constanța cu nr. 1.544
din 17 februarie 2005 și de Direcția de Sănătate Publică
Județeană Constanța cu nr. 208 din 10 februarie 2005;
— Avizul favorabil nr. 1.704 din 25 februarie 2005 pentru
utilizare hexaflorură de sulf pentru identificarea infiltrațiilor
în condensator eliberat de Administrația Națională îApele
Române“;
— Avizul nr. 33.585 din 2 aprilie 1997 pentru îPlanul de
intervenție pentru Centrala Nucleară Cernavodă,
Unitatea 1“, eliberat de Ministerul de Interne — Corpul de
pompieri militari — Inspectoratul general;
— Autorizația de prevenire și stingere a incendiilor
nr. 770.164/2 din 6 august 2002 pentru cabinet medical,
eliberată de Ministerul de Interne — Brigada de Pompieri
îDobrogea“ a Județului Constanța.
Autorizația este însoțită de anexele nr. 1, 2, 3, 4 și 5
care fac parte integrantă din aceasta și se află la sediul
Ministerului Mediului și Gospodăririi Apelor.
Prezenta autorizație de mediu se emite cu următoarele
condiții speciale impuse:
1. se vor respecta prevederile Legii protecției mediului
nr. 137/1995, republicată, cu modificările și completările
ulterioare, ale Legii apelor nr. 107/1996, cu modificările și
completările ulterioare, ale Legii nr. 111/1996 privind
desfășurarea în siguranță a activităților nucleare,
republicată, cu modificările și completările ulterioare;

3

2. se va urmări încadrarea în prevederile legale privind
gestiunea deșeurilor și în special a celor legate de
stocarea temporară a deșeurilor în vederea eliminării;
3. se va urmări încadrarea în normele legale în vigoare
privind protecția sănătății populației și a factorilor de mediu
și respectarea prevederilor actelor de reglementare emise
de alte autorități;
4. orice defecțiune sau avarie apărută în funcționarea
centralei nuclearelectrice, care are sau poate avea un
impact negativ asupra populației și asupra mediului, va fi
adusă în mod operativ la cunoștință autorităților de mediu
și altor autorități implicate, conform prevederilor legale,
acționându-se potrivit celor prevăzute în planurile de
alarmare și intervenție;
5. orice evacuare în mediul înconjurător, peste valorile
limită aprobate în autorizația de funcționare, va fi notificată
autorității centrale și teritoriale pentru protecția mediului;
6. modificările și completările ulterioare aduse actelor de
reglementare emise de alte autorități, care au stat la baza
eliberării prezentei autorizații de mediu, precum și emiterea de
noi acte de reglementare vor fi comunicate în mod operativ
autorităților centrale și teritoriale pentru protecția mediului;
7. în termen de 45 de zile de la publicarea prezentei
autorizații de mediu în Monitorul Oficial al României,
Partea I, Agenția pentru Protecția Mediului Constanța și
Societatea Națională îNuclearelectrica“ București — S.A. —
Sucursala CNE — PROD Cernavodă vor semna un
protocol privind monitorizarea și controlul activității.
Prezenta autorizație este valabilă timp de 5 ani de la
data publicării în Monitorul Oficial al României, Partea I.
Nerespectarea prevederilor prezentei autorizații, emisă
prin hotărâre a Guvernului, conduce conform legii la
suspendarea și/sau la anularea acesteia, după caz.

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru aprobarea Regulamentului privind concursul de admitere și examenul de absolvire
a Institutului Național al Magistraturii
În temeiul dispozițiilor art. 133 alin. (5) și (7) din Constituția României, republicată, și ale art. 24 alin. (1) din
Legea nr. 317/2004 privind Consiliul Superior al Magistraturii, cu modificările și completările ulterioare,
având în vedere art. 106 lit. a) din Legea nr. 303/2004 privind statutul judecătorilor și procurorilor, cu modificările
și completările ulterioare,
Plenul Consiliului Superior al Magistraturii

h o t ă r ă ș t e:

Art. 1. — Se aprobă Regulamentul privind concursul de
admitere și examenul de absolvire a Institutului Național al
Magistraturii, cuprins în anexa care face parte integrantă
din prezenta hotărâre.
Art. 2. — La data intrării în vigoare a prezentei hotărâri,
Hotărârea Consiliului Superior al Magistraturii nr. 158/2004
pentru aprobarea Regulamentului privind concursul de

admitere și examenul de absolvire a Institutului Național al
Magistraturii, cu modificările și completările ulterioare,
publicată în Monitorul Oficial al României, Partea I, nr. 879
din 27 septembrie 2004, se abrogă.
Art. 3. — Prezenta hotărâre se publică în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 17 august 2005.
Nr. 305.

4

MONITORUL OFICIAL AL ROMÂNIEI, PARTEA I, Nr. 823/12.IX.2005
ANEXĂ

REGULAMENT
privind concursul de admitere și examenul de absolvire a Institutului Național al Magistraturii
CAPITOLUL I
Concursul de admitere la Institutul Național
al Magistraturii
SECȚIUNEA I
Dispoziții generale

Art. 1. — Admiterea în magistratură și formarea
profesională inițială în vederea ocupării funcției de judecător
sau de procuror se realizează prin Institutul Național al
Magistraturii.
Art. 2. — La concursul de admitere în Institutul Național
al Magistraturii au dreptul să participe persoanele care
îndeplinesc condițiile prevăzute la art. 13 alin. (2) din
Legea nr. 303/2004 privind statutul judecătorilor și
procurorilor, cu modificările și completările ulterioare.
Art. 3. — Cursanții Institutului Național al Magistraturii
au calitatea de auditor de justiție.
SECȚIUNEA a II-a
Organizarea concursului

Art. 4. — (1) Concursul de admitere se organizează
anual, la data și locul stabilite de Institutul Național al
Magistraturii, cu aprobarea Consiliului Superior al
Magistraturii.
(2) Consiliul Superior al Magistraturii stabilește în fiecare
an numărul de cursanți, în funcție de posturile de judecători
și de procurori vacante, precum și de cele care vor fi
înființate.
(3) Data, locul, modul de desfășurare a concursului de
admitere și numărul de locuri scoase la concurs se publică
în Monitorul Oficial al României, Partea a III-a, pe pagina
de Internet a Consiliului Superior al Magistraturii și pe cea
a Institutului Național al Magistraturii, cu cel puțin 60 de
zile înainte de data stabilită pentru concurs.
(4) Datele prevăzute la alin. (3) se aduc la cunoștință și
printr-un comunicat de presă, care se publică în
3 cotidiene centrale.
(5) Tematica și bibliografia pentru concursul de admitere
se publică pe pagina de Internet a Consiliului Superior al
Magistraturii și pe cea a Institutului Național al Magistraturii,
în termenul prevăzut la alin. (3).
(6) Cererile de înscriere tipizate se elaborează de
Consiliul Superior al Magistraturii și se înaintează
tribunalelor și parchetelor de pe lângă acestea, odată cu
tematica și cu bibliografia concursului.
(7) La înscriere candidații primesc cererea tipizată, un
exemplar din prezentul regulament, precum și tematica și
bibliografia stabilite pentru concurs.
(8) Cererile pentru înscrierea la concurs se depun, cu
cel puțin 30 de zile înainte de data acestuia, la tribunalele
și, după caz, la parchetele de pe lângă acestea, în ale
căror circumscripții domiciliază candidații.
(9) La cererea de înscriere se anexează următoarele
acte:
a) certificatul de naștere, în copie;
b) actul de identitate, în copie;
c) diploma de licență sau adeverința provizorie, în copie;
d) chitanța de plată a taxei de înscriere;
e) certificatul de cazier judiciar;
f) certificatul de cazier fiscal.
(10) Cuantumul taxei de înscriere la concurs se
stabilește prin hotărâre a Consiliului Superior al
Magistraturii, în funcție de cheltuielile necesare pentru
organizarea concursului. Taxa se plătește la casieria
tribunalului sau, după caz, a parchetului la care se face
înscrierea. Pentru încasarea taxei se va utiliza chitanțier
separat de cel folosit pentru activitatea curentă. Chitanțele

se întocmesc în 3 exemplare, dintre care originalul și al
doilea exemplar se vor înmâna candidatului. Sumele astfel
obținute se vor vira la Consiliul Superior al Magistraturii,
prin ordin de plată.
(11) Președinții tribunalelor și, după caz, prim-procurorii
parchetelor de pe lângă acestea vor transmite dosarele
candidaților, cu cel puțin 25 de zile înainte de data
concursului, la Consiliul Superior al Magistraturii.
Art. 5. — (1) Consiliul Superior al Magistraturii numeste,
la propunerea Institutului Național al Magistraturii, comisia
de admitere, comisia de elaborare a subiectelor și comisia
de contestații.
(2) Președintele comisiei de admitere este desemnat de
Consiliul Superior al Magistraturii dintre membrii acestuia.
Art. 6. — (1) Comisia de admitere organizează și
supraveghează desfășurarea concursului, examinează
candidații și corectează lucrările.
(2) Verificarea îndeplinirii condițiilor prevăzute la art. 13
alin. (2) din Legea nr. 303/2004, cu modificările și
completările ulterioare, se realizează de comisia de
admitere.
(3) Rezultatele verificării se afișează la sediul Institutului
Național al Magistraturii și la sediile tribunalelor și
parchetelor de pe lângă acestea și se publică pe paginile
de Internet ale Institutului Național al Magistraturii și
Consiliului Superior al Magistraturii, cel mai târziu cu
15 zile înainte de data concursului.
(4) Candidații respinși în urma verificării pot formula
contestații în termen de 3 zile de la afișare.
(5) Contestațiile vor fi soluționate, prin hotărâre
definitivă, de comisia de contestații, în termen de 48 de
ore de la expirarea termenului prevăzut la alin. (4).
SECȚIUNEA a III-a
Desfășurarea concursului

Art. 7. — (1) Examinarea candidaților se face în două
etape.
(2) Prima etapă constă în verificarea cunoștințelor
juridice prin susținerea unei probe eliminatorii, tip grilă, la
următoarele materii:
a) drept civil;
b) drept procesual civil;
c) drept penal;
d) drept procesual penal.
(3) A doua etapă constă în susținerea următoarelor
probe:
a) o probă scrisă constând în rezolvarea unor spețe de
drept civil, drept procesual civil, drept penal și drept
procesual penal;
b) un test-grilă constând în verificarea raționamentului
logic;
c) un interviu.
Art. 8. — (1) Testul-grilă cuprinde 100 de întrebări, câte
25 pentru fiecare dintre disciplinele de concurs menționate
la art. 7 alin. (2) lit. a)—d).
(2) La testul-grilă fiecare răspuns corect primește un
punct.
(3) Lucrările se notează cu îAdmis“ sau îRespins“, în
funcție de punctajul obținut de candidat. Sunt declarați
admiși în etapa a II-a candidații care au obținut minimum
80 de puncte.
Art. 9. — Rezultatele la proba eliminatorie se afișează
la sediul Institutului Național al Magistraturii și la sediile
tribunalelor și parchetelor de pe lângă acestea și se
publică pe paginile de Internet ale Institutului Național al
Magistraturii și Consiliului Superior al Magistraturii.
Art. 10. — (1) Candidații pot contesta punctajul obținut
la proba eliminatorie. Contestația se depune la Institutul
Național al Magistraturii sau la tribunalele, respectiv

MONITORUL OFICIAL AL ROMÂNIEI, PARTEA I, Nr. 823/12.IX.2005
parchetele de pe lângă acestea, la care s-au înscris
candidații, în termen de 48 de ore de la data afișării
rezultatelor. Contestațiile se transmit imediat după
înregistrare, prin fax, la Institutul Național al Magistraturii.
(2) În vederea soluționării contestațiilor, colțul lucrării se
va sigila din nou.
(3) Contestațiile se soluționează de către comisia de
contestații, în termen de 3 zile de la expirarea termenului
prevăzut la alin. (1).
Art. 11. — (1) Cu o zi înainte de desfășurarea probei
scrise constând în rezolvarea unor spețe, comisia de
elaborare a subiectelor stabilește câte 3 variante de
subiecte pentru fiecare materie.
(2) Subiectele vor fi puse în plicuri separate, sigilate,
care vor fi desfăcute în ziua concursului, după intrarea în
sală a candidaților, în prezența acestora. Despre toate
aceste operațiuni se va face mențiune în procesul-verbal.
(3) Prin tragere la sorți vor fi stabilite subiectele pentru
lucrările scrise, care vor fi multiplicate și predate delegaților
din sălile de concurs.
(4) Delegatul comunică subiectele, ora când începe și
ora când se încheie proba.
(5) Pe toată durata desfășurării probei scrise, în sălile
de concurs au acces numai membrii comisiei de admitere
și delegații care supraveghează desfășurarea concursului.
Art. 12. — (1) Accesul candidaților în sălile de concurs
se face pe baza listelor întocmite pentru fiecare sală, a
actului de identitate și a legitimației de concurs primite la
intrarea în sală. Candidații vor păstra la vedere actul de
identitate și legitimația de concurs, pe întreaga durată a
desfășurării probelor.
(2) Deținerea oricăror aparate de comunicare în sala de
concurs este interzisă. La proba eliminatorie este interzisă
deținerea în sala de concurs a oricăror surse de informare.
Încălcarea acestor dispoziții atrage eliminarea din concurs.
La proba scrisă constând în spețe, candidații au dreptul să
aibă asupra lor legislație, fără comentarii sau adnotări, care
va putea fi consultată.
(3) Candidații care nu se află în sală în momentul
deschiderii plicului cu subiecte pierd dreptul de a mai
susține proba respectivă.
(4) În vederea elaborării lucrărilor scrise, candidații
primesc coli de hârtie tip, având ștampila Consiliului
Superior al Magistraturii, și folosesc numai cerneală sau
pix de culoare albastră. La rezolvarea testelor-grilă se
folosește numai pix de culoare neagră.
(5) Înainte de comunicarea subiectelor pentru proba
scrisă candidații își înscriu numele și prenumele, județul de
domiciliu sau, după caz, municipiul București și numărul
legitimației pe colțul foii ce urmează a fi sigilat.
(6) Responsabilul de sală comunică subiectele, ora când
începe și ora când se încheie proba.
Art. 13. — (1) Timpul destinat pentru elaborarea
lucrărilor scrise este cel stabilit de comisia de elaborare a
subiectelor și nu poate depăși 4 ore. La expirarea timpului
stabilit pentru proba scrisă candidatul predă lucrarea, sub
semnătură, iar responsabilul de sală menționează în
borderou numărul de pagini al lucrării respective și aplică
ștampila Consiliului Superior al Magistraturii.
(2) Responsabilul de sală predă lucrările comisiei de
admitere, care le numerotează și le înscrie în borderoul
centralizator.
(3) Pe toată durata desfășurării probei scrise este
interzisă părăsirea sălii de concurs de către candidați.
Părăsirea temporară a sălii de concurs se face numai în
cazuri excepționale, cu însoțitor.
(4) Frauda dovedită atrage eliminarea din concurs. În
aceste cazuri, responsabilul de sală consemnează într-un
proces-verbal faptele și măsurile luate, iar lucrarea se
anulează cu mențiunea îFraudă“. Procesul-verbal se
comunică președintelui comisiei de admitere și candidatului
respectiv.
(5) Pentru fiecare sală de concurs se întocmesc un
borderou și un proces-verbal.

5

Art. 14. — (1) Corectarea lucrărilor se face conform
baremurilor stabilite de comisia de elaborare a subiectelor,
pentru fiecare subiect de concurs, baremuri care se
afișează la sfârșitul probei.
(2) Corectarea lucrărilor se face independent de către
2 membri ai comisiei, notarea acestora fiind trecută în
borderouri separate. Nota finală a lucrării o reprezintă
media aritmetică a celor 4 note acordate la materiile
menționate la art. 7 alin. (3) lit. a). Dacă între notele
acordate diferența este mai mare de un punct, intervine
arbitrajul unui alt membru al comisiei, specializat în materia
respectivă. Nota acordată la această probă este stabilită de
arbitru.
(3) Pe timpul corectării colțul lucrării nu se desigilează.
Notele acordate se înscriu în borderou sub semnătura
celor care le-au acordat și apoi pe lucrare, de către
președintele comisiei de admitere, după care se introduc în
baza de date a comisiei de admitere. După efectuarea
acestor operațiuni se desface colțul sigilat al lucrării și se
corelează numărul lucrării cu numele și prenumele
candidatului. La proba scrisă constând în rezolvarea unor
spețe, precum și la testul de verificare a raționamentului
logic colțul lucrării nu se desigilează decât după susținerea
interviului de către toți candidații.
Art. 15. — Aprecierea probei scrise se face cu note de
la 1 la 10, cu două zecimale. Nota 1 se acordă atunci
când punctajul obținut de candidat este mai mic sau egal
cu această notă.
Art. 16. — (1) Testul-grilă de verificare a raționamentului
logic cuprinde 100 de întrebări.
(2) Fiecare răspuns corect valorează 0,1 puncte.
(3) Dispozițiile art. 11—15 se aplică în mod corespunzător.
Art. 17. — (1) Candidații susțin un interviu în fața
comisiei de admitere, constând în chestionarea orală a
acestora în scopul identificării aptitudinilor, motivațiilor și
elementelor de etică specifice profesiei.
(2) Din comisia pentru interviu fac parte un psiholog, un
judecător și un procuror.
(3) Dispozițiile art. 15 se aplică în mod corespunzător.
(4) Nota obținută la această probă reprezintă media
aritmetică a notelor acordate de membrii comisiei de
admitere. Nota astfel acordată este definitivă.
Art. 18. — (1) Nota obținută la concurs este suma
notelor de la fiecare dintre cele 3 probe din etapa a doua,
calculată în raport cu următoarea pondere: proba de
verificare a cunoștințelor juridice 80%, proba de verificare a
raționamentului logic 10% și interviul 10%.
(2) Pe baza acestei note din etapa a doua se
întocmește tabelul de clasificare a candidaților, care se
transmite pentru afișare la sediul Institutului Național al
Magistraturii, la sediul Consiliului Superior al Magistraturii și
la sediile tribunalelor și parchetelor de pe lângă acestea și
se publică pe paginile de Internet ale Consiliului Superior
al Magistraturii și Institutului Național al Magistraturii.
(3) Pentru admiterea la Institutul Național al
Magistraturii, candidatul trebuie să obțină media generală
de cel puțin 7 (șapte), dar nu mai puțin de nota 5 (cinci)
la fiecare dintre cele 4 materii de la proba scrisă constând
în rezolvarea unor spețe.
(4) Departajarea candidaților cu note egale se face în
ordinea descrescătoare a mediilor la disciplinele de concurs
enumerate la art. 7 alin. (2) lit. a)—d).
Art. 19. — (1) Candidații pot contesta notele obținute la
proba scrisă și la testul-grilă de verificare a raționamentului
logic. Contestațiile se depun la Institutul Național al
Magistraturii sau la tribunalele, respectiv parchetele de pe
lângă acestea, la care s-au înscris, în termen de 48 de
ore de la data afișării rezultatelor. Contestațiile care se
depun la tribunale sau la parchetele de pe lângă acestea
se transmit imediat după înregistrare, prin fax, la Institutul
Național al Magistraturii.
(2) În vederea soluționării contestațiilor, colțul lucrării se
va sigila din nou.
(3) Contestațiile se soluționează de către comisia de
contestații în termen de 3 zile de la expirarea termenului

6

MONITORUL OFICIAL AL ROMÂNIEI, PARTEA I, Nr. 823/12.IX.2005

prevăzut la alin. (1). Nota acordată la contestații nu poate
fi mai mică decât nota contestată. Nota astfel acordată
este definitivă.
Art. 20. — (1) Candidații admiși la concurs vor fi
programați pentru a se prezenta la vizita medicală
efectuată de o comisie medicală numită prin ordin comun
al ministrului justiției și al ministrului sănătății, precum și la
testarea psihologică.
(2) Consiliul Superior al Magistraturii, prin inspectori,
verifică îndeplinirea de către candidații admiși a condiției
bunei reputații, prevăzută la art. 11 din Legea
nr. 303/2004, cu modificările și completările ulterioare.
(3) Consiliul Superior al Magistraturii validează
rezultatele concursului și hotărăște cu privire la îndeplinirea
condițiilor prevăzute la alin. (1) și (2). Candidații inapți
pentru exercitarea funcției din punct de vedere medical sau
psihologic, precum și cei care nu se bucură de o bună
reputație sunt declarați respinși.
(4) Consiliul Superior al Magistraturii stabilește lista
definitivă a candidaților declarați admiși la Institutul
Național al Magistraturii, pe care o comunică potrivit art. 18
alin. (2).
Art. 21. — Locurile scoase la concurs la Institutul
Național al Magistraturii vor fi ocupate, potrivit art. 20
alin. (4), de candidații declarați admiși.
CAPITOLUL II
Examenul de absolvire a Institutului Național
al Magistraturii
Art. 22. — (1) După încheierea cursurilor în cadrul
Institutului Național al Magistraturii, auditorii de justiție
susțin un examen de absolvire, constând în probe teoretice
și practice prin care se verifică însușirea cunoștințelor
necesare exercitării funcției de judecător sau de procuror.
(2) Disciplinele la care auditorii de justiție sunt evaluați
pe parcursul anului și la care susțin examen de absolvire,
precum și modalitățile de examinare se stabilesc de
Consiliul științific al Institutului Național al Magistraturii.

(3) Examenul va fi susținut în fața comisiei de
examinare numite de Consiliul Superior al Magistraturii, la
propunerea Institutului Național al Magistraturii, formată din
3 persoane, dintre care un membru al personalului de
instruire din cadrul acestuia și 2 judecători sau, după caz,
2 procurori.
(4) Nota finală este media notelor acordate de fiecare
dintre membrii comisiei de examinare.
(5) Rezultatele examenului se afișează la sediul
Institutului Național al Magistraturii și se publică pe pagina
de Internet a acestuia.
(6) Rezultatele pot fi contestate în termen de 48 de ore
de la afișare. Contestațiile se soluționează de comisiile de
contestații, numite de Consiliul Superior al Magistraturii, la
propunerea Institutului Național al Magistraturii, formate din
3 membri, respectiv un reprezentant al personalului de
instruire al acestuia și 2 judecători sau, după caz,
2 procurori, alții decât membrii comisiei de examinare.
(7) Pentru absolvirea Institutului Național al Magistraturii,
candidatul trebuie să obțină media generală de minimum
7 (șapte) și cel puțin nota 5 (cinci) la fiecare dintre
materiile de examen.
(8) Absolvenților Institutului Național al Magistraturii li se
eliberează un atestat, care certifică absolvirea institutului,
promoția și media generală obținută.
Art. 23. — (1) În cazul în care un auditor de justiție nu
promovează examenul de absolvire în prima sesiune, are
dreptul să participe la următoarea sesiune.
(2) Absența nejustificată sau nepromovarea examenului
la a doua sesiune atrage pierderea dreptului de a fi numit
judecător sau procuror. Persoana aflată în această situație
este obligată să restituie bursa și cheltuielile de școlarizare.
Art. 24. — Absolvenții Institutului Național al Magistraturii
sunt repartizați de Consiliul Superior al Magistraturii pe
baza mediei generale, care reprezintă media aritmetică a
rezultatelor finale ale celor 2 ani de studiu și de la
examenul de absolvire a institutului.

CONSILIUL SUPERIOR AL MAGISTRATURII
PLENUL

HOTĂRÂRE
pentru aprobarea Regulamentului privind evaluarea activității profesionale
a judecătorilor și procurorilor
În temeiul dispozițiilor art. 133 alin. (5) și (7) din Constituția României, republicată, și ale art. 24 alin. (1) din
Legea nr. 317/2004 privind Consiliul Superior al Magistraturii, cu modificările și completările ulterioare,
având în vedere art. 106 lit. h) din Legea nr. 303/2004 privind statutul judecătorilor și procurorilor, cu modificările
și completările ulterioare,
Plenul Consiliului Superior al Magistraturii hotărăște:
Art. 1. — Se aprobă Regulamentul privind evaluarea
activității profesionale a judecătorilor și procurorilor, cuprins
în anexa care face parte integrantă din prezenta hotărâre.
Art. 2. — La data intrării în vigoare a prezentei hotărâri,
Hotărârea Consiliului Superior al Magistraturii nr. 163/2004
pentru aprobarea Regulamentului privind procedura de

evaluare a activității profesionale a magistraților, cu
modificările și completările ulterioare, publicată în Monitorul
Oficial al României, Partea I, nr. 880 din 27 septembrie
2004, se abrogă.
Art. 3. — Prezenta hotărâre se publică în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 24 august 2005.
Nr. 324.
ANEXĂ

REGULAMENT
privind evaluarea activității profesionale a judecătorilor și procurorilor
Art. 1. — Evaluarea judecătorilor și procurorilor vizează
îmbunătățirea performanțelor profesionale ale acestora,
creșterea eficienței activității instanțelor și parchetelor și a
încrederii publice în autoritatea judecătorească.

Art. 2. — Pentru verificarea îndeplinirii criteriilor de
competență profesională și de performanță, judecătorii și
procurorii sunt supuși la fiecare 3 ani unei evaluări privind
eficiența, calitatea activității și integritatea, obligația de

MONITORUL OFICIAL AL ROMÂNIEI, PARTEA I, Nr. 823/12.IX.2005
formare profesională continuă și absolvirea unor cursuri de
specializare. În cazul judecătorilor și procurorilor numiți în
funcții de conducere, evaluarea se face și asupra modului
de îndeplinire a atribuțiilor manageriale.
Art. 3. — Indicatorii de evaluare stabiliți pe baza
criteriilor de la art. 2 sunt prevăzuți în ghidul de evaluare a
performanțelor judecătorilor și procurorilor, care se adoptă
de Consiliul Superior al Magistraturii și se publică în
Monitorul Oficial al României, Partea I.
Art. 4. — (1) Prima evaluare a judecătorilor și
procurorilor se face la 2 ani de la numirea în funcție, iar
următoarele evaluări se fac la fiecare 3 ani, de regulă, în
luna februarie a anului următor.
(2) Pentru judecătorii și procurorii membri ai Consiliului
Superior al Magistraturii evaluarea se face după 3 ani de
la încetarea mandatului.
(3) Evaluarea judecătorilor și procurorilor detașați se
face de instituția la care aceștia funcționează, în raport de
specificul activității desfășurate și de reglementările
existente la acele instituții. După încetarea detașării
evaluarea va avea loc, conform prezentului regulament, la
împlinirea a 3 ani de activitate efectivă ca judecător sau
procuror.
Art. 5. — (1) Evaluarea judecătorilor și procurorilor se
face de comisii constituite prin hotărâre a Consiliului
Superior al Magistraturii, separat pentru judecători și
procurori, formate astfel:
a) pentru judecătorii Înaltei Curți de Casație și Justiție,
din președintele Înaltei Curți de Casație și Justiție și
2 judecători desemnați de colegiul de conducere al
instanței supreme;
b) pentru judecătorii de la judecătorii, tribunale, tribunale
specializate și curți de apel și procurorii de la parchetele
de pe lângă acestea, din președintele instanței sau, după
caz, conducătorul parchetului și 2 judecători, respectiv
2 procurori, desemnați de colegiul de conducere al instanței
sau parchetului;
c) pentru procurorii din cadrul Parchetului de pe lângă
Înalta Curte de Casație și Justiție, din conducătorul secției
sau direcției și 2 procurori desemnați de colegiul de
conducere;
d) pentru procurorii din cadrul Direcției de investigare a
infracțiunilor de criminalitate organizată și terorism și
Parchetului Național Anticorupție, din procurorul general al
Parchetului de pe lângă Înalta Curte de Casație și Justiție,
respectiv procurorul general al Parchetului Național
Anticorupție, și câte 2 procurori desemnați de colegiile de
conducere.
(2) Evaluarea judecătorilor și procurorilor care fac parte
din comisiile de evaluare se efectuează de comisiile de
evaluare de la instanțele sau de la parchetele ierarhic
superioare.
(3) Evaluarea celor 2 judecători care fac parte din
comisia Înaltei Curți de Casație și Justiție se face de o
comisie formată din 2 judecători desemnați de secția pentru
judecători a Consiliului Superior al Magistraturii, dintre
membrii săi.
(4) Evaluarea procurorilor care fac parte din Comisia
Parchetului de pe lângă Înalta Curte de Casație și Justiție
și din comisia Parchetului Național Anticorupție se face de
o comisie formată din 2 procurori desemnați de secția
pentru procurori a Consiliului Superior al Magistraturii, dintre
membrii săi.
(5) Președintele fiecărei comisii este judecătorul sau,
după caz, procurorul cu funcția cea mai mare.
Art. 6. — (1) Comisiile de evaluare se numesc pentru o
perioadă de 3 ani. Membrii comisiilor trebuie să aibă, de
regulă, o atestare ca evaluatori în urma absolvirii
cursurilor speciale organizate de Institutul Național
al Magistraturii.
(2) Comisiile funcționează cu participarea tuturor
membrilor și hotărăsc cu majoritate de voturi.

7

(3) În cazul în care unul sau unii dintre membri sunt în
imposibilitate de a se prezenta la lucrările comisiei,
evaluarea se va face după completarea comisiei potrivit
procedurii prevăzute pentru numirea acesteia.
Art. 7. — În procedura de evaluare, comisiile pot
consulta orice evidență a instanțelor sau parchetelor,
inclusiv actele de control, precum și mapele profesionale
ale judecătorilor și procurorilor. Mapele profesionale se pot
consulta numai la sediul Consiliului Superior al Magistraturii.
Art. 8. — (1) Raportul de evaluare a activității
profesionale se întocmește separat, pentru fiecare judecător
și procuror.
(2) Prin raportul de evaluare a activității profesionale a
judecătorului sau procurorului se acordă unul dintre
următoarele calificative: îFoarte bine“, îBine“, îSatisfăcător“
sau îNesatisfăcător“.
(3) Dacă în perioada pentru care se face evaluarea
judecătorul sau procurorul a fost sancționat disciplinar prin
hotărâre irevocabilă, se acordă calificativul imediat inferior
celui care rezultă din evaluare.
Art. 9. — Dacă judecătorul sau procurorul primește la
anumiți indicatori unul dintre calificativele îBine“,
îSatisfăcător“ ori îNesatisfăcător“, în raportul de evaluare se
va motiva acordarea calificativului și se vor face
recomandările necesare.
Art. 10. — (1) Judecătorii sau procurorii nemulțumiți de
calificativul acordat pot face contestație la secția
corespunzătoare a Consiliului Superior al Magistraturii, în
termen de 30 de zile de la comunicare.
(2) Contestațiile formulate de judecători se soluționează
de secția pentru judecători, iar contestațiile formulate de
procurori se soluționează de secția pentru procurori.
(3) Contestația se depune la președintele comisiei de
evaluare, care, în cursul aceleiași zile, o transmite secției
competente din cadrul Consiliului Superior al Magistraturii,
împreună cu raportul de evaluare și copii de pe
documentele avute în vedere la evaluare.
(4) Pentru soluționarea contestației, secțiile Consiliului
Superior al Magistraturii pot cere comisiilor de evaluare
orice informații pe care le consideră necesare. Contestația
se soluționează cu citarea obligatorie a judecătorului sau,
după caz, a procurorului, pentru a fi audiat.
(5) Judecătorii și procurorii evaluați de comisiile de
evaluare din cadrul secțiilor Consiliului Superior al
Magistraturii pot face contestație la secția corespunzătoare
a Consiliului Superior al Magistraturii, în termenul prevăzut
la alin. (1). Magistrații care au făcut parte din comisia de
evaluare nu pot participa la soluționarea contestației de
către secția Consiliului Superior al Magistraturii.
(6) Hotărârile secțiilor pot fi atacate, în termen de 5 zile
de la comunicare, la Plenul Consiliului Superior al
Magistraturii.
(7) Hotărârile Plenului Consiliului Superior al Magistraturii
sunt definitive și irevocabile.
Art. 11. — (1) Judecătorii și procurorii care primesc
calificativul îNesatisfăcător“ sunt obligați să urmeze, pentru
o perioadă cuprinsă între 3 și 6 luni, cursuri speciale
organizate de Institutul Național al Magistraturii.
(2) Judecătorii și procurorii care primesc calificativul
îSatisfăcător“ în urma a două evaluări consecutive sunt
obligați să urmeze, pentru o perioadă cuprinsă între 3 și
6 luni, cursuri speciale organizate de Institutul Național al
Magistraturii.
(3) Pentru judecătorii sau procurorii cu privire la care
comisia de evaluare a făcut recomandări conform art. 9,
recomandările vor fi înaintate secției corespunzătoare a
Consiliului Superior al Magistraturii, pentru a dispune cu
privire la obligația de a efectua cursuri de specializare.
Dacă se dispune organizarea acestor cursuri, va fi informat
Institutul Național al Magistraturii.
(4) Pentru judecătorul sau procurorul cu funcție de
conducere, căruia i s-au făcut recomandări conform art. 9,

8

MONITORUL OFICIAL AL ROMÂNIEI, PARTEA I, Nr. 823/12.IX.2005

va fi sesizată secția corespunzătoare a Consiliului Superior
al Magistraturii pentru a dispune, potrivit legii.
Art. 12. — (1) Cursurile prevăzute la art. 11 alin. (1) și
(2) se încheie cu susținerea unui examen, constând în
verificarea cunoștințelor teoretice și practice, prin probe
scrise și orale, de către comisii numite de Consiliul
Superior al Magistraturii, la propunerea Institutului Național
al Magistraturii, formate dintr-un membru al personalului de
instruire al acestuia și 2 judecători sau, după caz,
2 procurori.
(2) Tematica și bibliografia pentru disciplinele care fac
obiectul examenului sunt propuse de Institutul Național al
Magistraturii și aprobate de Consiliul Superior al
Magistraturii. Ele se afișează cu cel puțin 30 de zile
înainte de examen, la instanțele și parchetele în cadrul
cărora există judecători sau, după caz, procurori participanți
la cursuri.
Art. 13. — (1) Probele scrise teoretice constau în lucrări
scrise, cu subiecte distincte pentru judecători și procurori,
din dreptul civil, dreptul procesual civil, dreptul penal și
dreptul procesual penal.
(2) Probele scrise practice constau în soluționarea unor
spețe și întocmirea unor acte procedurale, distincte pentru
judecători și procurori.
(3) Probele scrise teoretice și practice se vor susține pe
parcursul a două zile, după următoarea repartizare:
a) prima zi: proba teoretică constând în dreptul civil,
dreptul procesual civil și proba practică constând în
soluționarea unei spețe și întocmirea de acte procedurale;
b) a doua zi: proba teoretică constând în dreptul penal,
dreptul procesual penal și proba practică constând în
soluționarea unei spețe și întocmirea de acte procedurale.
(4) Timpul alocat pentru probele scrise este stabilit de
comisia de examinare, în raport de complexitatea
subiectelor, dar nu mai mult de 4 ore.
(5) La proba practică este permisă consultarea
legislației, cu excepția celei comentate și adnotate.
(6) Notarea se face cu note de la 1 la 10, cu două
zecimale. Nota 1 se acordă atunci când punctajul obținut
este mai mic sau egal cu această notă.
(7) Nota probei scrise teoretice este media aritmetică a
notelor acordate de membrii comisiei de examinare pentru
fiecare materie.
(8) Nota probei scrise practice este media aritmetică a
notelor acordate de membrii comisiei de examinare pentru
fiecare materie.
(9) Nota finală a probei scrise este media aritmetică
dintre nota probei scrise teoretice și nota probei scrise
practice.
(10) Rezultatul examenului poate fi contestat în termen
de 48 de ore de la afișare, la sediul Institutului Național al
Magistraturii. Contestațiile se soluționează de către comisiile
de contestații numite de Consiliul Superior al Magistraturii,
la propunerea Institutului Național al Magistraturii, formate
dintr-un membru reprezentant al personalului de instruire al
acestuia și 2 judecători sau, după caz, 2 procurori, alții
decât cei care fac parte din comisia de examinare. În

urma contestației lucrarea va fi reanalizată, candidatul
neputând să obțină o notă inferioară celei contestate. Nota
astfel acordată este definitivă.
Art. 14. — (1) Probele orale teoretice și practice se
susțin la următoarele materii: fundamentele constituționale
ale statului de drept, instituțiile de bază din dreptul civil,
dreptul procesual civil, dreptul penal, dreptul procesual
penal, organizarea judiciară, dreptul comunitar, jurisprudența
Curții Europene a Drepturilor Omului și Codul deontologic
al judecătorilor și procurorilor.
(2) Examinarea se face pe bază de bilete, care conțin
atât subiecte teoretice, cât și subiecte practice.
(3) Pentru pregătirea răspunsurilor, judecătorul sau
procurorul va beneficia de un timp de gândire de 30 de
minute.
(4) Notarea se face cu note de la 1 la 10, cu două
zecimale. Nota 1 se acordă atunci când punctajul obținut
este mai mic sau egal cu această notă.
(5) Nota pentru proba orală este media aritmetică a
notelor acordate de fiecare membru al comisiei. Nota astfel
acordată este definitivă.
Art. 15. — (1) Nota finală este media aritmetică dintre
nota probei scrise și cea a probei orale, determinate potrivit
art. 13 alin. (9) și art. 14 alin. (5).
(2) Pentru absolvirea cursurilor speciale, candidatul
trebuie să obțină cel puțin media generală 7 (șapte) și nu
mai puțin de 5 (cinci) la fiecare dintre materiile de examen.
Art. 16. — Absența nejustificată echivalează cu
nepromovarea examenului. Pentru cei care, din motive
temeinice, nu pot participa la examen, acesta se va
susține în termen de maximum o lună de la încetarea
cauzei ce a determinat neprezentarea. În aceste situații,
judecătorul sau procurorul are obligația de a înștiința
conducerea Institutului Național al Magistraturii atât cu
privire la motivul neprezentării la examen, cât și referitor la
data încetării acestuia, prezentând dovada motivelor
invocate.
Art. 17. — Raportul de evaluare se înaintează
Consiliului Superior al Magistraturii.
Art. 18. — Pentru judecătorii sau procurorii care
primesc în urma a două evaluări consecutive calificativul
îNesatisfăcător“ sau care nu au promovat examenul
prevăzut la art. 12 alin. (1), Consiliul Superior al
Magistraturii propune președintelui României eliberarea din
funcție, pentru incapacitate profesională.
Art. 19. — Personalul de specialitate juridică asimilat
magistraților din cadrul Consiliului Superior al Magistraturii,
Ministerului Public, Institutului Național al Magistraturii și
Școlii Naționale de Grefieri va fi evaluat în termenele
prevăzute de prezentul regulament, de către o comisie
constituită prin hotărâre a Consiliului Superior al
Magistraturii, potrivit criteriilor specifice activității
desfășurate.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 823/12.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048089]
ISSN 1453—4495

