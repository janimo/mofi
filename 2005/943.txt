Anul 173 (XVII) — Nr. 943

PARTEA

I

LEGI, DECRETE, HOTĂRÂRI ȘI ALTE ACTE

Vineri, 21 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 421 din 13 septembrie 2005 referitoare la
excepția de neconstituționalitate a dispozițiilor
art. 103 alin. 2 teza a doua din Codul familiei
Decizia nr. 442 din 15 septembrie 2005 referitoare la
excepția de neconstituționalitate a dispozițiilor
art. 25 și art. 27 din Codul penal, precum și ale
art. 281 pct. 1 lit. b), art. 38 și art. 262 pct. 1
lit. a) din Codul de procedură penală ...................
Decizia nr. 453 din 20 septembrie 2005 referitoare la
excepția de neconstituționalitate a Legii
nr. 146/1997 privind taxele judiciare de timbru ....

2–3

4–6

7–9

HOTĂRÂRI ALE GUVERNULUI ROMÂNIEI
1.213. — Hotărâre privind realizarea de către instituțiile
din sistemul judiciar, în colaborare cu Serviciul de
Telecomunicații Speciale, a rețelei securizate de
comunicații de arie extinsă .....................................

9–10

1.230. — Hotărâre pentru modificarea Hotărârii
Guvernului nr. 412/2005 privind organizarea și
funcționarea Ministerului Muncii, Solidarității
Sociale și Familiei ...................................................

10–11

1.231. — Hotărâre privind aprobarea cuantumului
sprijinului financiar ce se acordă elevilor în cadrul
Programului național de protecție socială îBani de
liceu“ în anul școlar 2005/2006 .............................

11

1.232. — Hotărâre pentru completarea Hotărârii
Guvernului nr. 68/2005 privind înființarea Centrului
de Consultanță pentru Programe Culturale
Europene ..................................................................

12

Nr.

Pagina

1.235. — Hotărâre privind transmiterea unor imobile din
domeniul public al statului și din administrarea
Ministerului Apărării Naționale în domeniul public
al orașului Jibou și în administrarea Consiliului
Local al Orașului Jibou, județul Sălaj .....................

12–13

1.236. — Hotărâre privind transmiterea unei părți dintr-un
imobil, proprietate publică a statului, din
administrarea Ministerului Apărării Naționale în
administrarea
Ministerului
Transporturilor,
Construcțiilor și Turismului, pentru Aeroclubul
României ....................................................................

13–14

1.239. — Hotărâre privind trecerea unei construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................

14

1.241. — Hotărâre privind transmiterea, cu titlu gratuit, a
unui imobil din domeniul public al statului și din
administrarea Ministerului Educației și Cercetării în
domeniul public al sectorului 1 al municipiului
București și în administrarea Consiliului Local al
Sectorului 1 al Municipiului București, pentru
Școala Generală nr. 3 îNicolae Titulescu“, și
utilizarea acestuia de către unitățile și instituțiile
de învățământ ..........................................................

15

1.255. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
asigurarea stocurilor de materiale de intervenție
pentru prevenirea și diminuarea efectelor
inundațiilor produse în luna septembrie 2005 ........

16

2

MONITORUL OFICIAL AL ROMÂNIEI, PARTEA I, Nr. 943/21.X.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 421
din 13 septembrie 2005

referitoare la excepția de neconstituționalitate a dispozițiilor art. 103 alin. 2
teza a doua din Codul familiei
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 103 alin. 2 din Codul familiei, excepție
ridicată de Gheorghe Solcan și Domnica Solcan în Dosarul
nr. 8.979/2004 al Judecătoriei Sectorului 2 București.
La apelul nominal răspund autorii excepției, precum și
partea Elisabeta Solcan, personal și asistată de avocat
Toader Iancu, cu delegație la dosar.
Autorii excepției de neconstituționalitate invocă lipsa
calității procesuale pasive a părții Elisabeta Solcan.
Apărătorul acesteia solicită respingerea excepției
invocate, arătând că soluționarea ei excedează competenței
Curții Constituționale.
Procurorul solicită respingerea excepției invocate.
Curtea respinge excepția lipsei calității procesuale pasive
a părții Elisabeta Solcan.
Președintele constată cauza în stare de judecată și
acordă cuvântul pe fond.
Autorii excepției de neconstituționalitate solicită admiterea
acesteia.
Apărătorul părții Elisabeta Solcan solicită respingerea
excepției de neconstituționalitate, apreciind că ridicarea
acesteia constituie un abuz de drept procesual, în scopul
tergiversării soluționării cauzei. În speță se pune problema
legii aplicabile, iar nu a neconstituționalității textului de lege
criticat, care reglementează o situație specială, fără a
aduce atingere dispozițiilor art. 11 alin. (1) și (2) și art. 20
din Constituție și nici dispozițiilor art. 3, 12 și 13 din
Convenția cu privire la drepturile copilului.
Reprezentantul Ministerului Public pune concluzii de
respingere a excepției de neconstituționalitate, arătând că,
potrivit art. 24 alin. (2) din Legea nr 272/2004 privind
protecția și promovarea drepturilor copilului, poate fi
ascultat și copilul care nu a împlinit vârsta de 10 ani, dacă
autoritatea competentă apreciază că audierea lui este
necesară pentru soluționarea cauzei.
C U R T E A,

având în vedere actele și lucrările dosarului, reține
următoarele:
Prin Încheierea din 3 noiembrie 2004, pronunțată în
Dosarul nr. 8.979/2004, Judecătoria Sectorului 2 București
a sesizat Curtea Constituțională cu excepția de
neconstituționalitate a dispozițiilor art. 103 alin. 2 din
Codul familiei, excepție ridicată de Gheorghe Solcan și

Domnica Solcan într-o cauză având ca obiect recursul civil
împotriva unei decizii prin care s-a menținut sentința civilă
pronunțată într-o ordonanță președințială privind înapoierea
unui minor.
În motivarea excepției de neconstituționalitate autorii
acesteia arată că textul de lege criticat contravine
dispozițiilor art. 11 alin. (1) și (2) și art. 20 din Constituție,
precum și dispozițiilor art. 3, 12 și 13 din Convenția cu
privire la drepturile copilului, întrucât declarația minorului
care are discernământ ar trebui luată în considerare în
raport de vârstă și grad de maturitate și coroborată cu
celelalte probe administrate în cauză, chiar dacă acesta nu
a împlinit vârsta de 10 ani. Limita de vârstă de 10 ani,
stabilită de art. 103 alin. 2 din Codul familiei, constituie o
condiție a cărei respectare aduce atingere dreptului
acestuia de a fi ascultat.
Judecătoria Sectorului 2 București apreciază că
excepția de neconstituționalitate este neîntemeiată. În acest
sens, arată că limitarea vârstei copilului care poate fi
ascultat de instanță nu poate fi considerată
neconstituțională și nici în contradicție cu prevederile
Convenției cu privire la drepturile copilului, deoarece acest
din urmă act internațional se referă doar la copilul care are
discernământ, lăsând la aprecierea legiuitorului național
stabilirea criteriilor potrivit cărora un copil poate fi
considerat că are discernământ.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, apreciază că prin textul de lege
criticat legiuitorul a instituit o prezumție cu privire la vârsta
de la care se poate considera că un copil are
discernământ, ceea ce este chiar în sensul prevederilor
Convenției cu privire la drepturile copilului, care lasă la
aprecierea legislațiilor naționale stabilirea criteriilor pentru
determinarea acesteia.
De altfel, potrivit dispozițiilor art. 103 alin. 2 din Codul
familiei, care au fost modificate implicit prin dispozițiile
art. 24 alin. (2) din Legea nr. 272/2004 privind protecția și
promovarea drepturilor copilului, publicată în Monitorul
Oficial al României, Partea I, nr. 557 din 23 iunie 2004,
ascultarea copilului mai mic de 10 ani rămâne la latitudinea
instanței.
Avocatul Poporului apreciază că excepția de
neconstituționalitate este neîntemeiată și că aceasta are ca
obiect dispozițiile art. 103 teza a treia din Codul familiei,
deși în considerentele încheierii de sesizare se face referire
la prevederile art. 103 alin. 2 din Codul familiei.
Reglementarea, prin textul de lege criticat, a posibilității
instanței judecătorești de a recurge la ascultarea minorului
numai dacă acesta a împlinit vârsta de 10 ani este în

MONITORUL OFICIAL AL ROMÂNIEI, PARTEA I, Nr. 943/21.X.2005
deplină concordanță cu art. 20 din Constituție, raportat la
dispozițiile art. 12 alin. 2 din Convenția cu privire la
drepturile copilului, potrivit cărora i se va da copilului
posibilitatea de a fi ascultat în orice procedură judiciară
care îl privește, în conformitate cu regulile de procedură
din legislația națională.
Totodată, rațiunea în considerarea căreia legiuitorul a
instituit limita minimă de vârstă de la care minorul poate fi
ascultat este justificată de instabilitatea afectivă și
emoțională a minorului, pe fondul unei imaturități psihice și
a lipsei experienței de viață, care îl privează pe acesta de
posibilitatea de a sesiza adevăratul său interes și, adesea,
de a discerne între bine și rău.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorilor excepției și ale
apărătorului părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat de autorii excepției, îl constituie dispozițiile
art. 103 din Codul familiei. În realitate, critica de
neconstituționalitate privește doar dispozițiile art. 103 alin. 2
teza a doua din Codul familiei, dispoziții care au următorul
conținut: î[...] Acesta va fi ascultat dacă a împlinit vârsta de
zece ani.“
În opinia autorilor excepției dispozițiile legale criticate
încalcă prevederile art. 11 alin. (1) și (2) și art. 20 din
Constituție, precum și dispozițiile art. 3 privind obligația
statelor părți de a asigura copilului protecția și îngrijirea
necesare, art. 12 privind garantarea dreptului copilului
capabil de discernământ de a-și exprima liber opinia
asupra oricărei probleme care îl privește și art. 13 privind
dreptul copilului la libertatea de exprimare, din Convenția
cu privire la drepturile copilului, ratificată prin Legea

3

nr. 18/1990, republicată în Monitorul Oficial al României,
Partea I, nr. 314 din 13 iunie 2001.
Textele constituționale invocate au următorul conținut:
— Art. 11 alin. (1) și (2): î (1) Statul român se obligă să
îndeplinească întocmai și cu bună-credință obligațiile ce-i revin
din tratatele la care este parte.
(2) Tratatele ratificate de Parlament, potrivit legii, fac parte
din dreptul intern.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
Examinând excepția, Curtea Constituțională constată că,
ulterior sesizării sale prin Încheierea din 3 noiembrie 2004,
textul de lege dedus controlului a fost modificat implicit prin
dispozițiile art. 24 alin. (2) din Legea nr. 272/2004 privind
protecția și promovarea drepturilor copilului, publicată în
Monitorul Oficial al României, Partea I, nr. 557 din 23 iunie
2004, intrată în vigoare la data de 1 ianuarie 2005. Potrivit
acestor dispoziții: îÎn orice procedură judiciară sau
administrativă care îl privește copilul are dreptul de a fi
ascultat. Este obligatorie ascultarea copilului care a împlinit
vârsta de 10 ani. Cu toate acestea, poate fi ascultat și copilul
care nu a împlinit vârsta de 10 ani, dacă autoritatea
competentă apreciază că audierea lui este necesară pentru
soluționarea cauzei.“
Rezultă că această modificare este chiar în sensul
susținerilor autorilor excepției, astfel că, deși cu temei
ridicată, în prezent această excepție a rămas fără obiect și
urmează a fi respinsă.
Totodată, Curtea constată că noua reglementare este în
deplină concordanță cu prevederile art. 12 pct. 1 din
Convenția cu privire la drepturile copilului, potrivit cărora:
îStatele părți vor garanta copilului capabil de discernământ
dreptul de a-și exprima liber opinia asupra oricărei probleme
care îl privește, opiniile copilului urmând să fie luate în
considerare ținându-se seama de vârsta sa și de gradul său de
maturitate.“

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 103 alin. 2 teza a doua din Codul familiei, excepție
ridicată de Gheorghe Solcan și Domnica Solcan în Dosarul nr. 8.979/2004 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

4

MONITORUL OFICIAL AL ROMÂNIEI, PARTEA I, Nr. 943/21.X.2005
CURTEA CONSTITUȚIONALĂ

D E C I Z I A Nr. 442
din 15 septembrie 2005

referitoare la excepția de neconstituționalitate a dispozițiilor art. 25 și art. 27
din Codul penal, precum și ale art. 281 pct. 1 lit. b), art. 38 și art. 262 pct. 1 lit. a)
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Iuliana Nedelcu
— procuror
Ioana Marilena Chiorean — magistrat-asistent
Pe rol se află soluționarea excepției de neconstituționalitate
a dispozițiilor art. 25 și 27 din Codul penal, precum și ale
art. 281, art. 38 și art. 262 pct. 1 lit. a) din Codul de
procedură penală, excepție ridicată de Elena Cârpaci în
Dosarul nr. 3.583/2004 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, apreciind că dispozițiile legale
criticate din Codul penal, care definesc și stabilesc
pedeapsa pentru instigator, se aplică tuturor persoanelor
aflate în aceeași situație juridică și, prin urmare, nu
contravin art. 16 din Constituție. De asemenea, arată că,
potrivit jurisprudenței Curții Constituționale, instituirea unor
reguli speciale de procedură este un atribut exclusiv al
legiuitorului.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2005, pronunțată în
Dosarul nr. 3.583/2004, Judecătoria Timișoara a sesizat
Curtea Constituțională cu excepția de neconstituționalitate
a prevederilor art. 25 și 27 din Codul penal, precum și ale
art. 28 1 , art. 38 și art. 262 pct. 1 lit. a ) din Codul de
procedură penală. Excepția a fost ridicată de Elena
Cârpaci, prin apărător ales, într-un dosar penal având ca
obiect săvârșirea infracțiunilor prevăzute de art. 25 raportat
la art. 281, 289, 291 și 292 din Codul penal, cu aplicarea
art. 33 lit. a) din Codul penal.
În motivarea excepției de neconstituționalitate, autorul
acesteia susține că dispozițiile legale criticate instituie un
tratament juridic îdiferențiat al cetățenilor țării, pe categorii,
după calitatea acestora“, întrucât art. 281 din Codul penal
creează o discriminare a cetățenilor după funcția lor, ceea
ce contravine principiului egalității în fața legii. Autorul
excepției mai arată că dispozițiile legale criticate tind să
sustragă anumite categorii socioprofesionale de la aplicarea
legii, de la o cercetare penală corectă, efectuată de
aceleași organe care efectuează cercetarea penală a
oricărui cetățean. Astfel, prin înlăturarea clasei notarilor
publici de la competența materială a judecătoriei se
creează o discriminare între cetățeni, după criteriul funcției
și calității lor socioprofesionale. Ca urmare a dispozițiilor
legale criticate, notarii publici sunt judecați de către curtea

de apel, ca instanță de fond și de Înalta Curte de Casație
și Justiție, ca instanță de recurs, îfiind eliminată și una din
căile de atac și verificare a legalității unei hotărâri,
respectiv apelul“. O astfel de diferențiere nu-și are
justificarea constituțională, îputând da naștere la speculații
privind motivația reală care a stat la baza acestei
diferențieri“, ceea ce ar avea ca efect încălcarea principiilor
imparțialității și independenței justiției, consacrate de
art. 123 din Constituție, precum și a principiului referitor la
dreptul la un proces echitabil, prevăzut de art. 6 din
Convenția pentru apărarea drepturilor omului și a libertăților
fundamentale.
Mai arată că, având în vedere considerentele susmenționate, îasemenea reglementări și practici care sustrag
de la competența obișnuită a instanțelor anumiți cetățeni,
după calitatea acestora, tind a echivala în acest caz cu
situația unor instanțe extraordinare, în sensul art. 125
alin. (2) din Constituție“.
Cu privire la art. 25 și 27 din Codul penal, susține că
acestea sunt neconstituționale, întrucât prevăd că
instigatorul va fi pedepsit ca și autorul faptei penale.
În final, invocă aspecte de fapt care au fost evidențiate
pe parcursul soluționării cauzei și care, în opinia sa, au
creat o situație îhilară, nonprocesuală și stupidă“.
Judecătoria Timișoara și-a exprimat opinia în sensul că
excepția de neconstituționalitate este neîntemeiată, arătând
că nici una dintre dispozițiile legale criticate nu conduce la
o discriminare între cetățeni în raport de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială, care ar contraveni art. 4 și 16 din Constituție. În
cauză nu există nici un element care să ducă la ideea
unei discriminări, îdată fiind etnia romă din care aceasta
face parte, întrucât soluția de disjungere este o urmare a
faptului că prezumtivul autor al infracțiunii prevăzute de
art. 289 din Codul penal nu a putut fi identificat, fără a se
urmări în acest fel crearea unor avantaje respectivului
autor, în raport de inculpata din prezenta cauză, căreia i
s-a reținut calitatea de instigator la săvârșirea acelei
infracțiuni“.
Totodată, instanța apreciază că art. 25 și 27 din Codul
penal nu contravin prevederilor constituționale invocate de
autorul excepției, întrucât prin coroborarea acestora cu
dispozițiile art. 38 din Codul de procedură penală nu s-a
urmărit în nici un fel discriminarea inculpatei, ci doar o mai
bună judecată a cauzei, mai bună judecată care poate
presupune și cercetarea de îndată a persoanelor apreciate
ca fiind instigatori sau complici la săvârșirea unei infracțiuni.
Nici stabilirea de către legiuitor a unor limite de
pedeapsă speciale, identice în cazul instigatorului și al
autorului unei infracțiuni, nu este de natură a încălca în
vreun fel drepturile fundamentale garantate prin Constituție.
De asemenea, consideră că reglementarea diferită a
competenței în raport de calitatea persoanei nu creează
discriminări între cetățeni, încălcând astfel Constituția, ci,
din contră, este de natură a oferi garanții unor anumite
persoane, printre care se numără și notarii, că faptele

MONITORUL OFICIAL AL ROMÂNIEI, PARTEA I, Nr. 943/21.X.2005
pentru a căror săvârșire sunt cercetați, îfiind mai complexe
și mai grave decât fapte similare săvârșite de către
persoane care nu au această calitate“, vor fi date spre
judecare unor instanțe care le vor instrumenta cu
competența profesională necesară.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, cu următoarea motivare:
Dispozițiile legale criticate, stabilind competența, inclusiv
a celei după calitatea persoanei, intră în atributul exclusiv
al legiuitorului, potrivit art. 126 alin. (2) din Constituție.
Legiuitorul poate prevedea, în situații deosebite, reguli
speciale de procedură, precum și modalități de exercitare
a drepturilor procesuale, fără a aduce atingere principiului
constituțional înscris în art. 124 alin. (2) din Constituție
referitor la unicitatea, imparțialitatea și egalitatea pentru toți
a justiției.
Referitor la încălcarea art. 16 din Constituție, arată că,
așa cum a statuat Curtea Constituțională în repetate
rânduri, legiuitorul poate institui reguli speciale de
procedură atâta timp cât aceasta nu se face în mod
discriminatoriu. Art. 281 din Codul de procedură penală nu
creează nici o discriminare pe motive de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială, egalitatea presupunând egala răspundere a
cetățenilor pentru faptele săvârșite, dar nu și identitatea de
instanțe care soluționează asemenea fapte.
Reglementarea diferită a competenței în raport cu
calitatea persoanei nu este de natură a crea discriminări,
ci, din contră, este de natură a oferi garanții unor anumite
persoane, printre care se numără și notarii, că faptele
pentru a căror săvârșire sunt cercetați, îfiind mai complexe
și mai grave decât fapte similare săvârșite de către
persoane care nu au această calitate“, vor fi date spre
judecare unor instanțe care le vor instrumenta cu
competența profesională necesară. Astfel, nu rezultă că
inculpata ar fi discriminată și nici că aceste persoane ar
beneficia de un tratament procesual penal diferit sau că ar
fi exonerate de răspundere.
În sensul celor arătate mai sus, cu privire la principiul
egalității, invocă Decizia Curții Constituționale nr. 25/1999.
Avocatul Poporului apreciază că dispozițiile legale
criticate nu contravin art. 16 din Constituție, întrucât se
aplică în mod egal tuturor celor vinovați de instigare la
săvârșirea unei fapte penale, fără privilegii și fără
discriminări. Principiul egalității nu înseamnă uniformitate,
iar la situații inegale tratamentul nu poate fi decât diferit.
Totodată, fiind norme de procedură, consideră că
dispozițiile legale criticate sunt în deplină concordanță cu
prevederile art. 126 alin. (2) din Constituție.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum
rezultă din încheierea de sesizare a Curții Constituționale, îl
constituie dispozițiile art. 25 și 27 din Codul penal, precum
și ale art. 281, art. 38 și art. 262 pct. 1 lit. a) din Codul
de procedură penală. Cu privire la art. 281 din Codul de
procedură penală, Curtea constată că, în realitate, autorul
excepției de neconstituționalitate critică doar prevederile
lit. b) a pct. 1 al acestui articol.
Prin urmare, dispozițiile legale criticate au următorul
cuprins:
— Art. 25 din Codul penal: îInstigator este persoana
care, cu intenție, determină pe o altă persoană să săvârșească
o faptă prevăzută de legea penală.“;
— Art. 27 din Codul penal: îInstigatorul și complicele la o
faptă prevăzută de legea penală săvârșită cu intenție se
sancționează cu pedeapsa prevăzută de lege pentru autor. La
stabilirea pedepsei se ține seama de contribuția fiecăruia la
săvârșirea infracțiunii, precum și de dispozițiile art. 72.“;
— Art. 281 pct. 1 lit. b) din Codul de procedură penală:
îCurtea de Apel judecă: 1. în primă instanță: [...] b) infracțiunile
săvârșite de judecătorii de la judecătorii și tribunale, de
procurorii de la parchetele de pe lângă aceste instanțe, precum
și de notarii publici.“;
— Art. 38 din Codul de procedură penală: îÎn cazul de
indivizibilitate prevăzut de art. 33 lit. a), precum și în toate
cazurile de conexitate, instanța poate dispune, în interesul unei
bune judecăți, disjungerea cauzei, astfel încât judecarea unora
dintre infractori sau dintre infracțiuni să se poată face separat.“;
— Art. 262 pct. 1 lit. a) din Codul de procedură penală:
îDacă procurorul constată că au fost respectate dispozițiile
legale care garantează aflarea adevărului, că urmărirea penală
este completă, existând probele necesare și legal administrate,
procedează, după caz, astfel: 1. când din materialul de
urmărire penală rezultă că fapta există, că a fost săvârșită de
învinuit sau de inculpat și că acesta răspunde penal: a) dacă
acțiunea penală nu a fost pusă în mișcare în cursul urmăririi
penale, dă rechizitoriu prin care pune în mișcare acțiunea
penală și dispune trimiterea în judecată;“.
Autorul excepției de neconstituționalitate susține că
dispozițiile legale criticate contravin prevederilor art. 4 și
art. 16 alin. (1) și (2) din Constituție, care au următorul
cuprins:
— Art. 4: î (1) Statul are ca fundament unitatea poporului
român și solidaritatea cetățenilor săi.
(2) România este patria comună și indivizibilă a tuturor
cetățenilor săi, fără deosebire de rasă, de naționalitate, de
origine etnică, de limbă, de religie, de sex, de opinie, de
apartenență politică, de avere sau de origine socială.“;
— Art. 16 alin. (1) și (2): îCetățenii sunt egali în fața legii
și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 126 alin. (5): îEste interzisă înființarea de instanțe
extraordinare. Prin lege organică pot fi înființate instanțe
specializate în anumite materii, cu posibilitatea participării,
după caz, a unor persoane din afara magistraturii.“
De asemenea, autorul excepției susține că dispozițiile
legale criticate contravin și prevederilor art. 6 paragraful 1
din Convenția pentru apărarea drepturilor omului și a
libertăților fundamentale, care au următorul conținut: îOrice
persoană are dreptul la judecarea în mod echitabil, în mod
public și într-un termen rezonabil a cauzei sale, de către o

6

MONITORUL OFICIAL AL ROMÂNIEI, PARTEA I, Nr. 943/21.X.2005

instanță independentă și imparțială, instituită de lege, care va
hotărî fie asupra încălcării drepturilor și obligațiilor sale cu
caracter civil, fie asupra temeiniciei oricărei acuzații în materie
penală îndreptate împotriva sa. Hotărârea trebuie să fie
pronunțată în mod public, dar accesul în sala de ședințe poate
fi interzis presei și publicului pe întreaga durată a procesului
sau a unei părți a acestuia în interesul moralității, al ordinii
publice ori al securității naționale într-o societate democratică,
atunci când interesele minorilor sau protecția vieții private a
părților la proces o impun, sau în măsura considerată absolut
necesară de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“
Analizând excepția de neconstituționalitate ridicată,
Curtea reține următoarele:
I. În ceea ce privește dispozițiile art. 25 și 27 din Codul
penal și ale art. 38 și art. 262 pct. 1 lit. a) din Codul de
procedură penală, Curtea constată că, în realitate, autorul
excepției este nemulțumit de modul în care s-au aplicat de
către instanța de judecată și de către organele de urmărire
penală prevederile legale sus-menționate, aspecte care țin
de competența instanțelor judecătorești, iar nu de cea a
Curții Constituționale, care, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, se pronunță numai asupra constituționalității
actelor cu privire la care a fost sesizată.
Pe de altă parte, în susținerea excepției de
neconstituționalitate, autorul acesteia nu a precizat, referitor
la dispozițiile art. 25 și art. 27 din Codul penal și ale
art. 38 și art. 262 pct. 1 lit. a) din Codul de procedură
penală, care sunt motivele de neconstituționalitate,
neindicând nici un text sau principiu din Constituție pretins
a fi încălcat de dispozițiile sus-menționate, iar potrivit
art. 10 alin. (2) din Legea nr. 47/1992 privind organizarea
și funcționarea Curții Constituționale, sesizările trebuie
motivate.
Pentru
aceste
considerente,
excepția
de
neconstituționalitate a dispozițiilor art. 25 și art. 27 din
Codul penal și ale art. 38 și art. 262 pct. 1 lit. a) din

Codul de procedură penală urmează a fi respinsă ca
inadmisibilă.
II. Referitor la prevederile art. 28 1 pct. 1 lit. b) din
Codul de procedură penală, Curtea Constituțională a
statuat prin numeroase decizii, precum Decizia nr. 206 din
4 mai 2004, publicată în Monitorul Oficial al României,
Partea I, nr. 471 din 26 mai 2004, că acestea sunt
constituționale, constatând că stabilirea competenței,
inclusiv a celei după calitatea persoanei, precum și
instituirea regulilor de desfășurare a procesului în fața
instanțelor judecătorești, deci și reglementarea căilor de
atac, este de competența exclusivă a legiuitorului, așa cum
reiese din prevederile art. 126 alin. (2) din Constituție,
potrivit cărora competența instanțelor judecătorești și
procedura de judecată sunt prevăzute numai prin lege.
Curtea a mai reținut că prevederile de lege criticate nu
încalcă nici dreptul la un proces echitabil, reglementat de
prevederile art. 21 alin. (3) din Constituție, precum și de
dispozițiile art. 6 din Convenția pentru apărarea drepturilor
omului și a libertăților fundamentale, întrucât nu înlătură
posibilitatea inculpaților de a beneficia de drepturile și
garanțiile procesuale instituite prin lege, în cadrul unui
proces public, judecat de către o instanță independentă,
imparțială și stabilită prin lege, într-un termen rezonabil,
condiții care sunt asigurate și în situația judecării cauzelor
în primă instanță de către curțile de apel. Totodată textele
criticate asigură dreptul la două grade de jurisdicție
(judecata în primă instanță și judecata în recurs) în materie
penală, reglementat de art. 2 din Protocolul nr. 7 la
Convenția pentru apărarea drepturilor omului și a libertăților
fundamentale.
În speță nu au intervenit elemente noi de natură să
justifice schimbarea jurisprudenței Curții Constituționale în
materie.
Cu privire la pretinsa încălcare a prevederilor art. 126
alin. (5) din Constituție referitoare la interzicerea înființării
unor instanțe extraordinare, Curtea observă că acestea nu
au pertinență în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 25 și 27 din Codul penal și
ale art. 38 și art. 262 pct. 1 lit. a) din Codul de procedură penală, excepție ridicată de Elena Cârpaci în Dosarul
nr. 3.583/2004 al Judecătoriei Timișoara.
2. Respinge, ca fiind neîntemeiată, excepția de neconstituționalitate a dispozițiilor art. 281 pct. 1 lit. b) din Codul
de procedură penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 943/21.X.2005

7

CURTEA CONSTITUȚIONALĂ

D E C I Z I A Nr. 453
din 20 septembrie 2005

referitoare la excepția de neconstituționalitate a Legii nr. 146/1997
privind taxele judiciare de timbru
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Aurelia Rusu
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor Legii nr. 146/1997 privind taxele judiciare de
timbru, excepție ridicată de Corneliu Alexandru Tanco în
Dosarul nr. 2.862/2004 al Judecătoriei Brașov.
La apelul nominal răspunde autorul excepției, Corneliu
Alexandru Tanco, lipsă fiind celelalte părți, față de care
procedura de citare este legal îndeplinită.
Cauza fiind în stare de judecată, autorul excepției
solicită admiterea excepției de neconstituționalitate, arătând
că cererile au același conținut ca și petițiile, astfel încât nu
se poate cere petentului achitarea unei taxe de timbru. De
asemenea, arată că dispozițiile Legii nr. 146/1997 sunt
neconstituționale și pentru că, prin instituirea taxei de
timbru, îngrădesc liberul acces la justiție.
Reprezentantul Ministerului Public pune concluzii de
respingere a excepției de neconstituționalitate. În acest
sens arată că Legea nr. 146/1997 a mai format, atât în
întregul său, cât și pe articole, obiectul controlului de
constituționalitate. Astfel, prin numeroase decizii, Curtea a
statuat că dispozițiile Legii nr. 146/1997 nu încalcă
prevederile art. 1 alin. (3), art. 21 alin. (2), art. 51 alin. (1)
și (3) și cele ale art. 53 din Constituție, ci reprezintă o
aplicare a principiului prevăzut de art. 56 alin. (1) din
Legea fundamentală, potrivit căruia îcetățenii au obligația să
contribuie, prin impozite și prin taxe, la cheltuielile publice“.
C U R T E A,

având în vedere actele și lucrările dosarelor, reține
următoarele:
Prin Încheierea din 28 septembrie 2004, pronunțată în
Dosarul nr. 2.862/2004, Judecătoria Brașov a sesizat
Curtea Constituțională cu excepția de neconstituționalitate
a dispozițiilor Legii nr. 146/1997 privind taxele judiciare de
timbru. Excepția a fost ridicată de Corneliu Alexandru
Tanco într-o cauză civilă ce are ca obiect soluționarea
acțiunii în revendicare a unui imobil.
În motivarea excepției de neconstituționalitate, autorul
acesteia susține că dispozițiile Legii nr. 146/1997 sunt
neconstituționale, deoarece încalcă prevederile art. 1
alin. (3), art. 21 alin. (2), art. 51 alin. (1) și (3) și cele ale
art. 53 din Constituție.
Judecătoria Brașov apreciază că excepția de
neconstituționalitate este neîntemeiată. În acest sens, arată
că instanța de contencios constituțional a statuat, prin
Decizia nr. 82 din 25 mai 1999, publicată în Monitorul
Oficial al României, Partea I, nr. 307 din 30 iunie 1999,
Decizia nr. 47 din 4 februarie 2003, publicată în Monitorul

Oficial al României, Partea I, nr. 131 din 28 februarie
2003, Decizia nr. 343 din 18 septembrie 2003, publicată în
Monitorul Oficial al României, Partea I, nr. 774 din
5 noiembrie 2003, că dispozițiile Legii nr. 146/1997 sunt
constituționale. Astfel, Curtea Constituțională a statuat că
accesul liber la justiție nu înseamnă că acesta trebuie să
fie în toate cazurile gratuit. Dispozițiile art. 21 din
Constituție nu instituie nici o interdicție cu privire la taxele
în justiție, fiind legal și echitabil ca justițiabilii care trag un
folos nemijlocit din activitatea desfășurată de autoritățile
judecătorești să contribuie la acoperirea cheltuielilor
acestora. De asemenea, Curtea a statuat că dispozițiile
Legii nr. 146/1997 nu încalcă nici prevederile art. 1 alin. (3)
din Constituție, deoarece nu aduc atingere statului de
drept, democratic și social, demnității omului, drepturilor și
libertăților cetățenilor sau altor valori supreme garantate prin
Legea
fundamentală.
În
ceea
ce
privește
neconstituționalitatea dispozițiilor Legii nr. 146/1997 față de
prevederile art. 51 din Constituție, arată că instanța de
contencios constituțional a reținut că aceste dispoziții
constituționale se referă la dreptul la petiționare, care este
diferit de dreptul de a introduce acțiuni la instanțele
judecătorești. Dreptul de petiționare se referă la cererile,
reclamațiile, sesizările și propunerile în legătură cu
rezolvarea unor probleme personale sau de grup ce nu
presupun calea justiției și la care autoritățile publice au
obligația de a răspunde în termenele și condițiile stabilite
potrivit legii, în timp ce cererile de chemare în judecată se
soluționează după reguli specifice activității de judecată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de
vedere cu privire la excepția de neconstituționalitate ridicată.
Guvernul apreciază că excepția de neconstituționalitate
invocată este neîntemeiată. În acest sens, arată că regula
generală în materie este că orice cerere sau acțiune
introdusă la instanțele judecătorești este supusă taxelor
judiciare de timbru. Excepțiile de la această regulă sunt
prevăzute expres de lege. Astfel, scutirea de la plata taxei
judiciare de timbru este prevăzută pentru anumite categorii
de cereri sau acțiuni, indiferent de titular, sau pentru
anumite categorii de persoane, în considerarea calității
persoanei respective și a obiectului cererii. Instituirea taxei
judiciare de timbru reprezintă o aplicare a principiului
consacrat de art. 56 din Constituție, potrivit căruia îcetățenii
au obligația să contribuie, prin impozite și taxe, la cheltuielile
publice“. Mai mult, taxa de timbru avansată poate fi
recuperată, deoarece echivalentul taxelor judiciare de timbru
este integrat în valoarea cheltuielilor de judecată stabilite
de instanța de judecată prin hotărârea pe care o pronunță
în cauză, plata acestora revenind, conform art. 274 din
Codul de procedură civilă, părții care cade în pretenții. De
asemenea, arată că instituirea taxei de timbru nu afectează
conținutul dreptului de petiționare sau al altui drept
constituțional, opinie ce se regăsește, de altfel, în toată
jurisprudența Curții Constituționale în această materie.
Potrivit art. 139 alin. (1) din Constituție, îimpozitele, taxele și

8

MONITORUL OFICIAL AL ROMÂNIEI, PARTEA I, Nr. 943/21.X.2005

orice alte venituri ale bugetului de stat și ale bugetului
asigurărilor sociale de stat se stabilesc numai prin lege“, fiind,
așadar, la latitudinea legiuitorului să stabilescă modul de
timbrare a cererilor. De altfel, dispozițiile Legii nr. 146/1997,
în întregul său, dar și pe articole, au mai făcut obiectul
controlului de constituționalitate exercitat de Curtea
Constituțională. Astfel, prin Decizia nr. 82/1999, publicată în
Monitorul Oficial al României, Partea I, nr. 307 din 30 iunie
1999, Decizia nr. 305 din 10 iulie 2003, publicată în
Monitorul Oficial al României, Partea I, nr. 575 din
11 august 2003, Decizia nr. 343 din 18 septembrie 2003,
publicată în Monitorul Oficial al României, Partea I, nr. 774
din 5 noiembrie 2003, Decizia nr. 422 din 13 noiembrie
2003, publicată în Monitorul Oficial al României, Partea I,
nr. 908 din 19 decembrie 2003, Curtea a respins excepțiile
de neconstituționalitate privind dispozițiile Legii nr. 146/1997
privind taxele judiciare de timbru.
Avocatul Poporului apreciază că excepția de
neconstituționalitate invocată este neîntemeiată. În acest
sens, arată că instanța de contencios constituțional a
statuat în jurisprudența sa că dispozițiile art. 21 din
Constituție nu instituie nici o interdicție cu privire la taxele
în justiție, fiind legal și echitabil ca justițiabilii care trag un
folos nemijlocit din activitatea desfășurată de autoritățile
judecătorești să contribuie la acoperirea cheltuielilor
acestora. Totodată, echivalentul taxelor judiciare de timbru
este integrat în valoarea cheltuielilor de judecată stabilite
de instanța de judecată prin hotărârea pe care o pronunță
în cauză, plata acestora revenind părții care cade în
pretenții. În ceea ce privește critica de neconstituționalitate
a prevederilor Legii nr. 146/1997 față de art. 1 alin. (3) din
Constituție, arată că dispozițiile legale indicate nu încalcă
principiile generale cuprinse în art. 1 alin. (3) din
Constituție, deoarece nu aduc atingere statului de drept,
democratic și social, demnității omului, drepturilor și
libertăților cetățenilor sau altor valori supreme garantate
prin Legea fundamentală. De asemenea, nu poate fi
reținută nici critica potrivit căreia dispozițiile Legii
nr. 146/1997 încalcă prevederile art. 51 alin. (1) și (3) din
Constituție. Astfel, dispozițiile constituționale invocate se
referă la dreptul la petiționare, care este diferit de dreptul
de a introduce acțiuni la instanțele judecătorești. Sesizarea
instanțelor judecătorești pentru valorificarea unui drept sau
pentru realizarea unui interes care se poate obține numai
pe calea justiției reprezintă un aspect al dreptului de
petiționare. Dreptul de petiționare se referă la cererile,
reclamațiile, sesizările și propunerile în legătură cu
rezolvarea unor probleme personale sau de grup ce nu
presupun calea justiției și la care autoritățile publice au
obligația de a răspunde în termenele și condițiile stabilite
potrivit legii, în timp ce cererile de chemare în judecată se
soluționează după reguli specifice activității de judecată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din

Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Legii nr. 146/1997 privind taxele judiciare de
timbru, publicată în Monitorul Oficial al României, Partea I,
nr. 173 din 29 iulie 1997, cu modificările și completările
ulterioare.
În susținerea neconstituționalității acestor dispoziții
legale, autorul excepției invocă încălcarea prevederilor
art. 1 alin. (3), art. 21 alin. (2), art. 51 și 53 din
Constituție, care au următorul conținut:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 21 alin. (2): îNici o lege nu poate îngrădi
exercitarea acestui drept.“;
— Art. 51: î(1) Cetățenii au dreptul să se adreseze
autorităților publice prin petiții formulate numai în numele
semnatarilor.
(2) Organizațiile legal constituite au dreptul să adreseze
petiții exclusiv în numele colectivelor pe care le reprezintă.
(3) Exercitarea dreptului de petiționare este scutită de taxă.
(4) Autoritățile publice au obligația să răspundă la petiții în
termenele și în condițiile stabilite potrivit legii.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, se constată
că Legea nr. 146/1997 a mai format, atât în întregul său,
cât și pe articole, obiectul controlului de constituționalitate.
Astfel, prin Decizia nr. 423 din 21 octombrie 2004,
publicată în Monitorul Oficial al României, Partea I, nr. 51
din 14 ianuarie 2005, Decizia nr. 215 din 6 mai 2004,
publicată în Monitorul Oficial al României, Partea I, nr. 545
din 18 iunie 2004, Decizia nr. 262 din 17 iunie 2004,
publicată în Monitorul Oficial al României, Partea I, nr. 620
din 8 iulie 2004, Decizia nr. 47 din 4 februarie 2003,
publicată în Monitorul Oficial al României, Partea I, nr. 131
din 28 februarie 2003, Decizia nr. 82 din 25 mai 1999,
publicată în Monitorul Oficial al României, Partea I, nr. 307
din 30 iunie 1999, Decizia nr. 343 din 18 septembrie 2003,
publicată în Monitorul Oficial al României, Partea I, nr. 774
din 5 noiembrie 2003, Curtea a respins excepțiile de
neconstituționalitate privind dispozițiile Legii nr. 146/1997.
Astfel, în jurisprudența sa în materie, Curtea
Constituțională a statuat în mod constant că accesul liber
la justiție nu înseamnă că acesta trebuie să fie în toate
cazurile gratuit și în acest sens s-a reținut că art. 21 din
Constituție nu instituie nici o interdicție cu privire la taxele
în justiție, fiind legal și echitabil ca justițiabilii care trag un
folos nemijlocit din activitatea desfășurată de autoritățile
judecătorești să contribuie la acoperirea cheltuielilor
acestora. Pe de altă parte, s-a arătat că echivalentul
taxelor judiciare de timbru este integrat în valoarea
cheltuielilor de judecată stabilite de instanța de judecată
prin hotărârea pe care o pronunță în cauză, plata acestora

MONITORUL OFICIAL AL ROMÂNIEI, PARTEA I, Nr. 943/21.X.2005
revenind părții care cade în pretenții. De asemenea, Curtea
a constatat că dispozițiile Legii nr. 146/1997 nu încalcă
principiile generale cuprinse în art. 1 alin. (3) din
Constituție, deoarece nu aduc atingere statului de drept,
democratic și social, demnității omului, drepturilor și
libertăților cetățenilor sau altor valori supreme garantate
prin Legea fundamentală. În ceea ce privește susținerea
autorului excepției potrivit căreia dispozițiile Legii
nr. 146/1997 aduc atingere art. 51 alin. (1) și (3) din
Constituție, Curtea a observat că aceste dispoziții
constituționale se referă la dreptul la petiționare, care este
diferit de dreptul de a introduce acțiuni la instanțele
judecătorești, statuând în jurisprudența sa în materie că
sesizarea instanțelor judecătorești pentru valorificarea unui
drept sau pentru realizarea unui interes care se poate
obține numai pe calea justiției nu reprezintă un aspect al
dreptului de petiționare. Dreptul de petiționare se referă la

9

cererile, reclamațiile, sesizările și propunerile în legătură cu
rezolvarea unor probleme personale sau de grup ce nu
presupun calea justiției și la care autoritățile publice au
obligația de a răspunde în termenele și în condițiile
stabilite potrivit legii, în timp ce cererile de chemare în
judecată se soluționează după reguli specifice activității de
judecată.
În ceea ce privește pretinsa încălcare a dispozițiilor
art. 53 din Constituție, se reține că acestea sunt aplicabile
numai în ipoteza în care există o restrângere a exercitării
drepturilor și libertăților fundamentale ale cetățenilor,
restrângere care, astfel cum s-a arătat anterior, nu s-a
constatat.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Legii nr. 146/1997 privind taxele judiciare de timbru,
excepție ridicată de Corneliu Alexandru Tanco în Dosarul nr. 2.862/2004 al Judecătoriei Brașov.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind realizarea de către instituțiile din sistemul judiciar,
în colaborare cu Serviciul de Telecomunicații Speciale,
a rețelei securizate de comunicații de arie extinsă
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă realizarea de către instituțiile din
sistemul judiciar, astfel cum sunt prevăzute în anexa care
face parte integrantă din prezenta hotărâre, în colaborare
cu Serviciul de Telecomunicații Speciale, a rețelei
securizate de comunicații de arie extinsă.
Art. 2. — Instituțiile sistemului judiciar au obligația de a
utiliza rețeaua constituită potrivit prevederilor art. 1, în
conformitate cu normele tehnice ce vor fi emise în termen
de 30 de zile de la data intrării în vigoare a prezentei
hotărâri de către Ministerul Justiției, prin Comisia de

monitorizare și implementare a Strategiei de informatizare a
sistemului judiciar pe perioada 2005—2009, cu consultarea
Serviciului de Telecomunicații Speciale, și de a plăti
serviciile de buclă locală de care beneficiază.
Art. 3. — Se autorizează Serviciul de Telecomunicații
Speciale să achiziționeze serviciile de buclă locală, prin
licitație publică deschisă, pentru instituțiile prevăzute în
anexă și să gestioneze rețeaua constituită conform
cerințelor beneficiarului, astfel cum sunt stabilite de Comisia

10
de

MONITORUL OFICIAL AL ROMÂNIEI, PARTEA I, Nr. 943/21.X.2005

monitorizare

și

implementare

a

Strategiei

de

informatizare a sistemului judiciar pe perioada 2005—2009.
Art. 4. — Modul de recuperare a costurilor pentru
serviciile de buclă locală, precum și orice alte detalii se
stabilesc prin protocol comun încheiat între instituțiile
prevăzute în anexă și Serviciul de Telecomunicații
Speciale. Clauzele protocolului se pot renegocia anual, la
cererea uneia dintre părți, cu avizul Comisiei de
monitorizare și implementare a Strategiei de informatizare
a sistemului judiciar pe perioada 2005—2009.

Art. 5. — (1) Costurile pentru serviciile achiziționate
potrivit art. 3 se recuperează de către Serviciul de
Telecomunicații Speciale din bugetul instituțiilor beneficiare.
(2) Cu sumele rezultate în urma acestei activități,
încasate în cadrul aceluiași exercițiu financiar, se
reconstituie creditele bugetare utilizate în acest scop.
Art. 6. — Plata costurilor de întreținere și gestionare a
părții de rețea ce funcționează în beneficiul Oficiului
Național al Registrului Comerțului și al unităților proprii
acestuia se face lunar, din fondurile acestei instituții către
Serviciul de Telecomunicații Speciale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Directorul Serviciului
de Telecomunicații Speciale,
Tudor Tănase
Ministrul finanțelor publice,
Sebastian Teodor Gheorghe Vlădescu
p. Ministrul comunicațiilor
și tehnologiei informației,
Florin Bejan,
secretar de stat
București, 5 octombrie 2005.
Nr. 1.213.
ANEXĂ
INSTITUȚIILE DIN SISTEMUL JUDICIAR

care, în colaborare cu Serviciul de Telecomunicații Speciale,
realizează rețeaua securizată de comunicații de arie extinsă
1. Ministerul Justiției, instanțele judecătorești și unitățile subordonate
ministerului
2. Consiliul Superior al Magistraturii și unitățile subordonate
3. Înalta Curte de Casație și Justiție
4. Ministerul Public.
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 412/2005
privind organizarea și funcționarea Ministerului Muncii, Solidarității Sociale și Familiei
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 412/2005
privind organizarea și funcționarea Ministerului Muncii,
Solidarității Sociale și Familiei, publicată în Monitorul Oficial
al României, Partea I, nr. 427 din 20 mai 2005, cu
modificările și completările ulterioare, se modifică după cum
urmează:

1. La articolul 4, punctul F, litera g) va avea următorul
cuprins:
îg) coordonează activitatea de dialog social desfășurată
la nivelul ministerului și al instituțiilor aflate în subordinea,
în coordonarea sau sub autoritatea sa.“

MONITORUL OFICIAL AL ROMÂNIEI, PARTEA I, Nr. 943/21.X.2005
2. Alineatul (1) al articolului 24 va avea următorul
cuprins:
îArt. 24. — (1) Numărul maxim de posturi pentru
aparatul de lucru al Ministerului Muncii, Solidarității Sociale
și Familiei este de 412, posturi finanțate de la bugetul de
stat, exclusiv demnitarii și posturile aferente cabinetului
ministrului.“

11

3. La anexa nr. 1, numărul maxim de posturi se
modifică în mod corespunzător.
4. Nota din anexa nr. 2 va avea următorul cuprins:
îNumărul maxim de posturi pentru instituțiile publice
prevăzute la lit. A pct. I pozițiile 5 și 6 este de 1.493,
posturi finanțate de la bugetul de stat.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 13 octombrie 2005.
Nr. 1.230.

GUVERNUL ROMÂNIEI

HOTĂRÂRE
privind aprobarea cuantumului sprijinului financiar ce se acordă elevilor
în cadrul Programului național de protecție socială îBani de liceu“
în anul școlar 2005/2006
În temeiul art. 108 din Constituția României, republicată, și al art. 2 alin. (3) din Hotărârea Guvernului
nr. 1.488/2004 privind aprobarea criteriilor și a cuantumului sprijinului financiar ce se acordă elevilor în cadrul Programului
național de protecție socială îBani de liceu“,
Guvernul României adoptă prezenta hotărâre.
Articol unic. — Pentru anul școlar 2005/2006 cuantumul
sprijinului financiar ce se acordă elevilor în cadrul

Programului național de protecție socială îBani de liceu“
este de 180 lei (RON) lunar.

PRIM-MINISTRU

CĂLIN POPESCU-TĂRICEANU

Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 13 octombrie 2005.
Nr. 1.231.

12

MONITORUL OFICIAL AL ROMÂNIEI, PARTEA I, Nr. 943/21.X.2005
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 68/2005 privind înființarea
Centrului de Consultanță pentru Programe Culturale Europene
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După articolul 5 din Hotărârea
Guvernului nr. 68/2005 privind înființarea Centrului de
Consultanță pentru Programe Culturale Europene, publicată
în Monitorul Oficial al României, Partea I, nr. 104 din
1 februarie 2005, se introduce un nou articol, articolul 51,
cu următorul cuprins:

îArt. 51. — (1) Pentru realizarea activităților specifice
Centrului se aprobă achiziționarea și utilizarea, conform
legii, a unui autoturism cu un consum lunar mediu de
carburant de 400 litri.
(2) Sumele necesare pentru achiziționarea autoturismului
prevăzut la alin. (1) se asigură din bugetul Centrului.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.232.

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Ministerului Apărării Naționale în domeniul public al orașului Jibou și în administrarea
Consiliului Local al Orașului Jibou, județul Sălaj
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile, având

Consiliului Local al Orașului Jibou, județul Sălaj.

datele de identificare prevăzute în anexa care face parte

Art. 2. — Predarea-preluarea imobilelor transmise potrivit

integrantă din prezenta hotărâre, din domeniul public al

art. 1 se face pe bază de protocol încheiat între părțile

statului și din administrarea Ministerului Apărării Naționale

interesate, în termen de 60 de zile de la data intrării în

în domeniul public al orașului Jibou și în administrarea

vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ioan Ion,
secretar de stat
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.235.

13

MONITORUL OFICIAL AL ROMÂNIEI, PARTEA I, Nr. 943/21.X.2005

ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Apărării Naționale
în domeniul public al orașului Jibou și în administrarea Consiliului Local al Orașului Jibou, județul Sălaj

Locul unde
este situat imobilul
care se transmite

Persoana juridică
de la care se
transmite imobilul

Orașul Jibou,
Str. 1 Mai,
județul Sălaj

Statul român,
Ministerul Apărării
Naționale

Orașul Jibou,
zona Ciglentir,
județul Sălaj

Statul român,
Ministerul Apărării
Naționale

Persoana juridică
la care se
transmite imobilul

Orașul Jibou,
județul Sălaj,
Consiliul Local
al Orașului Jibou
Orașul Jibou,
județul Sălaj,
Consiliul Local
al Orașului Jibou

Codul
de clasificare
din inventarul
bunurilor aflate
în administrarea
Ministerului Apărării
Naționale, care
alcătuiesc domeniul
public al statului

Caracteristicile tehnice ale imobilului

— imobil 5.216
— cod 8.29.09
— nr. M.F. 106.700

Suprafața totală a terenului = 5.000 m2

— imobil 5.265
— cod 8.29.09
— nr. M.F. 106.701

Suprafața totală a terenului = 100.000 m2

GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului,
din administrarea Ministerului Apărării Naționale în administrarea Ministerului Transporturilor,
Construcțiilor și Turismului, pentru Aeroclubul României
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, proprietate publică a statului, având datele de
identificare prevăzute în anexa care face parte integrantă
din prezenta hotărâre, din administrarea Ministerului Apărării
Naționale în administrarea Ministerului Transporturilor,

Construcțiilor și Turismului, pentru Aeroclubul României.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ioan Ion,
secretar de stat
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.236.

14

MONITORUL OFICIAL AL ROMÂNIEI, PARTEA I, Nr. 943/21.X.2005
ANEXĂ
DATELE DE IDENTIFICARE

a unei părți dintr-un imobil, proprietate publică a statului, care se transmite din administrarea Ministerului Apărării
Naționale în administrarea Ministerului Transporturilor, Construcțiilor și Turismului, pentru Aeroclubul României

Locul unde
este situat imobilul
care se transmite

Municipiul Craiova,
Calea București
nr. 433,
județul Dolj

Persoana juridică
de la care se
transmite imobilul

Statul român —
Ministerul
Apărării
Naționale

Codul
de clasificare
din inventarul
bunurilor aflate
în administrarea
Ministerului Apărării
Naționale, care
alcătuiesc domeniul
public al statului

Persoana juridică
la care se
transmite imobilul

Statul român —
Ministerul
Transporturilor,
Construcțiilor
și Turismului

— imobil 349 (parțial)
— cod 8.29.09
— nr. M.F. 103.858

Caracteristicile tehnice ale imobilului

— suprafața construită = 12.866 m2
— suprafața desfășurată = 12.866 m2
— suprafața totală a terenului, inclusiv
construcțiile = 192.902,35 m2

GUVERNUL ROMÂNIEI

HOTĂRÂRE
privind trecerea unei construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unei construcții
aflate în administrarea Ministerului Administrației și
Internelor, situată în comuna Tinca, șos. Tinca–Salonta,
județul Bihor, identificată potrivit anexei care face parte
integrantă din prezenta hotărâre.

Art. 2. — Trecerea în domeniul privat al statului a
construcției prevăzute la art. 1 se face în vederea scoaterii
din funcțiune și casării acesteia.
Art. 3. — După scoaterea din funcțiune și casarea
construcției prevăzute la art. 1, Ministerul Administrației și
Internelor își va actualiza în mod corespunzător datele din
evidența cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.239.
ANEXĂ
DATELE DE IDENTIFICARE

a construcției aflate în administrarea Ministerului Administrației și Internelor
care trece din domeniul public al statului în domeniul privat al acestuia
Locul unde
este situat
imobilul

Persoana juridică
ce administrează
imobilul

Comuna Tinca,
șos. Tinca–Salonta,
județul Bihor

Ministerul Administrației
și Internelor

Caracteristicile imobilului
care trece în domeniul privat
al statului

— suprafața construită = 146,77 m2
— suprafața desfășurată = 146,77 m2
— valoarea contabilă actualizată =
1.801.131 mii lei ROL (180.113 lei RON)

Numărul atribuit
de Ministerul Finanțelor Publice
conform Hotărârii Guvernului
nr. 2.060/2004 (codul de clasificare
a terenului)

101.855 (parțial)
cod de clasificare: 8.29.10

MONITORUL OFICIAL AL ROMÂNIEI, PARTEA I, Nr. 943/21.X.2005

15

GUVERNUL ROMÂNIEI

HOTĂRÂRE
privind transmiterea, cu titlu gratuit, a unui imobil din domeniul public al statului
și din administrarea Ministerului Educației și Cercetării în domeniul public al sectorului 1
al municipiului București și în administrarea Consiliului Local al Sectorului 1
al Municipiului București, pentru Școala Generală nr. 3 îNicolae Titulescu“,
și utilizarea acestuia de către unitățile și instituțiile de învățământ
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu titlu gratuit, a
imobilului — bazin de înot — situat în municipiul București,
str. Nicolae Titulescu nr. 52, sectorul 1, având datele de
identificare prevăzute în anexa care face parte integrantă
din prezenta hotărâre, din domeniul public al statului și din
administrarea Ministerului Educației și Cercetării — Clubul
Sportiv Școlar nr. 1 îPajura“ în domeniul public al
sectorului 1 al municipiului București și în administrarea
Consiliului Local al Sectorului 1 al Municipiului București,
pentru Școala Generală nr. 3 îNicolae Titulescu“.

Art. 2. — (1) Accesul copiilor și al elevilor din unitățile
și instituțiile de învățământ din municipiul București la
bazinul de înot se face gratuit, cu prioritate pentru Clubul
Sportiv Școlar nr. 1 îPajura“, pe baza unui program stabilit.
(2) Posturile nedidactice aprobate pentru bazinul de înot
de la Clubul Sportiv Școlar nr. 1 îPajura“ se preiau de
Școala Generală nr. 3 îNicolae Titulescu“.
Art. 3. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 13 octombrie 2005.
Nr. 1.241.

ANEXĂ
DATELE DE IDENTIFICARE

a imobilului care se transmite, cu titlu gratuit, din domeniul public al statului și din administrarea Ministerului
Educației și Cercetării — Clubul Sportiv Școlar nr. 1 îPajura“ în domeniul public al sectorului 1
al municipiului București și în administrarea Consiliului Local al Sectorului 1
al Municipiului București, pentru Școala Generală nr. 3 îNicolae Titulescu“
Denumirea
și adresa imobilului
care se transmite

Imobil — bazin de înot —
municipiul București,
bd. Nicolae Titulescu
nr. 52, sectorul 1

Persoana juridică
de la care se
transmite imobilul

Ministerul Educației
și Cercetării —
Clubul Sportiv
Școlar nr. 1 îPajura“

Persoana juridică
la care se
transmite imobilul

Consiliul Local
al Sectorului 1 al Municipiului
București, pentru Școala
Generală nr. 3 îNicolae Titulescu“

Numărul
atribuit de
Ministerul
Finanțelor
Publice

35.937

Caracteristicile tehnice ale imobilului

Suprafața construită = 953 m2
Suprafața totală a terenului = 995 m2

16

MONITORUL OFICIAL AL ROMÂNIEI, PARTEA I, Nr. 943/21.X.2005
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru asigurarea stocurilor de materiale de intervenție
pentru prevenirea și diminuarea efectelor inundațiilor produse în luna septembrie 2005
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2005, cu suma de 2.500 mii lei (RON) la
capitolul îAlte acțiuni economice“, titlul îTransferuri“, alineatul
îPrevenirea și combaterea inundațiilor și înghețurilor“.
(2) Fondul prevăzut la alin. (1) se utilizează pentru
asigurarea stocurilor de materiale de intervenție pentru
prevenirea și diminuarea efectelor inundațiilor produse în
luna septembrie 2005.
Art. 2. — Achiziția materialelor necesare pentru
asigurarea stocurilor de intervenție se contractează de către
Administrația Națională îApele Române“, aflată sub
autoritatea Ministerului Mediului și Gospodăririi Apelor,
avându-se în vedere prevederile Ordonanței de urgență a
Guvernului nr. 60/2001 privind achizițiile publice, aprobată
cu modificări și completări prin Legea nr. 212/2002, cu

modificările și completările ulterioare, aplicate în situații de
forță majoră.
Art. 3. — Pentru asigurarea fondurilor necesare finanțării
achiziționării materialelor prevăzute la art. 1, Fondul de
intervenție la dispoziția Guvernului se suplimentează cu
suma de 2.500 mii lei (RON) din Fondul de rezervă
bugetară la dispoziția Guvernului, prevăzut în bugetul de
stat pe anul 2005.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2005.
Art. 5. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 18 octombrie 2005.
Nr. 1.255.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 943/21.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063556]
ISSN 1453—4495

