PARTEA

Anul 173 (XVII) — Nr. 356

I

LEGI, DECRETE, HOTĂRÂRI ȘI ALTE ACTE

Miercuri, 27 aprilie 2005

SUMAR

Nr.

Pagina
DECIZII ALE CURȚII CONSTITUȚIONALE

Nr.
629.

Decizia nr. 176 din 24 martie 2005 referitoare la excepția
de neconstituționalitate a dispozițiilor art. 302 1
alin. 1 lit. a) din Codul de procedură civilă ...........

1–4

— Opinie separată ...............................................................

Pagina
— Ordin al vicepreședintelui Agenției Naționale de
Administrare Fiscală privind aplicarea sistemului de
tranzit comun pe teritoriul României........................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
132.

DECIZII

ALE

ACTE ALE CONSILIULUI CONCURENȚEI
68.

— Ordin al ministrului economiei și comerțului
privind instituirea procedurii de administrare
specială și de supraveghere financiară la
Societatea Comercială îTop Therm“ — S.A...........

5

CURȚII

6

— Ordin privind punerea în aplicare a
Instrucțiunilor privind orientările informale
referitoare la noile probleme ridicate de aplicarea,
în cazuri individuale, a art. 5 și 6 din Legea
concurenței nr. 21/1996 (scrisori de îndrumare) ....

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 176
din 24 martie 2005

referitoare la excepția de neconstituționalitate a dispozițiilor art. 3021 alin. 1 lit. a)
din Codul de procedură civilă
Ioan Vida
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3021 alin. 1 lit. a) din Codul de
procedură civilă, excepție ridicată de Rodica Dulan și Timoftei
Dârlea în Dosarul nr. 6.069/2004 al Curții de Apel Iași —
Secția civilă.
Dezbaterile au avut loc în ședința publică din 22 martie
2005, în prezența reprezentantului Ministerului Public, fiind
consemnate în încheierea de la acea dată, când Curtea,
având nevoie de timp pentru a delibera, a amânat
pronunțarea pentru data de 24 martie 2005.

2

MONITORUL OFICIAL AL ROMÂNIEI, PARTEA I, Nr. 356/27.IV.2005
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2004, pronunțată în
Dosarul nr. 6.069/2004, Curtea de Apel Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 3021 alin. 1 lit. a) din
Codul de procedură civilă, introduse prin Ordonanța de
urgență a Guvernului nr. 58/2003, aprobată cu modificări și
completări prin Legea nr. 195/2004. Excepția a fost ridicată
de Rodica Dulan și Timoftei Dârlea, recurenți într-o cauză
civilă având ca obiect soluționarea unei cereri de partaj
succesoral.
În motivarea excepției de neconstituționalitate, autorii
acesteia susțin că formularea art. 302 1 alin. 1 lit. a) din
Codul de procedură civilă, în ceea ce privește mențiunea
îsub sancțiunea nulității“, referitoare la elementele pe care
trebuie să le cuprindă cererea de recurs, este
neconstituțională întrucât impune instanțelor să constate
nulitatea recursului, fără a se da posibilitatea recurentului să
acopere eventualele lipsuri ale cererii sale de recurs, care nu
aduc celorlalte părți nici o vătămare procesuală. Recurentul
se găsește de cele mai multe ori în imposibilitatea absolută
de a indica elementele enumerate în textul atacat, deoarece
în dispozitivul hotărârilor judecătorești nu se indică toate
aceste date de identificare. În concluzie, autorii excepției
apreciază că textul criticat aduce atingere dreptului la
exercitarea unei căi de atac și dreptului la acces liber la
justiție, contravenind astfel art. 21 și 129 din Constituție.
Curtea de Apel Iași — Secția civilă, prin adresă
comunicată Curții ulterior înaintării încheierii de sesizare, și-a
exprimat opinia în sensul că dispozițiile art. 3021 din Codul
de procedură civilă nu încalcă textele constituționale invocate
de recurenți, întrucât din coroborarea art. 21 și a art. 129
din Legea fundamentală nu reiese că o cale de atac,
precum recursul, nu ar putea fi supusă vreunei condiționări
de ordin formal. Ipoteza vizată de autorii excepției este cea
a unei interpretări greșite din partea instanțelor judecătorești
a normei procedurale prevăzute de textul criticat.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, întrucât art. 3021 din Codul de procedură
civilă stabilește condițiile pe care trebuie să le îndeplinească
cererea de recurs, sub sancțiunea nulității acesteia, condiții
care, de altfel, se regăsesc și în art. 133 și 287 din Codul
de procedură civilă, referitoare la cererea de chemare în
judecată, respectiv la cererea de apel. În același timp,
potrivit art. 316 din Codul de procedură civilă, dispozițiile de
procedură privind judecata în apel se aplică și în instanța de
recurs, reglementând deci posibilitatea de a se îndeplini
cerințele de formă ale cererii de recurs, până la prima zi de
înfățișare.
De asemenea, Guvernul apreciază că garanțiile unui
proces echitabil sunt asigurate și prin posibilitatea
recurentului de a consulta dosarul pentru aflarea datelor de
identificare a celorlalte părți și prin instituirea unui termen
rezonabil pentru introducerea cererii de recurs. Totodată, în
cazul în care recurentul depune personal cererea de recurs,
se aplică prevederile art. 303 alin. 5 din Codul de procedură
civilă, potrivit cărora președintele instanței va putea să
înapoieze părții prezente cererea de recurs dacă aceasta nu

îndeplinește condițiile prevăzute de lege, prelungind termenul
de recurs cu 5 zile.
Avocatul Poporului arată că sesizarea Curții Constituționale prin Încheierea din 9 decembrie 2004 a Curții de
Apel Iași — Secția civilă este inadmisibilă, întrucât lipsește
opinia instanței cu privire la excepția de neconstituționalitate,
ceea ce contravine prevederilor art. 29 alin. (4) din Legea
nr. 47/1992.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
În ceea ce privește punctul de vedere trimis de Avocatul
Poporului, în sensul că lipsa opiniei instanței de judecată
conduce la nelegalitatea sesizării Curții, potrivit dispozițiilor
art. 29 alin. (4) din Legea nr. 47/1992, Curtea constată că
asupra acestei chestiuni s-a pronunțat prin Decizia nr. 47 din
5 martie 1997 (publicată în Monitorul Oficial al României,
Partea I, nr. 146 din 10 aprilie 1998), prin care a statuat că
examinarea excepției de neconstituționalitate nu poate fi
împiedicată de neîndeplinirea unei obligații în sarcina unei
autorități publice, chiar dacă aceasta este o instanță
judecătorească. De altfel, așa cum s-a arătat mai sus,
instanța de judecată a comunicat Curții Constituționale opinia
sa cu privire la excepția de neconstituționalitate.
Obiectul excepției de neconstituționalitate îl constituie
dispozițiile art. 3021 alin. 1 lit. a) din Codul de procedură
civilă, introdus prin art. I pct. 9 din Ordonanța de urgență a
Guvernului nr. 58/2003 privind modificarea și completarea
Codului de procedură civilă, publicată în Monitorul Oficial al
României, Partea I, nr. 460 din 28 iunie 2003, și completat
prin art. I pct. 6 din Legea nr. 195/2004 pentru aprobarea
Ordonanței de urgență a Guvernului nr. 58/2003, publicată în
Monitorul Oficial al României, Partea I, nr. 470 din 26 mai
2004, cu următorul cuprins: îCererea de recurs va cuprinde,
sub sancțiunea nulității, următoarele mențiuni: a) numele,
domiciliul sau reședința părților ori, pentru persoanele juridice,
denumirea și sediul lor, precum și, după caz, numărul de
înmatriculare în registrul comerțului sau de înscriere în registrul
persoanelor juridice, codul unic de înregistrare sau, după caz,
codul fiscal și contul bancar. Dacă recurentul locuiește în
străinătate, va arăta și domiciliul ales în România, unde urmează
să i se facă toate comunicările privind procesul; [...].“
În motivarea excepției de neconstituționalitate, autorii
acesteia susțin că dispozițiile legale criticate contravin
prevederilor art. 21 și 129 din Constituție, al căror conținut
este următorul:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;

MONITORUL OFICIAL AL ROMÂNIEI, PARTEA I, Nr. 356/27.IV.2005
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Analizând excepția de neconstituționalitate, Curtea
Constituțională reține că, în conformitate cu dispozițiile
art. 129 și ale art. 126 alin. (2) din Constituția României,
exercitarea căilor de atac împotriva hotărârilor judecătorești și
procedura de judecată sunt stabilite prin lege. Din aceste
prevederi constituționale rezultă că legiuitorul are libertatea
de a stabili cazurile și condițiile în care părțile interesate și
Ministerul Public pot exercita căile de atac.
Având în vedere întregul sistem normativ al Constituției,
Curtea constată totodată că libertatea legiuitorului de a stabili
condițiile de exercitare a căilor de atac și procedura de
judecată nu este absolută, limitele libertății de reglementare
fiind determinate și în aceste cazuri de obligativitatea
respectării normelor și principiilor privind drepturile și
libertățile fundamentale și a celorlalte principii consacrate prin
Legea fundamentală și prin actele juridice internaționale la
care România este parte.
Astfel, potrivit art. 21 alin. (1) din Constituție, orice
persoană se poate adresa justiției pentru apărarea drepturilor,
a libertăților și a intereselor sale legitime, iar, potrivit alin. (2)
al aceluiași articol, nici o lege nu poate îngrădi exercitarea
acestui drept.
În reglementarea exercitării acestui drept legiuitorul are
posibilitatea să impună anumite condiții de formă, ținând de
natura și de exigențele administrării justiției, fără însă ca
aceste condiționări să aducă atingere substanței dreptului sau
să îl lipsească de efectivitate.
În sensul considerentelor expuse mai sus, Curtea
Constituțională are în vedere și jurisprudența Curții Europene
a Drepturilor Omului care a statuat că scopul Convenției
pentru apărarea drepturilor omului și a libertăților
fundamentale este îsă apere nu drepturi teoretice sau iluzorii,
ci concrete și efective“ (Cazul Airey contra Irlandei, 1979, și
Cazul Artico contra Italiei, 1980).
Într-o cauză similară celei deduse controlului de
constituționalitate, Curtea de la Strasbourg a statuat prin
Hotărârea din 9 noiembrie 2004, pronunțată în cazul Saez
Maeso contra Spaniei, că a existat o violare a art. 6
paragraful 1 din convenție, atunci când normele referitoare la
formele ce trebuie respectate pentru introducerea unui recurs
și aplicarea lor îi împiedică pe justițiabili să se prevaleze de
căile de atac disponibile. În considerentele hotărârii Curtea a
precizat că, deși accesul la o instanță de judecată nu este
un drept absolut, ci este susceptibil de limitări, în special în
ceea ce privește condițiile de admisibilitate a unei căi de
atac, totuși, aceste limitări nu trebuie să restrângă accesul
deschis unui justițiabil de o asemenea manieră sau până la
un asemenea punct încât dreptul să fie atins în însăși
substanța lui.
În lumina acestor considerente Curtea Constituțională
constată că dispozițiile art. 3021 alin. 1 lit. a) din Codul de
procedură civilă, prin care se sancționează cu nulitate
absolută omisiunea de se preciza în cuprinsul cererii de
recurs înumele, domiciliul sau reședința părților ori, pentru
persoanele juridice, denumirea și sediul lor, precum și, după caz,
numărul de înmatriculare în registrul comerțului sau de înscriere
în registrul persoanelor juridice, codul unic de înregistrare sau,
după caz, codul fiscal și contul bancar“, precum și — dacă
recurentul locuiește în străinătate — îdomiciliul ales în
România, unde urmează să i se facă toate comunicările privind
procesul“, apar ca un formalism inacceptabil de rigid, de
natură să afecteze grav efectivitatea exercitării căii de atac și
să restrângă nejustificat accesul liber la justiție.

3

În această ordine de idei Curtea observă că cele mai
multe dintre elementele prevăzute în textul de lege atacat, și
anume domiciliul sau reședința părților ori, pentru persoanele
juridice, denumirea și sediul lor, precum și, după caz, numărul de
înmatriculare în registrul comerțului sau de înscriere în registrul
persoanelor juridice, codul unic de înregistrare sau, după caz,
codul fiscal și contul bancar, precum și — dacă recurentul
locuiește în străinătate — domiciliul ales în România, unde
urmează să i se facă toate comunicările privind procesul, se
regăsesc în totalitate în actele dosarului în care s-a
pronunțat hotărârea care face obiectul căii de atac, că nu
sunt indispensabile pentru identificarea acestei hotărâri și că
nici nu sunt menționate în dispozitivul hotărârii atacate.
Pe de altă parte, în sistemul Codului de procedură civilă,
recursul este conceput ca o cale extraordinară de atac, altfel
spus, ca un ultim nivel de jurisdicție în care părțile în litigiu
își pot apăra drepturile lor subiective, înlăturând efectele
hotărârilor pronunțate în condițiile celor 10 cazuri de
nelegalitate prevăzute de art. 304 din Codul de procedură
civilă. Or, instituirea sancțiunii nulității pentru neîndeplinirea
acestor cerințe de formă în însuși cuprinsul cererii de recurs,
fără nici o posibilitate de remediere a omisiunii, îl lipsește pe
recurent, fără o justificare rezonabilă, de posibilitatea de a se
examina, pe calea recursului, susținerile sale întemeiate
privind modul eronat, eventual abuziv, prin care s-a
soluționat, prin hotărârea atacată, litigiul în care este parte.
Având în vedere aceste efecte ale aplicării prevederilor
art. 3021 alin. 1 lit. a) din Codul de procedură civilă, Curtea
constată că, prin sancțiunea nulității pe care o instituie, textul
de lege atacat încalcă atât dispozițiile art. 21, cât și pe cele
ale art. 129 și ale art. 24 alin. (1) din Constituție.
Nu se poate primi, pentru a constata constituționalitatea
textului de lege atacat, punctul de vedere comunicat de
Guvernul României, în sensul că nulitatea prevăzută de
art. 3021 alin. 1 lit. a) din Codul de procedură civilă ar putea
fi înlăturată prin aplicarea prevederilor art. 316 din același
cod, dat fiind că prin textul de lege invocat se prevede că
dispozițiile de procedură privind judecata în apel — dispoziții
în care omisiunile la care se referă textul atacat nu sunt
sancționate cu nulitatea — se aplică și de instanța de
recurs, în măsura în care nu sunt potrivnice celor cuprinse
în capitolul privind recursul. Or, specificitatea dispozițiilor
cuprinse în textul de lege atacat, în raport cu dispozițiile
art. 287 din Codul de procedură civilă, care reglementează
cuprinsul și condițiile de validitate ale cererii de apel, este
evidentă.
Nu se poate primi, tot astfel, susținerea că nulitatea
prevăzută de art. 3021 alin. 1 lit. a) din Codul de procedură
civilă ar putea fi înlăturată prin aplicarea prevederilor art. 303
alin. 5 din același cod, care permit președintelui instanței să
înapoieze părții prezente cererea de recurs, dacă aceasta nu
îndeplinește condițiile prevăzute de lege, prelungind termenul
de recurs cu 5 zile, căci această prevedere are o
aplicabilitate limitată, care exclude cazurile în care cererea
de recurs este înaintată prin poștă.
În concluzie, Curtea constată că textul de lege atacat
este neconstituțional în ceea ce privește sancționarea cu
nulitate absolută a omisiunii de a se preciza în cuprinsul
cererii de recurs înumele, domiciliul sau reședința părților ori,
pentru persoanele juridice, denumirea și sediul lor, precum și,
după caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar“, precum
și — dacă recurentul locuiește în străinătate — îdomiciliul
ales în România, unde urmează să i se facă toate comunicările
privind procesul“.

4

MONITORUL OFICIAL AL ROMÂNIEI, PARTEA I, Nr. 356/27.IV.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
DECIDE:

Admite excepția de neconstituționalitate a dispozițiilor art. 3021 alin. 1 lit. a) din Codul de procedură civilă, excepție
ridicată de Rodica Dulan și Timoftei Dârlea în Dosarul nr 6.069/2004 al Curții de Apel Iași — Secția civilă și constată că
textul de lege atacat este neconstituțional în ceea ce privește sancționarea cu nulitate absolută a omisiunii de a se preciza
în cuprinsul cererii de recurs înumele, domiciliul sau reședința părților ori, pentru persoanele juridice, denumirea și sediul lor,
precum și, după caz, numărul de înmatriculare în registrul comerțului sau de înscriere în registrul persoanelor juridice, codul unic de
înregistrare sau, după caz, codul fiscal și contul bancar“, precum și — dacă recurentul locuiește în străinătate — îdomiciliul ales
în România, unde urmează să i se facă toate comunicările privind procesul“.
Decizia se comunică celor două Camere ale Parlamentului și Guvernului.
Definitivă și general obligatorie.
Pronunțată în ședința publică din data de 24 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

OPINIE SEPARATĂ
Contrar soluției adoptate, cu majoritate de voturi, prin
Decizia Curții Constituționale nr. 176 din 24 martie 2005,
apreciem că dispozițiile art. 3021 alin. 1 lit. a) din Codul de
procedură civilă nu încalcă nici o prevedere constituțională.
Curtea Constituțională în jurisprudența sa, conformă
practicii Curții Europene a Drepturilor Omului, a statuat în
mod repetat că accesul liber la justiție nu este un drept
absolut a cărui exercitare nu ar putea fi condiționată, prin
lege, de îndeplinirea anumitor cerințe obligatorii. De
asemenea, și exercitarea căilor de atac se poate face potrivit
art. 129 din Constituție, îîn condițiile legii“. Aceste condiții pot
viza subiecții îndreptățiți să promoveze anumite cereri ori căi
de atac, instanțele judecătorești la care trebuie depuse
cererile, în funcție de obiectul lor, forma și conținutul
diferitelor cereri, termenele în care pot fi introduse,
procedurile prealabile, taxele judiciare de timbru ori cauțiunile
și altele. Toate aceste condiții sunt prevăzute în reguli de
procedură, or, potrivit prevederilor art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“.
Suntem întru totul de acord cu ideea, reținută în
considerentele deciziei, că nici una dintre condiționările legale
privind forma și conținutul cererilor adresate instanțelor
judecătorești nu poate să aducă atingere substanței dreptului
de acces liber la justiție ori a dreptului de exercitare a căilor
de atac disponibile și nici să lipsească de efectivitate aceste
drepturi. Apreciem însă că dispozițiile art. 3021 alin. 1 lit. a)
din Codul de procedură civilă, referitoare la o parte din
condițiile pe care trebuie să le îndeplinească cererea de
recurs, nu sunt de natură să aducă atingere dreptului de
acces liber la justiție, dreptului de exercitare a căilor legale
de atac și, cu atât mai puțin, dreptului la apărare.
Toate datele pe care trebuie să le conțină cererea de
recurs, conform art. 302 alin. 1 lit. a) din Codul de procedură
civilă, sunt necesare pentru asigurarea desfășurării unui
proces echitabil și soluționării cauzei într-un termen rezonabil.
Cerințele cuprinse în acest text de lege se referă la datele
de identificare a părților procesului, fără de care recursul nu

ar putea fi soluționat în mod operativ, legal și temeinic.
Neindicarea exactă a datelor de identificare a recurentului ar
face posibilă ca, ulterior, recursul să fie însușit și de alte
persoane care nu au exercitat calea de atac în termen legal.
Neindicarea exactă a datelor de identificare a celorlalte părți
împiedică stabilirea corectă a limitelor recursului, respectiv a
părților față de care acesta a fost declarat.
Condițiile prevăzute de textul de lege examinat nu sunt
de natură să producă greutăți părții care dorește să declare
recurs, nu se referă la date pe care nu le cunoaște ori nu
le-ar putea afla cu ușurință în termenul prevăzut pentru
depunerea cererii de recurs. Potrivit art. 112 alin. 1 pct. 1
din Codul de procedură civilă, aceleași date trebuie să
cuprindă și cererea de chemare în judecată adresată primei
instanțe. În acea fază cunoașterea tuturor datelor prevăzute
este mai dificilă, dar, după parcurgerea a două trepte de
jurisdicție, datele respective se regăsesc în actele dosarului
și chiar în hotărârea ce se comunică părților. Nici una dintre
părți nu este împiedicată în exercitarea dreptului de a ataca
cu recurs hotărârea considerată nelegală sau netemeinică. Li
se cere doar să menționeze anumite date în cererea de
recurs, date pe care le cunosc ori le pot afla fără întârziere
și cu ușurință. În cadrul procesului civil, guvernat și de
principiul disponibilității, sarcina cercetării și aflării datelor nu
poate fi transferată instanței de recurs, care tot nu ar putea
identifica nici recurenții și nu ar putea determina limitele
recursului, părțile la care se referă. Sancțiunea nulității se
aplică față de recurentul nediligent, care nu a manifestat
respect și interes față de condițiile legale de formă și
conținut, pe care trebuie să le îndeplinească cererea de
recurs.
Dreptul la apărare nu este restrâns de dispozițiile legale
supuse controlului de constituționalitate. Acest drept se
exercită neîngrădit, sub protecția garanțiilor procedurale, în
cadrul unui proces declanșat sau al unei căi de atac
exercitate cu respectarea regulilor de procedură stabilite prin
lege.

Judecător,
Kozsokár Gábor

MONITORUL OFICIAL AL ROMÂNIEI, PARTEA I, Nr. 356/27.IV.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind instituirea procedurii de administrare specială și de supraveghere financiară
la Societatea Comercială îTop Therm“ — S.A.
În temeiul prevederilor art. 16 din Legea nr. 137/2002 privind unele măsuri pentru accelerarea privatizării,
publicată în Monitorul Oficial al României, Partea I, nr. 215 din 28 martie 2002, cu modificările și completările ulterioare,
în temeiul prevederilor art. 180 din Normele metodologice de aplicare a Ordonanței de urgență a Guvernului
nr. 88/1997 privind privatizarea societăților comerciale, cu modificările și completările ulterioare, și ale Legii nr. 137/2002
privind unele măsuri pentru accelerarea privatizării, aprobate prin Hotărârea Guvernului nr. 577/2002 cu modificările și
completările ulterioare, publicată în Monitorul Oficial al României, Partea I, nr. 434/2002, cu completările ulterioare,
în conformitate cu prevederile Hotărârii Guvernului nr. 881/2004 pentru aprobarea Strategiei de privatizare a unor
societăți comerciale aflate în portofoliul Ministerului Economiei și Comerțului, pentru anul 2004 și conform Listei nr. 8
privind societățile comerciale oferite la privatizare de Ministerul Economiei și Comerțului prin Oficiul Participațiilor Statului
și Privatizării în Industrie, publicată la data de 26 noiembrie 2004 în cotidienele: îAdevărul“, Ziarul Financiar“ și îBursa“,
în temeiul prevederilor Hotărârii Guvernului nr. 738/2003 privind organizarea și funcționarea Ministerului Economiei
și Comerțului, cu modificările și completările ulterioare,
în vederea stabilirii modului de administrare și gestionare, precum și a măsurilor ce trebuie luate pentru
accelerarea procesului de privatizare la Societatea Comercială îTop Therm“ — S.A. Brașov,
ministrul economiei și comerțului emite prezentul ordin.
Art. 1. — Se instituie procedura de administrare
specială și de supraveghere financiară în perioada de
privatizare la Societatea Comercială îTop Therm“ — S.A.
Brașov, denumită în continuare societate comercială, cu
sediul în localitatea Ghimbav, Str. Aeroportului nr. 1, județul
Brașov, înmatriculată la oficiul registrului comerțului sub
nr. J/08/2323/8 octombrie 2004, începând cu data publicării
prezentului ordin în Monitorul Oficial al României, Partea I.
Art. 2. — (1) Pe durata administrării speciale și a
supravegherii financiare în perioada de privatizare,
administratorul special are atribuțiile stabilite prin mandatul
special acordat prin ordin de ministrul economiei și
comerțului.
(2) Conținutul mandatului special prevăzut la alin. (1) va
cuprinde în principal, dar fără a se limita la acestea,
următoarele atribuții:
a) luarea unor măsuri de administrare, gestionare și
supraveghere a societății comerciale, cu accent pe:
— convocarea adunării generale a acționarilor, ori de
câte ori este necesar;
— situația îndeplinirii principalilor indicatori economicofinanciari și de performanță;
— identificarea unor active neutilizate care pot fi
transferate/vândute;
— inventarierea datoriilor societății comerciale, precum și
a plăților restante, în structura lor;
— inventarierea creanțelor pe care societatea comercială
le are de recuperat;
— cunoașterea situației litigiilor care grevează asupra
societății comerciale;
— inventarierea activelor posibil a fi revendicate;
b) întocmirea unui grafic, împreună cu societatea
comercială, pentru îndeplinirea de către aceasta a obligației
de a efectua toate plățile către creditorii bugetari, furnizorii
de utilități, alți furnizori, creditorii financiari și alți creditori,
inclusiv pentru instituțiile publice implicate, în scopul
reducerii gradului de îndatorare;

c) notificarea tuturor creditorilor bugetari, în sensul
instituirii procedurii de administrare specială și de
supraveghere financiară în perioada de privatizare, în
vederea ridicării tuturor sarcinilor care grevează asupra
activelor societății comerciale care urmează a fi vândute,
externalizate sau transferate, în scopul creșterii atractivității
la privatizare;
d) notificarea tuturor creditorilor bugetari, în sensul
instituirii procedurii de administrare specială și de
supraveghere financiară în perioada de privatizare, în
vederea suspendării de către aceștia, până la transferul
dreptului de proprietate asupra acțiunilor, a aplicării oricărei
măsuri de executare silită începută asupra societății
comerciale și pentru a nu face nici un demers pentru
instituirea unor noi astfel de măsuri. Aceleași dispoziții sunt
aplicabile și instituției publice implicate, dacă are calitatea
de creditor;
e) solicitarea organelor teritoriale ale Ministerului
Finanțelor Publice, pentru bugetul de stat, pentru bugetul
asigurărilor sociale de stat, bugetele fondurilor speciale,
precum și ale autorităților administrației publice locale,
pentru bugetele locale, de a elibera certificatele de obligații
bugetare pentru datoriile bugetare, conform prevederilor
legale specifice în vigoare, aplicabile societății comerciale în
perioada de privatizare;
f) solicitarea furnizorilor de servicii și utilități pentru
întocmirea graficelor de reeșalonare a datoriilor restante,
respectarea acestora și efectuarea plăților facturilor curente;
g) respectarea disciplinei economico-financiare prin
luarea unor măsuri pentru întărirea acesteia.
Art. 3. — Procedura de administrare specială și de
supraveghere financiară în perioada de privatizare
încetează la data transferului dreptului de proprietate
asupra acțiunilor în situația privatizării societății comerciale
sau la data stabilită prin ordin al ministrului economiei și
comerțului.
Art. 4. — Prezentul ordin se publică în Monitorul Oficial
al României, Partea I.

Ministrul economiei și comerțului,
Ioan Codruț Șereș
București, 31 martie 2005.
Nr. 132.

6

MONITORUL OFICIAL AL ROMÂNIEI, PARTEA I, Nr. 356/27.IV.2005

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Autoritatea Națională a Vămilor

ORDIN
privind aplicarea sistemului de tranzit comun pe teritoriul României
Având în vedere prevederile art. 94 paragraful 2 din Acordul european instituind o asociere între România, pe de
o parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993, privind interconectarea dintre sistemele de tranzit ale României și cele ale
Comunității Europene,
potrivit prevederilor art. 48 alin. (2) și (3), ale art. 160 alin. (3) și ale art. 400 din Regulamentul de aplicare a
Codului vamal al României, aprobat prin Hotărârea Guvernului nr. 1.114/2001, publicată în Monitorul Oficial al României,
Partea I, nr. 735 din 19 noiembrie 2001, cu modificările ulterioare,
pe baza Protocolului nr. 51.373/2000 dintre Direcția Generală a Vămilor și Societatea Națională de Transport
Feroviar de Marfă îCFR Marfă“ — S.A. privind aplicarea procedurii simplificate de tranzit pentru mărfurile transportate pe
cale ferată,
vicepreședintele Agenției Naționale de Administrare Fiscală emite următorul ordin:
Art. 1. — (1) Sistemul de tranzit comun se aplică pe
teritoriul României, în toate birourile vamale cu activitate
rutieră și feroviară, în baza normelor metodologice
prevăzute în anexa*) care face parte integrantă din
prezentul ordin.
(2) Normele metodologice prevăzute la alin. (1) sunt
elaborate pe baza prevederilor comunitare în domeniul vamal.
Art. 2. — (1) Autorizațiile emise în baza Deciziei
directorului general al Direcției Generale a Vămilor
nr. 471/2002 privind aplicarea sistemului de tranzit comun
pe teritoriul României, cu modificările ulterioare, își
păstrează valabilitatea.
(2) Dosarele de autorizare aflate în curs de soluționare
la Autoritatea Națională a Vămilor, precum și modificarea și
completarea autorizațiilor emise potrivit alin. (1) vor urma
procedura prevăzută de normele metodologice menționate
la art. 1.

Art. 3. — (1) Prezentul ordin intră în vigoare la 15 zile
de la data publicării lui în Monitorul Oficial al României,
Partea I. La aceeași dată se abrogă Decizia directorului
general al Direcției Generale a Vămilor nr. 471/2002 privind
aplicarea sistemului de tranzit comun pe teritoriul României,
publicată în Monitorul Oficial al României, Partea I, nr. 600
din 14 august 2002, și Ordinul secretarului de stat al
Autorității Naționale a Vămilor nr. 1.242/2004 pentru
modificarea Deciziei directorului general al Direcției
Generale a Vămilor nr. 471/2002 privind aplicarea
sistemului de tranzit comun pe teritoriul României, publicat
în Monitorul Oficial al României, Partea I, nr. 952 din 18
octombrie 2004.
(2) Dispozițiile înscrise la cap. III secțiunea a 4-a din
normele metodologice prevăzute la art. 1, referitoare la
aplicarea Noului Sistem Computerizat de Tranzit (NCTS),
vor intra în vigoare la data de 1 septembrie 2005.

Vicepreședintele Agenției Naționale de Administrare Fiscală,
Gelu Ștefan Diaconu
București, 12 aprilie 2005.
Nr. 629.
*) Anexa se publică ulterior în Monitorul Oficial al României, Partea I, nr. 356 bis abonament, care se poate achiziționa și de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
privind punerea în aplicare a instrucțiunilor privind orientările informale referitoare
la noile probleme ridicate de aplicarea, în cazuri individuale, a art. 5 și 6 din Legea concurenței
nr. 21/1996 (scrisori de îndrumare)
În baza:
— Decretului nr. 57/2004 privind numirea membrilor Plenului Consiliului Concurenței;
— prevederilor art. 21 alin. (4) lit. f), ale art. 28 alin. (1) și ale art. 29 alin. (1) din Legea concurenței
nr. 21/1996, cu modificările și completările ulterioare; și
având în vedere
— avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței, se pun în aplicare Instrucțiunile privind
orientările informale referitoare la noile probleme ridicate de

aplicarea, în cazuri individuale, a art. 5 și 6 din Legea
concurenței nr. 21/1996 (scrisori de îndrumare), prevăzute
în anexa care face parte integrantă din prezentul ordin.

MONITORUL OFICIAL AL ROMÂNIEI, PARTEA I, Nr. 356/27.IV.2005
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.

7

Art. 3. — Prezentul ordin și instrucțiunile menționate la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde
București, 15 aprilie 2005.
Nr. 68.
ANEXĂ

INSTRUCȚIUNI
privind orientările informale referitoare la noile probleme ridicate de aplicarea, în cazuri individuale,
a art. 5 și 6 din Legea concurenței nr. 21/1996
(scrisori de îndrumare)
În temeiul art. 28 alin. (1) și (3) din Legea concurenței
nr. 21/1996, cu modificările și completările ulterioare,
Consiliul Concurenței adoptă prezentele instrucțiuni.
I. Introducere
1. Agenții economici sunt în general bine poziționați în a
evalua legalitatea faptelor lor, astfel încât să ia o decizie
informată cu privire la continuarea înțelegerii sau practicii și
sub ce formă. Aceștia au la dispoziție regulamentele și
instrucțiunile adoptate de către Consiliul Concurenței,
precum și practica acestuia.
2. Conform prezentelor instrucțiuni, termenul acord este
utilizat pentru a desemna acordurile, deciziile asociațiilor de
agenți economici și practicile concertate. Termenul practici
vizează comportamentul agenților economici având poziție
dominantă, iar termenul agenți economici acoperă, în egală
măsură, asociațiile de agenți economici.
3. Atunci când cazurile ridică unele îndoieli serioase,
deoarece prezintă elemente de noutate sau probleme
nerezolvate în aplicarea art. 5 și 6 din Legea concurenței
nr. 21/1996, cu modificările și completările ulterioare,
denumită în continuare lege, agenții economici pot solicita
o îndrumare informală din partea Consiliului Concurenței.
Consiliul Concurenței poate acorda îndrumare asupra
problemelor cu caracter de noutate privind interpretarea
art. 5 și 6 din lege printr-un ghid-scrisoare de îndrumare,
atunci când consideră oportun și subiect al priorităților sale
de aplicare a legii. Prezentele instrucțiuni stabilesc detaliile
acestui instrument.
II. Cadrul de evaluare a necesității scrisorii de
îndrumare
4. Legea conferă Consiliului Concurenței puteri de a
investiga încălcarea art. 5 și 6 din aceasta și de a impune
măsuri și sancțiuni. Unul dintre obiectivele majore ale legii
este de a asigura aplicarea eficientă a regulilor de
concurență și de a permite Consiliului Concurenței să își
focalizeze resursele asupra celor mai grave încălcări ale
regulilor de concurență.
5. Legea nu interzice Consiliului Concurenței dreptul de
a emite scrisori de îndrumare agenților economici
individuali, conform prezentelor instrucțiuni. Practica emiterii
unor asemenea scrisori de îndrumare nu trebuie să
impieteze asupra îndeplinirii de către autoritatea de
concurență a misiunii sale principale, respectiv aplicarea
efectivă a regulilor de concurență. Consiliul Concurenței
poate să furnizeze îndrumare informală agenților economici
individuali numai în măsura în care aceasta este
compatibilă cu prioritățile sale de aplicare a regulilor de
concurență.
6. Atunci când este sesizat cu o cerere de scrisoare de
îndrumare, Consiliul Concurenței va aprecia dacă este

oportun să răspundă la aceasta. Emiterea unei scrisori de
îndrumare poate fi luată în considerare doar dacă
următoarele condiții sunt îndeplinite în mod cumulativ:
a) evaluarea substanțială a înțelegerii sau a practicii cu
privire la art. 5 și/sau 6 din lege ridică o întrebare de
aplicare a legii pentru care nu există clarificare nici în
cadrul legislativ național existent în materie de concurență,
incluzând jurisprudența instanțelor judecătorești, nici în
practica decizională și nici în scrisorile de îndrumare emise
anterior;
b) o evaluare preliminară a problemelor specifice și a
fondului cazului sugerează că o clarificare a unei întrebări
noi printr-o scrisoare de îndrumare este utilă, luându-se în
considerare următoarele elemente:
— importanța economică din punctul de vedere al
consumatorului de bunuri și servicii oferite prin acea
înțelegere/practică; și/sau
— măsura în care acordul/practica corespunde sau este
susceptibil/susceptibilă să corespundă unei uzanțe
economice curente pe piața în cauză; și/sau
— amploarea investițiilor aferente tranzacției în raport cu
mărimea agenților economici implicați și măsura în care
tranzacția este legată de o operațiune structurală, cum ar fi
crearea unei societăți în comun;
c) este posibilă emiterea unei scrisori de îndrumare pe
baza informațiilor furnizate, nefiind necesară solicitarea unor
informații suplimentare.
7. Consiliul Concurenței nu va lua în considerare o
cerere de scrisoare de îndrumare în situația în care
înțelegerea sau practica la care se referă cererea este
subiectul procedurilor în fața Consiliului Concurenței sau în
situația în care există un proces pendinte în fața instanțelor
judecătorești.
8. Consiliul Concurenței nu va lua în considerare
întrebări ipotetice și nu va emite scrisori de îndrumare
privind înțelegerile/practicile care nu mai sunt aplicate de
către părți. Agenții economici pot totuși să solicite
Consiliului Concurenței o scrisoare de îndrumare referitoare
la probleme legate de înțelegeri sau practici pe care
intenționează să le pună în aplicare. În acest caz, pentru
ca cererea să fie luată în considerare, tranzacția trebuie să
se afle într-o etapă suficient de avansată.
9. Solicitarea unei scrisori de îndrumare nu aduce
atingere dreptului Consiliului Concurenței de a declanșa
procedurile față de faptele prezentate în respectiva cerere,
în conformitate cu prevederile legii.
III. Indicații privind solicitarea scrisorii de îndrumare
10. O solicitare a scrisorii de îndrumare poate fi
înaintată de către un agent economic sau un grup de
agenți economici care a încheiat sau urmează să încheie

8

MONITORUL OFICIAL AL ROMÂNIEI, PARTEA I, Nr. 356/27.IV.2005

o înțelegere/practică ce poate intra sub incidența
prevederilor art. 5 și/sau ale art. 6 din lege și cuprinde
întrebări cu privire la problemele ce pot să apară ca
urmare a acestor înțelegeri/practici.
11. Solicitarea de scrisoare de îndrumare se adresează
Consiliului Concurenței, la adresa poștală a acestuia.
12. Nu se cere un formular-tip. Solicitarea va trebui să
specifice în mod clar:
a) identitatea tuturor agenților economici implicați,
precum și o singură persoană de contact;
b) întrebări precise asupra cărora agentul economic
dorește să obțină îndrumări;
c) informații complete și exhaustive despre toate
punctele relevante pentru o apreciere fundamentată a
problemelor ridicate, inclusiv o documentare adecvată;
d) o argumentare detaliată, ținând cont de pct. 6 lit. a)
din prezentele instrucțiuni și arătând motivele pentru care
cererea prezintă una sau mai multe probleme noi;
e) orice alte informații care permit o evaluare a cererii,
ținând cont de elementele prevăzute la pct. 6—8 din
prezentele instrucțiuni, inclusiv o declarație că acordul sau
practica la care se referă cererea nu face obiectul unei
proceduri pendinte în fața unei instanțe judecătorești sau a
Consiliului Concurenței;
f) dacă cererea conține elemente care sunt considerate
secrete de afaceri, acestea vor fi menționate cu precizie;
g) orice altă informație sau document util pentru cazul
individual respectiv.
IV. Analiza cererii
13. În principiu, Consiliul Concurenței va evalua cererea
pe baza informațiilor furnizate. Fără a aduce atingere
prevederilor pct. 6 lit. c) din prezentele instrucțiuni, Consiliul
Concurenței poate folosi informațiile suplimentare de care
dispune din surse publice, proceduri anterioare sau din
orice alte surse și poate cere solicitanților scrisorii de
îndrumare să furnizeze informații suplimentare. Informațiilor
furnizate de către solicitanți li se aplică regulile privind
secretul profesional.
14. Dacă Consiliul Concurenței nu emite o scrisoare de
îndrumare, va informa solicitantul asupra acestui fapt.
15. Un agent economic își poate retrage cererea în
orice moment. Cu toate acestea, informațiile furnizate în
contextul cererii pentru îndrumare rămân la dispoziția
Consiliului Concurenței și pot fi folosite în procedurile
ulterioare, în conformitate cu prevederile legii, după cum se
precizează la pct. 8 din prezentele instrucțiuni.
V. Conținutul scrisorii de îndrumare
16. Scrisoarea de îndrumare trebuie să conțină:
a) o descriere succintă a faptelor pe care se bazează;

b) motivația juridică principală care include interpretarea
făcută de către Consiliul Concurenței asupra problemelor
noi ridicate de cerere referitor la aplicarea art. 5 și 6 din
lege.
17. În scrisoarea de îndrumare se poate răspunde doar
la o parte din problemele ridicate, dar aceasta poate să
conțină și alte aspecte decât cele expuse în cerere.
18. Scrisorile de îndrumare vor fi puse pe site-ul
Consiliului Concurenței, ținându-se cont de respectarea
regulilor de confidențialitate. Înainte de publicare Consiliul
Concurenței va conveni cu solicitantul asupra versiunii
publice.
VI. Efectele scrisorilor de îndrumare
19. Scrisorile de îndrumare au principalul scop de a
ajuta agenții economici să realizeze ei înșiși o apreciere în
deplină cunoștință de cauză a acordului/practicii respective.
20. O scrisoare de îndrumare nu poate prejudeca
asupra soluționării respectivei probleme de către instanțele
judecătorești.
21. Faptul că acordul/practica a făcut obiectul unei
scrisori de îndrumare din partea Consiliului Concurenței nu
reprezintă un impediment în analiza aceluiași acord/practică
în baza prevederilor legii, în special a unei plângeri. În
acest caz, Consiliul Concurenței va ține cont de scrisorile
de îndrumare anterioare, în special sub rezerva oricărei
modificări a faptelor în cauză, de orice alte aspecte noi
care au fost evidențiate de solicitant în plângere, de
evoluțiile jurisprudenței instanțelor judecătorești, precum și
de modificările generale ale politicii urmate de Consiliul
Concurenței.
22. Scrisorile de îndrumare nu constituie decizii și nu
leagă Consiliul Concurenței pentru aplicarea art. 5 și/sau 6
din lege. Totuși Consiliul Concurenței și instanțele
judecătorești pot ține cont de scrisorile de îndrumare, în
măsura în care apreciază ca fiind util în contextul cazului
pe care îl soluționează.
VII. Dispoziții finale
23. Prezentele instrucțiuni transpun Comunicarea
Comisiei Europene privind îndrumările informale referitoare
la noile probleme ridicate de aplicarea art. 81 și 82 din
Tratatul CE, în cazuri individuale (scrisori de îndrumare),
publicată în Jurnalul Oficial al Uniunii Europene nr. C 101 din
27 aprilie 2004.
24. Prezentele instrucțiuni vor fi puse în aplicare prin
ordin al președintelui Consiliului Concurenței și vor fi
publicate în Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 356/27.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016095]
ISSN 1453—4495

