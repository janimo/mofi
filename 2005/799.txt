Anul 173 (XVII) — Nr. 799

PARTEA

I

LEGI, DECRETE, HOTĂRÂRI ȘI ALTE ACTE

Vineri, 2 septembrie 2005

SUMAR
Nr.

54.

55.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță pentru modificarea art. 1 alin. (1)
din Legea nr. 490/2004 privind stimularea
financiară a personalului care gestionează fonduri
comunitare..................................................................
— Ordonanță pentru modificarea și completarea
Ordonanței Guvernului nr. 17/2002 privind stabilirea

Nr.

Pagina
perioadelor de conducere și a perioadelor de
odihnă ale conducătorilor vehiculelor care
efectuează transporturi rutiere..................................

966.
1

2–4

— Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Fizică Tehnică — IFT
Iași..............................................................................

4–8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea art. 1 alin. (1) din Legea nr. 490/2004 privind stimularea financiară
a personalului care gestionează fonduri comunitare
În temeiul art. 108 din Constituția României, republicată, și al art. 1 pct. IX.4 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Alineatul (1) al articolului 1 din Legea
nr. 490/2004 privind stimularea financiară a personalului
care gestionează fonduri comunitare, publicată în Monitorul
Oficial al României, Partea I, nr. 1.096 din 24 noiembrie
2004, se modifică și va avea următorul cuprins:
îArt. 1. — (1) Personalul de specialitate din cadrul
structurilor care au ca obiect de activitate gestionarea

asistenței financiare comunitare acordate României prin
instrumentele de preaderare PHARE, ISPA și SAPARD,
prin fondurile FEOGA, secțiunea Garantare, și prin fondurile
structurale și de coeziune, poate fi constituit din personal
contractual sau, după caz, funcționari publici.“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU

București, 1 septembrie 2005.
Nr. 54.

Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

2

MONITORUL OFICIAL AL ROMÂNIEI, PARTEA I, Nr. 799/2.IX.2005
GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 17/2002 privind stabilirea perioadelor
de conducere și a perioadelor de odihnă ale conducătorilor vehiculelor care efectuează
transporturi rutiere
În temeiul art. 108 din Constituția României, republicată, și al art. 1 pct. III.2 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 17/2002 privind
stabilirea perioadelor de conducere și a perioadelor de
odihnă ale conducătorilor vehiculelor care efectuează
transporturi rutiere, publicată în Monitorul Oficial al
României, Partea I, nr. 94 din 2 februarie 2002, aprobată
cu modificări și completări prin Legea nr. 466/2003, cu
modificările ulterioare, se modifică și se completează după
cum urmează:
1. Titlul va avea următorul cuprins:
,,ORDONANȚĂ
privind stabilirea perioadelor de conducere
și a perioadelor de odihnă ale conducătorilor vehiculelor
care efectuează transporturi rutiere și organizarea
timpului de muncă al lucrătorilor mobili
în transportul rutier“
2. Articolul 1 va avea următorul cuprins:
îArt. 1. — Dispozițiile prezentei ordonanțe se aplică
transporturilor rutiere de mărfuri și de persoane care se
efectuează, integral sau parțial, pe drumurile publice din
România.“
3. La articolul 2, după litera i) se introduc șase noi
litere, literele j)—o), cu următorul cuprins:
îj) tahograf digital — tip de tahograf care înglobează
cabluri, senzori, un dispozitiv electronic de informare a
șoferului, unul sau două cititoare de cartele tahografice, o
imprimantă integrată sau separată, instrumente de afișaj și
care permite descărcarea datelor din memorie, afișarea sau
imprimarea informațiilor stocate la cerere, introducerea
denumirilor localităților unde începe și se termină perioada
zilnică de lucru;
k) cartelă (tahografică) — cartelă cu memorie destinată
a fi utilizată la un aparat de control digital; aceste cartele
permit identificarea de către aparatul de control a
deținătorului cartelei (sau a grupului căruia îi aparține
deținătorul), precum și descărcarea și stocarea datelor.
O cartelă poate fi de unul dintre următoarele tipuri:
1. cartela agentului economic autorizat — cartela
eliberată unui producător de aparate de control, unui
fabricant de autovehicule sau unui agent economic
autorizat. Această cartelă identifică deținătorul și permite
încercarea și etalonarea aparatului de control și/sau
descărcarea datelor din aparat;
2. cartela conducătorului auto — cartela eliberată unui
anumit conducător auto. Această cartelă identifică
conducătorul auto și permite stocarea datelor privind
activitatea acestuia;
3. cartelă de control — cartela eliberată organismului de
control abilitat prin legislația în vigoare. Această cartelă
identifică organismul de control și, eventual, persoana care
efectuează controlul și permite accesul la datele stocate în
memoria aparatului sau a cartelelor conducătorilor auto
pentru citirea, imprimarea și/sau descărcarea datelor;
4. cartela întreprinderii — cartela eliberată proprietarului
sau deținătorului autovehiculului echipat cu un aparat de
control. Această cartelă identifică întreprinderea și permite
afișarea, descărcarea și imprimarea datelor stocate în
aparatul de control blocat de întreprindere;

l) lucrător mobil — orice angajat al unei întreprinderi,
inclusiv cursanții și stagiarii, care face parte din personalul
implicat în operațiuni de transport rutier, cu excepția
conducătorilor auto;
m) timp de muncă al lucrătorului mobil — perioada,
cuprinsă între începutul și sfârșitul lucrului, în care
lucrătorul mobil este la locul său de muncă și își exercită
funcțiile și atribuțiile și perioada în care acesta este la
dispoziția angajatorului, neputând dispune liber de timpul
său, fiind obligat să rămână la locul de muncă;
n) perioadă de disponibilitate — orice perioadă, care nu
este nici pauză, nici perioadă de odihnă, în cursul căreia
lucrătorul mobil nu este nevoit să rămână la locul său de
muncă, dar trebuie să fie disponibil pentru a răspunde
oricăror eventuale solicitări de a relua lucrul. Aceste
perioade de disponibilitate includ perioadele în care
lucrătorul mobil însoțește vehiculul în timpul transportului cu
feribotul sau cu trenul, precum și perioadele de așteptare
în punctele de trecere a frontierei și cele impuse de
restricțiile de circulație. Perioadele de disponibilitate și
durata lor preconizată trebuie să fie cunoscute dinainte de
către lucrătorul mobil, fie înainte de plecarea în cursă, fie
înainte de începerea perioadei în cauză;
o) loc de muncă al lucrătorului mobil — locul de la sediul
întreprinderii sau de la sediile secundare ale acesteia, unde
lucrătorul mobil își îndeplinește atribuțiile, sau vehiculul pe
care îl utilizează lucrătorul mobil în exercitarea atribuțiilor
sale sau orice alt loc unde lucrătorul mobil desfășoară
activități legate de activitatea de transport.“
4. La articolul 3 alineatul (1), litera l) va avea următorul
cuprins:
îl) vehicule folosite pentru transporturi necomerciale de
bunuri pentru uz personal;“.
5. La articolul 3 alineatul (1), după litera t) se introduce
o nouă literă, litera u), cu următorul cuprins:
îu) vehicule istorice.“
6. După capitolul III se introduce un nou capitol,
capitolul III1, cu următorul cuprins:
,,CAPITOLUL III1
Organizarea timpului de muncă al lucrătorilor mobili
Art. 81. — (1) În cursul unei săptămâni, timpul total de
lucru al lucrătorilor mobili poate fi de maximum 48 de ore.
Durata maximă a timpului de lucru săptămânal poate fi
prelungită până la maximum 60 de ore, cu condiția ca,
pentru orice perioadă de 4 luni consecutive, media timpului
de lucru săptămânal să nu depășească 48 de ore.
(2) În sensul prevederilor alin. (1), în cazul lucrătorilor
mobili care muncesc pentru mai mulți angajatori, timpul de
lucru este suma orelor lucrate de persoana respectivă
pentru toți angajatorii. Angajatorul va cere lucrătorului mobil
în cauză informații cu privire la timpul lucrat pentru alți
angajatori. Lucrătorul mobil va furniza în scris aceste
informații.
Art. 82. — Lucrătorii mobili pot lucra cel mult 6 ore
consecutive fără pauză. Timpul de lucru va fi întrerupt de o
pauză de cel puțin 30 de minute dacă timpul total de lucru
este de 6 până la 9 ore și, respectiv, de cel puțin

MONITORUL OFICIAL AL ROMÂNIEI, PARTEA I, Nr. 799/2.IX.2005
45 de minute dacă timpul total de lucru depășește 9 ore.
Pauzele pot fi împărțite în perioade de minimum 15 minute.
Art. 83. — Timpul de muncă zilnic nu va depăși 10 ore
într-un interval de 24 de ore, dacă lucrătorul mobil
muncește în perioada cuprinsă între ora 0,00 și ora 7,00,
indiferent de numărul de ore lucrate în această perioadă.
Munca efectuată în această perioadă se va compensa în
conformitate cu prevederile legale în vigoare sau cu
condițiile generale negociate de partenerii sociali, astfel
încât să nu fie pusă în pericol siguranța rutieră.
Art. 84. — În cazul cursanților și al stagiarilor se aplică,
în ceea ce privește pauzele și perioadele de odihnă,
prevederile art. 5—8.“
7. Titlul capitolului IV va avea următorul cuprins:
,,CAPITOLUL IV
Obligațiile întreprinderilor, ale conducătorilor auto
și ale lucrătorilor mobili“
8. La articolul 9, literele c) și e) vor avea următorul
cuprins:
îc) să informeze conducătorii auto și lucrătorii mobili cu
privire la reglementările naționale relevante, regulamentele
interne ale întreprinderii și prevederile relevante ale
contractelor colective de muncă;
................................................................................................
e) să angajeze transporturile și să întocmească
programul de executare a transporturilor, astfel încât
conducătorul auto și lucrătorii mobili să poată respecta
prevederile prezentei ordonanțe privind timpul de lucru, de
odihnă și de repaus;“.
9. La articolul 9, după litera f) se introduce o nouă literă,
litera g), cu următorul cuprins:
îg) să țină evidența timpului de lucru al lucrătorilor
mobili, să păstreze aceste înregistrări pentru o perioadă de
2 ani și să elibereze lucrătorilor mobili, la cerere, copii ale
înregistrărilor cu privire la timpul de lucru.“
10. După articolul 9 se introduce un nou articol,
articolul 91, cu următorul cuprins:
îArt. 91. — Lucrătorii mobili au următoarele obligații:
a) să respecte timpul de lucru, așa cum este stabilit
prin prezenta ordonanță;
b) în cazul celor care lucrează pentru mai mulți
angajatori, să furnizeze în scris informații corecte
angajatorilor cu privire la timpul total lucrat.“
11. La articolul 13 alineatul (1), literele a) și b) vor avea
următorul cuprins:
îa) întreprinderile au obligația de a verifica zilnic, prin
personalul propriu, cel puțin 20% din înregistrări, astfel
încât săptămânal să fie controlați toți conducătorii auto și
toți lucrătorii mobili;
b) Ministerul Transporturilor, Construcțiilor și Turismului
și Ministerul Muncii, Solidarității Sociale și Familiei au
obligația de a verifica, prin organele de control abilitate, cel
puțin 1% din totalul zilelor lucrate anual de conducătorii
vehiculelor și lucrătorii mobili care fac obiectul prezentei
ordonanțe, astfel încât să fie controlată parțial activitatea
tuturor conducătorilor auto și a lucrătorilor mobili;“.
12. La articolul 15, literele e), l) și m) vor avea următorul
cuprins:
îe) nerespectarea timpului de conducere, a pauzelor și
a perioadelor de odihnă și de repaus ale conducătorilor
auto sau nerespectarea prevederilor privind organizarea
timpului de muncă al lucrătorilor mobili;
..............................................................................................
l) lipsa, la sediul întreprinderii, a foilor de înregistrare
sau a registrelor de evidență privind timpul de lucru al
lucrătorilor mobili;
m) neprezentarea, la solicitarea organelor de control, a
înregistrărilor pentru ultimii 2 ani sau a registrelor de

3

evidență privind timpul de lucru al lucrătorilor mobili pentru
ultimii 2 ani;“.
13. La articolul 15, după litera n) se introduce o nouă
literă, litera o), cu următorul cuprins:
îo) nerespectarea prevederilor art. 10 lit. e).“
14. La articolul 16 alineatul (1), literele e) și f) vor avea
următorul cuprins:
îe) cea de la lit. e), cu amendă de la 1.000 lei (RON)
la 1.500 lei (RON), în cazul controlului de trafic sau la
sediu, aplicabilă întreprinderii, și imobilizarea vehiculului
aflat în trafic, până la îndeplinirea condițiilor privind timpul
de conducere, pauzele și perioadele de odihnă, după caz,
sau cu amendă de la 3.500 lei (RON) la 4.000 lei (RON),
aplicabilă întreprinderii, în cazul controlului la sediu, dacă
nu i-a sancționat pe conducătorii auto care nu au respectat
prevederile prezentei ordonanțe;
f) cele de la lit. f) și o), cu amendă de la 1.000 lei
(RON) la 1.500 lei (RON), aplicabilă întreprinderii;“.
15. Alineatele (3) și (4) ale articolului 16 se abrogă.
16. Articolul 17 va avea următorul cuprins:
îArt. 17. — Contravențiile prevăzute în prezenta
ordonanță se constată și se sancționează de către
personalul cu atribuții de inspecție și control din cadrul
Autorității Rutiere Române — A.R.R. și/sau de către ofițerii
și agenții de poliție și/sau de către personalul cu atribuții
de control din cadrul Ministerului Muncii, Solidarității Sociale
și Familiei.“
17. La articolul 21, litera c) va avea următorul cuprins:
îc) până la data de 31 decembrie 2005 vor fi dotate cu
tahografe toate vehiculele utilizate la transportul de
persoane, având capacitatea de peste 9 locuri, inclusiv
locul conducătorului auto, precum și vehiculele destinate
transportului rutier de marfă, cu mase maxime totale
autorizate mai mari de 3,5 tone;“.
18. La articolul 21, după litera c) se introduc două noi
litere, literele d) și e), cu următorul cuprins:
îd) începând cu data de 1 ianuarie 2007, toate
vehiculele care fac obiectul prezentei ordonanțe, care se
înmatriculează pentru prima oară, vor fi dotate cu tahografe
digitale;
e) începând cu data de 1 ianuarie 2007, în cazul în
care se impune schimbarea tahografului și în cazul în care
transmiterea semnalelor către aparatul de înregistrare este
exclusiv electrică, noul tahograf ce se va instala pe
următoarele tipuri de vehicule va fi unul digital: vehiculele
înmatriculate pentru prima dată după 1 ianuarie 1996,
utilizate la transportul de persoane, având capacitatea de
peste 9 locuri, inclusiv locul conducătorului auto, și masă
maximă autorizată mai mare de 10 tone, precum și
vehiculele înmatriculate pentru prima dată după 1 ianuarie
1996, destinate transportului rutier de marfă, cu mase
maxime totale autorizate mai mari de 12 tone.“
19. După articolul 21 se introduce un nou articol,
articolul 211, cu următorul cuprins:
îArt. 211. — Prevederile art. 4, 5, 6, 81, 82 și 83 nu pot
fi interpretate în sensul derogării de la prevederile Legii
nr. 53/2003 — Codul muncii, cu modificările și completările
ulterioare.“
20. Articolul 22 va avea următorul cuprins:
îArt. 22. — Ministerul Transporturilor, Construcțiilor și
Turismului emite normele tehnice privind montarea și
inspecția tehnică a aparatelor de control (tahografelor) și
normele privind activitatea de control al respectării
prevederilor prezentei ordonanțe.“
Art. II. — În cuprinsul Ordonanței Guvernului
nr. 17/2002 privind stabilirea perioadelor de conducere și a
perioadelor de odihnă ale conducătorilor vehiculelor care
efectuează transporturi rutiere, publicată în Monitorul Oficial
al României, Partea I, nr. 94 din 2 februarie 2002, aprobată
cu modificări și completări prin Legea nr. 466/2003, cu

4

MONITORUL OFICIAL AL ROMÂNIEI, PARTEA I, Nr. 799/2.IX.2005

modificările ulterioare, sintagma îoperator de transport“ se
înlocuiește cu sintagma îîntreprindere“.
Art. III. — În termen de 60 de zile de la intrarea în
vigoare a prezentei ordonanțe, Ministerul Transporturilor,
Construcțiilor și Turismului va emite normele tehnice privind
eliberarea, înlocuirea, schimbarea și înnoirea cartelelor
tahografice.
Art. IV. — Ordonanța Guvernului nr. 17/2002 privind
stabilirea perioadelor de conducere și a perioadelor de
odihnă ale conducătorilor vehiculelor care efectuează
transporturi rutiere, publicată în Monitorul Oficial al
României, Partea I, nr. 94 din 2 februarie 2002, aprobată
cu modificări și completări prin Legea nr. 466/2003, cu
modificările și completările ulterioare, precum și cu
modificările și completările aduse prin prezenta ordonanță,

va fi republicată, după aprobarea acesteia de către
Parlament, dându-se textelor o nouă numerotare.
Prezenta ordonanță transpune prevederile art. 1—12 și
ale art. 14—16 din Directiva Parlamentului European și a
Consiliului Uniunii Europene nr. 2002/15 privind organizarea
timpului de lucru al persoanelor care efectuează activități
mobile de transport rutier și creează cadrul legal necesar
aplicării directe, la data aderării, a prevederilor art. 2
alin. (1) din Regulamentul nr. 2.135/1998 de modificare a
Regulamentului (CEE) nr. 3.821/85 privind aparatura de
înregistrare în transportul rutier și a Directivei nr. 88/599/
CEE privind aplicarea regulamentelor (CEE) nr. 3.820/85 și
nr. 3.821/85.
Art. V. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul integrării europene,
Anca Daniela Boagiu
Ministrul finanțelor publice,
Sebastian Teodor Gheorghe Vlădescu
București, 1 septembrie 2005.
Nr. 55.
GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Fizică Tehnică — IFT Iași
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Fizică Tehnică — IFT Iași, persoană juridică cu
sediul în municipiul Iași, bd. Mangeron nr. 47, județul Iași,
aflat în coordonarea Autorității Naționale pentru Cercetare
Științifică, prevăzut în anexa care face parte integrantă din
prezenta hotărâre.
Art. 2. — Structura organizatorică a Institutului Național
de Cercetare-Dezvoltare pentru Fizică Tehnică — IFT Iași
se aprobă prin ordin al președintelui Autorității Naționale

pentru Cercetare Științifică pe data intrării în vigoare a
prezentei hotărâri.
Art. 3. — Pe data intrării în vigoare a prezentei hotărâri
se abrogă art. 4, 6 și 9 și anexele nr. 1 și 2 din Hotărârea
Guvernului nr. 1.311/1996 privind înființarea Institutului
Național de Cercetare-Dezvoltare pentru Fizică Tehnică —
IFT Iași, publicată în Monitorul Oficial al României, Partea I,
nr. 330 din 9 decembrie 1996.
Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 966.

MONITORUL OFICIAL AL ROMÂNIEI, PARTEA I, Nr. 799/2.IX.2005

5
ANEXĂ

REGULAMENT
de organizare și funcționare a Institutului Național de Cercetare-Dezvoltare pentru Fizică Tehnică — IFT Iași
CAPITOLUL I
Dispoziții generale
Art. 1. — Institutul Național de Cercetare-Dezvoltare
pentru Fizică Tehnică — IFT Iași, cu sediul în municipiul
Iași, bd. Mangeron nr. 47, județul Iași, denumit în continuare
institut național, este persoană juridică română în coordonarea
Autorității Naționale pentru Cercetare Științifică, denumită în
continuare organ coordonator.
Art. 2. — Institutul național funcționează pe bază de
gestiune economică și autonomie financiară, calculează
amortismente, conduce evidența contabilă în regim economic
și își desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări și
completări prin Legea nr. 324/2003, cu modificările ulterioare,
precum și ale prezentului regulament.
Art. 3. — Institutul național are ca scop desfășurarea
activității de cercetare științifică și dezvoltare tehnologică în
domeniul fizicii materialelor.
CAPITOLUL II
Obiectul de activitate
Art. 4. — (1) Obiectul de activitate al institutului național
cuprinde în principal activități de cercetare-dezvoltare în
domeniul propriu de activitate, cod CAEN 73/731/7310,
constând în:
A. Activități de cercetare-dezvoltare:
a) în cadrul Planului național pentru cercetare-dezvoltare
și inovare:
1. cercetări fundamentale, aplicative și tehnologice privind
materiale cu structuri și proprietăți fizice noi, dispozitive,
aparate și echipamente bazate pe acestea; metode noi de
obținere și prelucrare a materialelor; metode și tehnici noi de
caracterizare a materialelor și de control nedistructiv; metode
fizice de determinare a câmpurilor electromagnetice, a
poluării și compatibilității electromagnetice; metode de
separare electrică și magnetică; materiale și dispozitive
speciale cu aplicații în medicină și biotehnologie;
2. cercetări pentru realizarea de modele experimentale,
prototipuri, tehnologii, standuri, platforme și stații-pilot,
laboratoare de specialitate acreditate, precum și tehnologii
generice cu rol de suport pentru cercetările aplicative viitoare
din cadrul diferitelor domenii de vârf: electronică, automatică,
telecomunicații, medicină, biologie, informatică, electrotehnică,
aviație, protecția mediului, securitatea produselor, metrologie
și altele asemenea;
3. elaborarea de studii și cercetări aplicative în vederea
restructurării, retehnologizării și modernizării unor ramuri
industriale de vârf;
4. elaborarea de strategii, studii de diagnoză și prognoză
privind dezvoltarea domeniului fizicii tehnice;
5. elaborarea de standarde în domeniul propriu de
cercetare-dezvoltare;
b) alte activități de cercetare științifică și dezvoltare
tehnologică: cercetare aplicativă și/sau dezvoltare tehnologică
pentru soluționarea unor probleme concrete din domeniul
fizicii tehnice;
c) pentru realizarea planurilor sectoriale și a programelornucleu: cercetări teoretice experimentale în domeniul de
activitate al institutului național;
d) în cadrul programelor internaționale de cercetaredezvoltare și inovare în concordanță cu domeniul de
activitate al institutului național.

B. Activități conexe activității de cercetare-dezvoltare,
desfășurate în domeniul propriu de activitate, conform
prevederilor legale:
a) participarea la elaborarea strategiei domeniului;
b) formare și specializare profesională:
1. desfășurarea unor activități de specializare și
perfecționare în vederea formării unor specialiști în domeniile
specifice institutului național;
2. formarea de cadre de cercetare și tehnicieni de înaltă
calificare, necesare activităților specifice institutului național;
3. activități de pregătire a personalului propriu în
domeniile de activitate specifice institutului național și în
domenii conexe;
4. pregătirea profesională de nivel universitar,
postuniversitar și doctorat, potrivit legii;
c) consultanță și asistență tehnică de specialitate;
d) activități de documentare, editare și tipărire a
publicațiilor de specialitate: reviste, preprinturi, cărți, materiale
publicitare și altele asemenea;
e) prestări de servicii științifice și tehnologice aferente
obiectului său de activitate, testare și certificare de produse
și/sau tehnologii, în condițiile legii;
f) participarea la realizarea transferului tehnologic:
promovarea activităților de valorificare a cercetării prin
transferul tehnologic al rezultatelor cercetării operatorilor
economici cu capital de stat sau particular;
g) execuție de unicate și serii mici, în cadrul activității de
miniproducție, ale aparaturii, echipamentelor, instalațiilor și
dispozitivelor, precum și elaborarea de softuri în domeniile de
activitate specifice institutului național și conexe;
h) activități de comerț interior și de import-export aferente
obiectului său de activitate, activități de marketing în
domeniile specifice fizicii tehnice, în condițiile legii;
i) propuneri pentru inițierea proiectelor de acte normative
în domeniu;
j) organizarea de manifestări științifice naționale și
internaționale specifice institutului național.
Art. 5. — În cadrul obiectului său de activitate institutul
național poate colabora și la realizarea unor activități de
cercetare-dezvoltare privind domeniile strategice și de apărare
națională sau poate desfășura și alte activități conexe, cu
aprobarea organului coordonator.
Art. 6. — Activitățile specifice domeniului de activitate de
cercetare-dezvoltare a institutului național pot fi efectuate și
în cadrul unor colaborări sau contracte externe.
CAPITOLUL III
Patrimoniul
Art. 7. — Patrimoniul institutului național, reactualizat,
stabilit pe baza bilanțului contabil încheiat la data de 30 iunie
2005, este de 19.060.695 mii lei, din care: imobilizări
corporale și necorporale 11.513.048 mii lei și active circulante
7.547.647 mii lei.
Art. 8. — (1) Institutul național administrează cu diligența
unui bun proprietar, bunuri proprietate publică și privată a
statului, precum și bunurile proprii dobândite în condițiile legii
sau realizate din venituri proprii. Bunurile proprietate publică
și privată a statului, administrate de institutul național, precum
și bunurile proprii dobândite în condițiile legii sau realizate
din venituri proprii, după caz, se înregistrează distinct în
patrimoniul acestuia.
(2) În exercitarea drepturilor sale institutul național posedă
și folosește bunurile aflate în patrimoniul său și, după caz,
dispune de acestea în condițiile legii, în scopul realizării
obiectului său de activitate.

6

MONITORUL OFICIAL AL ROMÂNIEI, PARTEA I, Nr. 799/2.IX.2005

Art. 9. — Rezultatele cercetărilor concretizate în active
corporale sau necorporale, obținute în baza derulării unor
contracte finanțate din fonduri publice, aparțin institutului
național, în calitate de persoană juridică executantă, și
ordonatorului de credite, în egală măsură, dacă prin contract
nu s-au stabilit alte clauze. Rezultatele cercetărilor
concretizate în active corporale sau necorporale, obținute în
baza derulării unor contracte finanțate din fonduri private,
precum și rezultatele obținute din activități desfășurate în
asociere, în participațiune sau în entități cu personalitate
juridică, născute în urma altor forme de asociere, aparțin
institutului național, în calitate de persoană juridică
executantă.
Art. 10. — Administrarea, înregistrarea în evidența
contabilă a institutului, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se fac
potrivit Ordonanței Guvernului nr. 57/2002, aprobată cu
modificări și completări prin Legea nr. 324/2003, cu
modificările ulterioare.
Art. 11. — Patrimoniul institutului național poate fi
modificat conform prevederilor legale.
CAPITOLUL IV
Structura organizatorică și funcțională
Art. 12. — Institutul național poate avea în structură
subunități, cu sau fără personalitate juridică, sectoare
cuprinzând compartimente, secții, laboratoare și alte structuri
organizatorice necesare realizării obiectului său de activitate.
Sediul subunităților se prevede în hotârârea de înființare a
institutului național, înființarea sau desființarea acestora fiind
aprobată prin hotărâre a Guvernului.
Art. 13. — Structura organizatorică a institutului se aprobă
prin ordin al președintelui organului coordonator, având în
componență și compartimente cu activități: juridice, de
marketing, financiar-contabile, de audit și control financiar, de
diseminare a informațiilor, de relații publice și mass-media.
Art. 14. — În funcție de specificul activității, prin decizie a
directorului general, cu aprobarea consiliului de administrație,
se pot organiza colective specializate sau colective
interdisciplinare proprii ori în colaborare cu alte unități din
țară sau din străinătate.
CAPITOLUL V
Organele de conducere
Art. 15. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 16. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 17. — Relațiile dintre subunitățile aflate în structura
institutului național, precum și relațiile acestora cu terții sunt
stabilite de directorul general, care poate acorda împuterniciri
de reprezentare în numele institutului național, cu avizul
consiliului de administrație.
Art. 18. — Conducătorii subunităților din structura
institutului național răspund în fața consiliului de administrație
și a directorului general de îndeplinirea tuturor atribuțiilor,
responsabilităților și competențelor încredințate de aceștia
sau aferente domeniilor proprii de activitate.
Consiliul de administrație
Art. 19. — (1) Consiliul de administrație este format din
7 membri, cetățeni români, numiți prin ordin al președintelui
organului coordonator, la propunerea conducerii autorității de
la care aceștia provin, pentru un mandat de 4 ani care
poate fi reînnoit din 4 în 4 ani.

(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) doi specialiști din domeniu.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 20. — (1) Membrii consiliului de administrație își
păstrează calitatea de angajați la instituția sau unitatea de la
care provin, precum și toate drepturile și obligațiile care
derivă din această calitate.
(2) Pentru activitatea desfășurată în calitatea de membri
ai consiliului de administrație, aceștia beneficiază de o
indemnizație lunară stabilită de consiliul de administrație, dar
nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două consilii
de administrație ale institutelor naționale și nu pot participa,
în aceeași calitate, la alte unități cu care institutul are relații
contractuale sau interese concurente.
(4) Sunt incompatibili cu calitatea de membru al consiliului
de administrație cei care, personal, soțul/soția ori rudele
până la gradul al doilea inclusiv, sunt în același timp patroni
sau asociați la alte unități cu același profil sau cu care
institutul se află în relații comerciale directe.
Art. 21. — (1) Consiliul de administrație are în principal
următoarele atribuții:
a) aprobă la propunerea consiliului științific strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acesteia;
c) analizează și avizează proiectul bugetului de venituri și
cheltuieli, care se depune la organul coordonator în vederea
aprobării conform reglementărilor legale;
d) analizează și avizează situațiile financiare anuale, pe
care le supune spre aprobare organului coordonator, și
aprobă raportul de gestiune asupra activității desfășurate de
institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de institutul
național și aprobă măsuri pentru desfășurarea acesteia în
condiții de echilibru ale bugetului de venituri și cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care urmează
a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 42
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului colectiv
de muncă;
l) aprobă criteriile și comisiile de concurs pentru ocuparea
posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.

MONITORUL OFICIAL AL ROMÂNIEI, PARTEA I, Nr. 799/2.IX.2005
Art. 22. — Consiliul de administrație își desfășoară
activitatea pe baza regulamentului propriu de organizare și
funcționare, avizat de organul coordonator. Acesta hotărăște
în problemele privind activitatea institutului național, cu
excepția celor care, potrivit legii, sunt date în competența
altor organe.
Art. 23. — (1) Consiliul de administrație se întrunește de
regulă o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui, precum și la solicitarea a cel
puțin trei membri.
(2) Ședințele consiliului de administrație sunt conduse de
președintele consiliului, iar în lipsa acestuia, de către
vicepreședintele ales de membrii acestuia.
Art. 24. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație se va ține într-un interval de cel mult 15 zile,
având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin de
votul a cel puțin 4 membri.
Art. 25. — La ședințele consiliului de administrație
participă, în calitate de invitat permanent, un reprezentant al
sindicatului reprezentativ din institut sau un reprezentant al
salariaților, în cazul în care aceștia nu sunt constituiți în
sindicat.
Art. 26. — Pentru luarea unor decizii vizând probleme
complexe consiliul de administrație poate atrage în activitatea
de analiză consilieri și consultanți din diferite sectoare de
activitate. Activitatea acestora va fi remunerată conform
prevederilor legale.
Art. 27. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institut nu răspund dacă au consemnat
expres punctul lor de vedere în registrul de ședințe al
consiliului de administrație și dacă au anunțat în scris despre
aceasta organul coordonator.
(3) Membrii consiliului de administrație care nu respectă
prevederile art. 20 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 28. — În primul trimestru al fiecărui an consiliul de
administrație prezintă organului coordonator un raport asupra
activității desfășurate în anul precedent și asupra programului
de activitate pentru anul în curs.
Art. 29. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție
Art. 30. — (1) Conducerea operativă a institutului național
este asigurată de un comitet de direcție compus din
directorul general și din conducătorii principalelor compartimente
din structura organizatorică a institutului național.
(2) La ședințele comitetului de direcție participă, în calitate
de invitat permanent, un reprezentant al sindicatului
reprezentativ din institut.
Art. 31. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;

7

c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 32. — Comitetul de direcție se întrunește decadal și
ori de câte ori interesele institutului național o impun.
Art. 33. — (1) La nivelul subunităților din cadrul institutului
național se organizează și funcționează comitetul de
conducere, care își desfășoară activitatea în conformitate cu
propriul regulament de organizare și funcționare aprobat de
consiliul de administrație al institutului național și este
prezidat de către directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 34. — (1) Activitatea curentă a institutului național
este condusă de directorul general, numit pentru o perioadă
de 4 ani, pe baza rezultatelor concursului de selecție
organizat conform reglementărilor legale. La expirarea acestui
termen, în funcție de performanțele realizate, numirea
directorului general poate fi prelungită pentru o perioadă de
cel mult 4 ani.
(2) Numirea și eliberarea din funcție a directorului general
se fac prin ordin al președintelui organului coordonator.
Art. 35. — Directorul general are în principal următoarele
atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum și
relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor din
structura organizatorică a institutului național, în urma
concursului organizat pe baza criteriilor propuse de comitetul
de direcție, și îi revocă, după caz, cu avizul consiliului de
administrație;
e) angajează și concediază personalul institutului național,
conform prevederilor legale și ale contractului colectiv de
muncă;
f) asigură negocierea contractului colectiv de muncă la
nivelul institutului național și a salariilor personalului acestuia,
prin comitetul de direcție; aprobă salariile rezultate din
negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor de
comerț interior și de import-export, prin compartimentele
proprii specializate;
i) analizează stadiul valorificării rezultatelor cercetării,
inclusiv activitatea compartimentului de marketing;
j) este ordonator de credite, în condițiile prevăzute de
lege;
k) poate delega, în condițiile legii, o parte dintre atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific
Art. 36. — (1) Consiliul științific este format din minimum
5 membri, reprezentând principalele compartimente din cadrul
institutului național care desfășoară activități de cercetaredezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului național,

8

MONITORUL OFICIAL AL ROMÂNIEI, PARTEA I, Nr. 799/2.IX.2005

aleși pe 4 ani prin vot secret de cadrele cu studii superioare
din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul de
administrație.
Art. 37. — Atribuțiile principale ale consiliului științific sunt
următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 38. — (1) Institutul național întocmește anual bugetul
de venituri și cheltuieli, situații financiare anuale, potrivit
normelor metodologice elaborate de Ministerul Finanțelor
Publice.
(2) Situațiile financiare anuale se aprobă de organul
coordonator, în condițiile legii.
Art. 39. — (1) Veniturile și cheltuielile institutului național
se stabilesc prin buget, pentru fiecare exercițiu financiar.
(2) Bugetul de venituri și cheltuieli se întocmește pe baza
indicatorilor de performanță stabiliți de organul coordonator și
se aprobă prin ordin al președintelui organului coordonator,
cu avizul Ministerului Finanțelor Publice și al Ministerului
Muncii și Solidarității Sociale și Familiei.
Art. 40. — Institutul național determină anual volumul de
venituri de realizat și de cheltuieli totale de efectuat, corelat
cu contractele încheiate pentru activitatea programată.
Art. 41. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita fondului

total destinat plății salariilor, prevăzut în bugetul de venituri și
cheltuieli stabilit potrivit legii.
(2) Salariul de bază al directorului general se stabilește
prin ordin al președintelui organului coordonator, potrivit
reglementărilor legale.
Art. 42. — (1) Pentru acoperirea cheltuielilor curente, în
situația în care în cursul unui an resursele financiare ale
institutului național nu sunt suficiente, acesta poate contracta
credite bancare în valoare de cel mult 20% din veniturile
brute realizate în anul precedent.
(2) Contractarea de credite peste plafonul stabilit se
efectuează cu aprobarea organului coordonator, pe baza
avizului prealabil al Ministerului Finanțelor Publice.
Art. 43. — (1) Institutul național hotărăște cu privire la
investițiile ce urmează a fi realizate, potrivit obiectului său de
activitate, finanțarea efectuându-se din surse proprii și din
credite bancare, precum și din surse bugetare, prin organul
coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor investiții,
dotări, achiziționării de aparatură, echipamente și instalații
pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 44. — (1) Operațiunile de încasări și plăți ale
institutului se efectuează prin conturi deschise la bănci
comerciale și unități de trezorerie cu sediul în România.
(2) Institutul național poate efectua operațiuni de încasări
și plăți în lei și în valută, prin casieria proprie, cu
respectarea nivelului plafonului de casă și a normativelor de
disciplină financiar-valutare stabilite prin actele normative.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 45. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 46. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
Art. 47. — Modificările și completările regulamentului de
organizare și funcționare a institutului național se pot face la
propunerea consiliului de administrație, cu respectarea
prevederilor legale.
Art. 48. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate al
institutului național.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 799/2.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047846]
ISSN 1453—4495

