Anul 173 (XVII) — Nr. 884

PARTEA

I

LEGI, DECRETE, HOTĂRÂRI ȘI ALTE ACTE

Luni, 3 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 432 din 13 septembrie 2005 referitoare la
excepția de neconstituționalitate a dispozițiilor
art. 246 din Codul de procedură civilă și ale
art. 23 alin. (1) și (2) din Legea nr. 146/1997
privind taxele judiciare de timbru.............................

DECIZII

ALE

Pagina

1.108. — Hotărâre pentru modificarea și completarea
Hotărârii Guvernului nr. 34/1999 privind înființarea
Institutului Limbii Române.........................................

5

ACTE ALE CONSILIULUI CONCURENȚEI
1–4

HOTĂRÂRI ALE GUVERNULUI ROMÂNIEI
1.106. — Hotărâre privind recunoașterea Asociației pentru
Protecția Consumatorilor din România ca fiind de
utilitate publică...........................................................

Nr.

4

CURȚII

158. — Decizie privind concentrarea economică
realizată de societățile comerciale Rautaruukki Oyi
(Finlanda), Aktiebolaget SKF (Suedia) și Wärtsilä
Corporation (Finlanda) prin dobândirea controlului
în comun asupra unei societăți pe acțiuni — Noua
Societate — care urmează a fi înmatriculată în
Finlanda......................................................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 432
din 13 septembrie 2005

referitoare la excepția de neconstituționalitate a dispozițiilor art. 246 din Codul de procedură civilă
și ale art. 23 alin. (1) și (2) din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 246 din Codul de procedură
civilă și ale art. 23 alin. (1) și (2) din Legea nr. 146/1997
privind taxele judiciare de timbru, excepție ridicată de
Societatea Comercială îAprodem“ — S.A. Ploiești în
Dosarul nr. 3.866/2005 al Judecătoriei Ploiești.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât
aceasta tinde mai mult să demonstreze faptul că

2

MONITORUL OFICIAL AL ROMÂNIEI, PARTEA I, Nr. 884/3.X.2005

reglementarea criticată este susceptibilă de îmbunătățire,
ceea ce, în realitate, nu este o veritabilă critică de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 11 aprilie 2005, pronunțată în
Dosarul nr. 3.866/2005, Judecătoria Ploiești a sesizat
Curtea Constituțională cu excepția de neconstituționalitate
a dispozițiilor art. 246 din Codul de procedură civilă și ale
art. 23 alin. (1) și (2) din Legea nr. 146/1997 privind taxele
judiciare de timbru, excepție ridicată de Societatea
Comercială îAprodem“ — S.A. Ploiești într-o cauză având
ca obiect soluționarea unei cereri pentru restituirea taxei
judiciare de timbru.
În motivarea excepției de neconstituționalitate autorul
acesteia susține că prevederile art. 246 din Codul de
procedură civilă și ale art. 23 alin. (1) și (2) din Legea
nr. 146/1997 privind taxele judiciare de timbru contravin
dispozițiilor constituționale ale art. 1 alin. (3), ale art. 16
alin. (1), ale art. 56 alin. (2) și ale art. 124 alin. (2).
În argumentarea criticii sale autorul excepției apreciază
că textul art. 246 din Codul de procedură civilă, referitor la
renunțarea la judecată, este îdiscriminatoriu față de părțile
în proces, deoarece dă posibilitatea doar pârâtului să ceară
instanței să oblige pe reclamant la cheltuieli“. În consecință,
se arată că înu se poate vorbi de egalitate în fața legii
pentru reclamant și pârât“.
Autorul excepției arată că din cuprinsul prevederilor
art. 246 din Codul de procedură civilă înu rezultă
competența judecătorului de a se pronunța cu privire la
o cerere de restituire a sumelor achitate cu titlu de taxe
judiciare de timbru, în parte sau în totalitate, la cererea
reclamantului formulată în cazul renunțării la judecată“. Prin
urmare, se consideră că îprin omisiunea din conținutul
art. 246 din Codul de procedură civilă“ este încălcat art. 16
alin. (1) din Constituție. De asemenea, se mai arată că
îeste normal ca taxa judiciară de timbru să se restituie
măcar în parte“, atunci când reclamantul renunță la
judecată, întrucât această taxă îtrebuie încasată pentru
servicii prestate, nu și în alte situații“.
În ceea ce privește critica de neconstituționalitate a
prevederilor art. 23 alin. (1) din Legea nr. 146/1997,
autorul
excepției
apreciază
că
acestea
sunt
neconstituționale, întrucât omit a reglementa problema
îrestituirii sumelor achitate cu titlu de taxe judiciare [...] în
cazul renunțării la judecată, indiferent de obiectul cererii“.
Totodată, se arată că îla alineatul (2) al art. 23 este
precizată proporția în care se restituie taxa plătită în
situațiile prevăzute de lit. d) și e) [ale art. 23 alin. (1)], [iar]
acest lucru se putea face și în cazul renunțării la
judecată“.
Totodată, se susține că îjustiția nu este egală pentru
toți“, întrucât reclamantului îi este imposibil de a formula o
cerere de restituire a cheltuielilor în caz de renunțare la
judecată.
Judecătoria Ploiești apreciază că excepția de
neconstituționalitate ridicată este neîntemeiată, întrucât
îaccesul liber la justiție [...] nu presupune în mod necesar
gratuitatea, iar taxele de timbru reprezintă plata pentru
serviciile prestate și lucrările efectuate de către instanțele
judecătorești“. În consecință, faptul că dispozițiile criticate
nu prevăd și posibilitatea restituirii taxei judiciare de timbru

și îîn situația în care reclamantul renunță la judecata
cererii de chemare în judecată [...] nu înseamnă că
dispozițiile art. 246 din Codul de procedură civilă și ale
art. 23 alin. (1) și (2) din Legea nr. 146/1997 sunt
neconstituționale“. În acest sens, instanța consideră că
îlegiuitorul nu a inclus această situație printre cele [în care]
urmează să se restituie taxa de timbru, apreciind că, în
aceste cazuri, nu se justifică restituirea taxei judiciare de
timbru, iar acest fapt nu încalcă dispozițiile constituționale
invocate“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea punctului de vedere
prezentat Guvernul arată că excepțiile de la plata taxelor
judiciare de timbru sunt prevăzute expres de lege, astfel
că îscutirea de la plata taxei judiciare de timbru ori
acordarea de reduceri, eșalonări sau amânări pentru plata
acestor categorii de taxe, precum și restituirea acestora, în
tot sau în parte, sunt prevăzute expres de lege, de regulă,
pentru anumite categorii de persoane, în considerarea
calității persoanei respective și a obiectului cererii“.
Totodată, se arată că dispozițiile legale criticate nu încalcă
principiul constituțional al liberului acces la justiție, în acest
sens invocându-se deciziile Curții Constituționale nr. 97 din
29 iunie 1999 și nr. 47 din 4 februarie 2003.
Guvernul apreciază că instituirea taxei judiciare de
timbru este o aplicare a principiului consacrat de art. 56
alin. (1) din Constituție privind contribuțiile financiare.
Totodată, se arată că, în conformitate cu dispozițiile
art. 139 alin. (1) din Constituție, este îla latitudinea
legiuitorului să stabilească modul de timbrare a cererilor“ și,
în consecință, tot legiuitorul are îlibertatea să stabilească
situațiile în care se justifică restituirea taxei de timbru“.
Nerestituirea taxei judiciare de timbru în situația în care
reclamantul renunță la judecata cererii de chemare în
judecată se datorează faptului că, îîn momentul în care
justiția a fost învestită cu judecarea unei cauze,
mecanismul pe care-l presupune declanșarea și
desfășurarea unui proces a fost deja pus în mișcare, ceea
ce implică o serie de cheltuieli, uneori foarte costisitoare“.
În consecință, îdat fiind tocmai caracterul de serviciu public
al justiției, care nu poate fi învestită în mod gratuit,
legiuitorul a apreciat că restituirea taxei de timbru în
situația renunțării la un anumit moment dat la judecată nu
se justifică“.
Totodată, în susținerea punctului de vedere prezentat,
Guvernul invocă jurisprudența Curții Constituționale cu
privire la dispozițiile Legii nr. 146/1997.
Avocatul Poporului apreciază că excepția de
neconstituționalitate ridicată este neîntemeiată, întrucât
îart. 21 din Constituție nu instituie nici o interdicție cu
privire la plata taxelor judiciare de timbru, deoarece este
legal și normal ca justițiabilii care beneficiază de un folos
nemijlocit din activitatea desfășurată de instanțele
judecătorești să contribuie la acoperirea cheltuielilor care
implică serviciul public al justiției“. De asemenea, se mai
arată că îstabilirea cazurilor în care se restituie taxele
judiciare de timbru este o prerogativă exclusivă a

MONITORUL OFICIAL AL ROMÂNIEI, PARTEA I, Nr. 884/3.X.2005
legiuitorului, în deplin acord cu prevederile art. 139 alin. (1)
din Constituție“.
În punctul de vedere prezentat Avocatul Poporului
apreciază că dispozițiile art. 23 alin. (1) și (2) din Legea
nr. 146/1997 înu aduc atingere statului de drept,
democratic și social, demnității omului, drepturilor și
libertăților cetățenilor sau altor valori supreme garantate
prin Legea fundamentală“.
Totodată, Avocatul Poporului apreciază că îautorul
excepției nu ridică o problemă de constituționalitate, ci o
problemă de completare a legii“, ceea ce, în conformitate
cu prevederile art. 2 alin. (3) din Legea nr. 47/1992,
excedează competenței Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 246 din Codul de procedură civilă și ale
art. 23 alin. (1) și (2) din Legea nr. 146/1997 privind taxele
judiciare de timbru, publicată în Monitorul Oficial al
României, Partea I, nr. 173 din 29 iulie 1997, acestea
având următorul cuprins:
— Art. 246 din Codul de procedură civilă: îReclamantul
poate să renunțe oricând la judecată, fie verbal în ședință, fie
prin cerere scrisă.
Renunțarea la judecată se constată prin încheiere dată fără
drept de apel.
Dacă renunțarea s-a făcut după comunicarea cererii de
chemare în judecată, instanța, la cererea pârâtului, va obliga
pe reclamant la cheltuieli.
Când părțile au intrat în dezbaterea fondului, renunțarea nu
se poate face decât cu învoirea celeilalte părți.“;
— Art. 23 alin. (1) și (2) din Legea nr. 146/1997:
î(1) Sumele achitate cu titlu de taxe judiciare de timbru se
restituie, la cererea petiționarului, în următoarele cazuri:
a) când taxa plătită nu era datorată;
b) când s-a plătit mai mult decât cuantumul legal;
c) când acțiunea sau cererea rămâne fără obiect în cursul
procesului, ca urmare a unor dispoziții legale;
d) când, în procesul de divorț, părțile au renunțat la judecată
ori s-au împăcat;
e) când contestația la executare a fost admisă, iar
hotărârea a rămas irevocabilă.
(2) În cazul prevăzut la lit. d), se restituie jumătate din taxa
plătită, iar în cazul prevăzut la lit. e), taxa se restituie
proporțional cu admiterea contestației.“
Textele constituționale invocate în susținerea excepției
sunt cele ale art. 1 alin. (3), ale art. 16 alin. (1), ale
art. 56 alin. (2) și ale art. 124 alin. (2), care au următorul
cuprins:
— Art. 1 alin. (3): îRomânia este stat de drept,
democratic și social, în care demnitatea omului, drepturile și

3

libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 56 alin. (2): îSistemul legal de impuneri trebuie să
asigure așezarea justă a sarcinilor fiscale.“;
— Art. 124 alin. (2): îJustiția este unică, imparțială și
egală pentru toți.“
În esență, autorul excepției de neconstituționalitate
apreciază că nerestituirea taxei judiciare de timbru
reclamantului în situația în care acesta renunță la judecata
cererii de chemare în judecată este de natură a încălca
dispozițiile constituționale ale art. 1 alin. (3), ale art. 16
alin. (1), ale art. 56 alin. (2) și ale art. 124 alin. (2),
considerând că aceasta reprezintă o discriminare față de
situația pârâtului, care, conform art. 246 din Codul de
procedură civilă, beneficiază de restituirea cheltuielilor în
cazul în care reclamantul renunță la judecată.
Curtea constată că dispozițiile art. 246 din Codul de
procedură civilă reglementează renunțarea la judecată a
reclamantului, precum și obligarea acestuia la cheltuieli de
judecată, în condițiile legii, ca urmare a renunțării la
judecată. Obligarea reclamantului la cheltuieli de judecată,
atunci când renunțarea s-a făcut după comunicarea cererii
de chemare în judecată, este consecința firească a culpei
sale procesuale, urmând astfel să suporte cheltuielile
ocazionate pentru cealaltă parte în legătură cu judecarea
cauzei respective. În consecință, prevederea legală criticată
nu este de natură a încălca dispozițiile constituționale
invocate.
Curtea reține că textul art. 23 alin. (1) și (2) din Legea
nr. 146/1997 cuprinde prevederi referitoare la restituirea
sumelor achitate cu titlu de taxe judiciare de timbru,
evitându-se astfel o îmbogățire fără justă cauză a statului,
și acoperă o paletă largă de situații în care se restituie, în
totalitate sau în parte, taxele judiciare de timbru.
De asemenea, Curtea constată că, potrivit dispozițiilor
art. 126 alin. (2) din Constituție, procedura de judecată
este prevăzută de lege, astfel încât stabilirea cazurilor în
care se restituie taxele judiciare de timbru este de
competența legiuitorului.
În ceea ce privește susținerea conform căreia există o
inegalitate de tratament aplicabil, sub acest aspect, părților
din proces, Curtea reține că această critică este
neîntemeiată, având în vedere că situațiile prevăzute de
cele două texte sunt cu totul deosebite, iar poziția juridică
a reclamantului care a declanșat procesul, dar la care,
ulterior, renunță la judecată, este total diferită de cea a
pârâtului chemat în judecată prin acțiunea introdusă de
reclamant.
Cu privire la nerestituirea taxei judiciare de timbru, în
situația în care reclamantul renunță la judecata cererii de
chemare în judecată, Curtea reține că legiuitorul are în
vedere, așa cum s-a subliniat în jurisprudența Curții și în
punctele de vedere formulate de Guvern și de Avocatul
Poporului, faptul că, în momentul în care justiția a fost
învestită cu judecarea unei cauze, mecanismul pe care îl
presupune declanșarea și desfășurarea unui proces a fost
deja pus în mișcare, ceea ce implică anumite cheltuieli.
Totodată, având în vedere caracterul de serviciu public al
justiției, legiuitorul a apreciat că restituirea taxei de timbru
în situația renunțării la un anumit moment dat la judecată

4

MONITORUL OFICIAL AL ROMÂNIEI, PARTEA I, Nr. 884/3.X.2005

nu se justifică, cu excepția situațiilor în care s-ar pune
problema îmbogățirii fără just temei a statului ori în cazul
divorțului, când se pune problema încurajării menținerii
căsătoriei.
În ceea ce privește invocarea în susținerea excepției a
prevederilor art. 1 alin. (3) din Constituție, Curtea reține că
aceasta nu poate constitui un temei pentru admiterea
excepției, textul reglementând principii generale ale
organizării statului român, iar nu un drept constituțional de
care se poate prevala autorul excepției.

Susținerea autorului excepției în sensul că dispozițiile
criticate încalcă prevederile constituționale ale art. 56
alin. (2) este neîntemeiată, întrucât instituirea taxei judiciare
de timbru este o aplicare a principiului consacrat de art. 56
alin. (1) din Constituție privind contribuțiile financiare.
Totodată, în considerarea dispozițiilor art. 139 alin. (1) din
Constituție, este la latitudinea legiuitorului stabilirea atât a
modului de timbrare a cererilor, cât și a cazurilor în care
se justifică restituirea taxei de timbru.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 246 din Codul de procedură civilă și ale art. 23
alin. (1) și (2) din Legea nr. 146/1997 privind taxele judiciare de timbru, excepție ridicată de Societatea Comercială
îAprodem“ — S.A. Ploiești în Dosarul nr. 3.866/2005 al Judecătoriei Ploiești.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind recunoașterea Asociației pentru Protecția
Consumatorilor din România ca fiind de utilitate publică
În temeiul art. 108 din Constituția României, republicată, și al art. 39
alin. (1) din Ordonanța Guvernului nr. 26/2000 cu privire la asociații și
fundații, aprobată cu modificări și completări prin Legea nr. 246/2005,
Guvernul României adoptă prezenta hotărâre.
Articol unic. — Se recunoaște Asociația pentru Protecția Consumatorilor
din România, persoană juridică română de drept privat, fără scop
patrimonial, cu sediul în municipiul București, bd. I.C. Brătianu nr. 34, et. 4,
camerele 23—24, sectorul 3, ca fiind de utilitate publică.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Autoritatea Națională
pentru Protecția Consumatorilor
Cătălin Florin Teodorescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 22 septembrie 2005.
Nr. 1.106.

MONITORUL OFICIAL AL ROMÂNIEI, PARTEA I, Nr. 884/3.X.2005

5

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 34/1999
privind înființarea Institutului Limbii Române
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 34/1999
privind înființarea Institutului Limbii Române, publicată în
Monitorul Oficial al României, Partea I, nr. 30 din
27 ianuarie 1999, cu modificările ulterioare, se modifică și
se completează după cum urmează:
1. Articolul 1 va avea următorul cuprins:
îArt. 1. — Se înființează Institutul Limbii Române, organ
de specialitate cu personalitate juridică în subordinea
Ministerului Educației și Cercetării, având sediul în
municipiul București, str. Spiru Haret nr. 12, sectorul 1.“
2. Literele a) și d) ale articolului 3 vor avea următorul
cuprins:
îa) sprijină persoanele care doresc să învețe limba
română, încurajând caracterul sistematic, profesionalizat, de
însușire și răspândire a limbii române, organizează, în
parteneriat cu Departamentul pentru relațiile cu românii de
pretutindeni din cadrul Ministerului Afacerilor Externe,
expoziții, conferințe, proiecții de filme, simpozioane, acțiuni
de promovare a elementelor de cultură și civilizație
românească, prin persoanele nominalizate de Ministerul
Educației și Cercetării, la propunerea Institutului Limbii
Române, să predea limba română în străinătate;
............................................................................................
d) susține logistic lectoratele românești din străinătate și
colaborează cu institutele sau cu catedrele de studii
românești din afara țării, cu instituțiile din învățământul
preuniversitar din străinătate, cu asociații și organizații
neguvernamentale ale organizațiilor comunităților românești
din afara granițelor țării, pe care le dotează cu cărți,
publicații, materiale didactice;“.
3. La articolul 3, după litera f) se introduc două noi
litere, literele g) și h), cu următorul cuprins:
îg) organizează concurs pentru nominalizarea lectorilor
care predau în universitățile din străinătate în baza
acordurilor interguvernamentale, protocoalelor încheiate între
Institutul Limbii Române și instituții de învățământ superior
de peste hotare sau în baza altor acte normative;
h) organizează concurs pentru nominalizarea profesorilor
din învățământul preuniversitar, care predau cursuri de
limbă, cultură și civilizație românească destinate etnicilor
români (vlahi, aromâni, meglenoromâni, istroromâni), în
colaborare cu asociațiile și fundațiile acestora și cu sprijinul
financiar al Departamentului pentru relațiile cu românii de
pretutindeni din cadrul Ministerului Afacerilor Externe.“

4. Articolul 6 va avea următorul cuprins:
îArt. 6. — (1) Numărul maxim de posturi al Institutului
Limbii Române este de 10, cu încadrarea în numărul
maxim de posturi pentru unitățile din subordinea Ministerului
Educației și Cercetării finanțate din venituri proprii și din
subvenții de la bugetul de stat. În numărul maxim de
posturi nu sunt cuprinși membrii consiliului de coordonare
prevăzut la art. 4.
(2) Structura organizatorică și statul de funcții se aprobă
prin ordin al ministrului educației și cercetării.
(3) Încadrarea și salarizarea personalului se fac potrivit
anexei nr. I îAdministrația publică centrală de specialitate
(ministere, alte organe de specialitate din subordinea
Guvernului ori a ministerelor, serviciile Administrației
Prezidențiale, aparatul de lucru al Guvernului și aparatul
Parlamentului României)“ și anexei nr. V/2 îAlte funcții
comune din sectorul bugetar (Salarii de bază pentru
personalul din activitatea de secretariat-administrativ,
gospodărire, întreținere-reparații și de deservire)“ la
Ordonanța Guvernului nr. 9/2005 privind creșterile salariale
ce se vor acorda în anul 2005 personalului bugetar
salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază
pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru
persoane care ocupă funcții de demnitate publică, aprobată
cu modificări și completări prin Legea nr. 112/2005, cu
modificările și completările ulterioare.“
5. După articolul 7 se introduce un nou articol,
articolul 71, cu următorul cuprins:
îArt. 7 1 — (1) Institutul Limbii Române va sprijini
universitățile românești în încheierea acordurilor cu
universități din străinătate, ce vor avea ca obiect și
înființarea sau sprijinirea lectoratelor de limba română în
străinătate. Retribuirea lectorilor români va fi asigurată în
acest caz de universitățile românești prin includerea sumelor
necesare în contractele instituționale pe care universitățile le
semnează cu Ministerul Educației și Cercetării.
(2) Nominalizarea lectorilor care vor preda în străinătate
se va face conform criteriilor stabilite de Institutul Limbii
Române, prin ordin al ministrului educației și cercetării.
Lectoratele astfel înființate vor intra în rețeaua de centre
românești gestionată de Institutul Limbii Române.“

PRIM-MINISTRU

CĂLIN POPESCU-TĂRICEANU

București, 22 septembrie 2005.
Nr. 1.108.

Contrasemnează:
p. Ministrul educației și cercetării,
József Kötö,
secretar de stat
Ministrul afacerilor externe,
Mihai Răzvan Ungureanu
p. Ministrul finanțelor publice,
Doina-Elena Dascălu,
secretar de stat

6

MONITORUL OFICIAL AL ROMÂNIEI, PARTEA I, Nr. 884/3.X.2005

ACTE

ALE

CONSILIULUI

CONCURENȚEI

CONSILIUL CONCURENȚEI

DECIZIE
privind concentrarea economică realizată de societățile comerciale Rautaruukki Oyj (Finlanda),
Aktiebolaget SKF (Suedia) și Wärtsilä Corporation (Finlanda) prin dobândirea controlului în comun
asupra unei societăți pe acțiuni — Noua Societate — care urmează a fi înmatriculată în Finlanda
În baza:
— Decretului nr. 57/2004 privind numirea membrilor Plenului Consiliului Concurenței;
— Legii concurenței nr. 21/1996, republicată;
— Regulamentului de organizare, funcționare și procedură al Consiliului Concurenței, cu modificările ulterioare;
— Regulamentului privind autorizarea concentrărilor economice, cu modificările ulterioare;
— instrucțiunilor cu privire la definirea pieței relevante în scopul stabilirii unei părți substanțiale de piață;
— instrucțiunilor date în aplicarea art. 32 alin. (2) din Legea concurenței nr. 21/1996, republicată, cu privire la
calculul taxei de autorizare a concentrării economice;
— Notificării concentrării economice înregistrate cu nr. RS — 58 din 10 mai 2005 la Consiliul Concurenței;
— actelor și lucrărilor din Dosarul cauzei nr. RS — 58 din 10 mai 2005;
— Notei Direcției industrie și energie cu privire la concentrarea economică notificată nr. GM/1430 din 19 august 2005,
luând în considerare următoarele:
1. La data de 10 mai 2005 Consiliul Concurenței a primit o notificare privind o propusă concentrare economică,
care urmează a se realiza între societățile comerciale Rautaruukki Oyj (Finlanda), Aktiebolaget SKF (Suedia) și Wärtsilä
Corporation (Finlanda) prin dobândirea controlului în comun asupra unei societăți nou-înființate — Noua Societate, care
va fi înregistrată în Finlanda. Operațiunea reprezintă o concentrare economică în conformitate cu prevederile art. 10
alin. (2) lit. b) din Legea concurenței nr. 21/1996, republicată. Notificarea operațiunii de concentrare economică a devenit
efectivă la data de 21 iulie 2005.
2. Părțile
Ruukki este societatea-mamă a unui grup activ pe piața produselor din oțel și servicii conexe, utilizate în
sectoarele de construcții, construcții de mașini și prelucrarea metalelor. Activitățile societăților Fundia, aparținând grupului,
ce urmează a fi transferate către Noua Societate, sunt legate în principal de producția de semifabricate și de produse
lungi din oțel carbon sau slab aliat, sub formă de sârmă laminată și sârmă trasă, profile laminate, precum și profile
laminate și țevi cromate pentru diverse aplicații.
SKF este societatea-mamă a unui grup care, printre altele, furnizează produse și servicii pentru companiile active
în industria rulmenților și a dispozitivelor de etanșare și sisteme de lubrifiere. Activitatea desfășurată de îOvako Steel
AB“, aparținând grupului, care urmează a fi transferată către Noua Societate, constă, în principal, în producerea
semifabricatelor din oțel carbon sau slab aliat și procesarea ulterioară a acestora în țevi, produse forjate, profile laminate,
bare trase și sârmă laminată.
Wärtsilä este societatea-mamă a unui grup care este activ pe piața producției de motoare, sisteme de propulsie
și control pentru toate tipurile de nave maritime și instalații pentru platforme marine, precum și unități energetice și
serviciile aferente. Activitățile desfășurate de societatea Imatra Steel Oy AB, aparținând grupului, ce urmează a fi
transferată către Noua Societate, sunt legate de producerea de semifabricate și produse lungi din oțel carbon sau slab
aliat, sub formă de profile laminate și piese forjate pentru industria auto.
3. Natura operațiunii de concentrare
Cele trei companii-mamă își vor combina activitățile în domeniul produselor lungi din oțel carbon și slab aliat.
Ruukki va transfera în Noua Societate filialele sale Fundia Wire Oy Ab (Finlanda), Fundia Special Bar AB (Suedia) și
Fundia Bar & Wire Processing AB (Suedia). SKF va transfera către Noua Societate filialele sale Ovako. Wärtsilä va
participa la Noua Societate cu filialele sale Imatra. În urma realizării concentrării economice propuse, Ruukki, SKF și
Wärtsilä vor deține controlul în comun asupra Noii Societăți. Participațiile deținute de Ruukki, SKF și Wärtsilä în Noua
Societate vor fi de 47%, 26,5% și, respectiv, 26,5%. Deciziile strategice, printre care aprobarea bugetului sau schimbări
esențiale față de Planul strategic inițial, necesită acordul unanim al părților. Noua Societate ce urmează a fi înregistrată
în Finlanda va fi o societate în comun concentrativă, în înțelesul art. 10 alin. (2) din Legea nr. 21/1996, republicată, care
va respecta prevederile Regulamentului privind autorizarea concentrărilor economice, cu modificările ulterioare, și anume,
existența controlului în comun, autonomia structurală a societății în comun și societatea să nu aibă ca obiect sau ca
efect coordonarea comportamentului concurențial al societăților-mamă. Noua Societate va îndeplini, pe termen lung, toate
funcțiile aferente unei entități economice autonome, având în vedere că va fi activă pe piață și va desfășura activitățile
derulate de agenții economici de pe aceleași piețe.
4. Dimensiunea operațiunii de concentrare
Tranzacția a fost notificată Consiliului Concurenței în conformitate cu prevederile art. 15 alin. (1) din Legea
nr. 21/1996, republicată, părțile implicate în operațiunea de concentrare realizând în anul 2004 cifre de afaceri globale
care depășesc 10 milioane euro și două dintre acestea realizând în aceeași perioadă, pe teritoriul României, cifre de
afaceri care depășesc 4 milioane euro.

MONITORUL OFICIAL AL ROMÂNIEI, PARTEA I, Nr. 884/3.X.2005

7

5. Evaluarea mediului concurențial
Piețe relevante

Produsele din oțel pot fi clasificate într-o primă etapă, după compoziția chimică a oțelului, în oțel carbon și slab
aliat, oțel special sau înalt aliat și oțel inoxidabil. Oricare dintre cele trei tipuri de oțel se poate clasifica în continuare,
după gradul de prelucrare, în produse semifabricate și produse finite, care la rândul lor pot fi produse lungi și produse
plate. Produsele lungi, la rândul lor, pot fi împărțite în profile, sârmă laminată, oțel beton, bare trase, sârmă trasă, țevi și
produse forjate.
Noua Societate va fi activă în producția de oțel carbon și slab aliat, sub formă de produse lungi. Piețele
produsului aferente operațiunii de concentrare economică analizată au fost definite ca fiind:
— piața semifabricatelor din oțel carbon sau slab aliat;
— piața profilelor mijlocii și ușoare din oțel carbon sau slab aliat;
— piața sârmei laminate din oțel carbon sau slab aliat;
— piața barelor trase din oțel carbon sau slab aliat;
— piața țevilor fără sudură din oțel carbon sau slab aliat;
— piața sârmei trase din oțel carbon sau slab aliat;
— piața țevilor cromate din oțel carbon sau slab aliat;
— piața produselor forjate din oțel carbon sau slab aliat.
În opinia părților și în lumina practicii decizionale a Comisiei Europene, piețele geografice ale produselor analizate
sunt cel puțin de dimensiunea Uniunii Europene. Totuși, în conformitate cu prevederile Legii nr. 21/1996, republicată, și
ale Regulamentului privind autorizarea concentrărilor economice, cu modificările ulterioare, precum și cu distribuția
geografică a clienților din România, piața geografică pentru scopul prezentei notificări este teritoriul României.
Evaluarea concurenței pe piețele relevante
Suprapuneri orizontale

Analiza operațiunii a relevat faptul că există suprapuneri nesemnificative între activitățile societăților implicate în
concentrare, și anume pe piețele:
— semifabricatelor;
— profilelor din oțel carbon sau slab aliat;
— sârmei laminate din oțel carbon sau slab aliat;
— barelor trase din oțel carbon sau slab aliat.
În România numai două dintre societățile care formează Noua Societate au fost active, anterior operațiunii de
concentrare, pe patru piețe, și anume:
— profile din oțel carbon sau slab aliat;
— sârmă laminată din oțel carbon sau slab aliat;
— bare trase din oțel carbon sau slab aliat;
— produse forjate din oțel carbon sau slab aliat.
Totuși, cotele de piață combinate deținute de acestea sunt [0—5]% pe piața profilelor, [0—5]% pe piața sârmei
laminate și a barelor trase și [5—10]% pe cea a produselor forjate.
Nici pe piețele pe care societățile, parte în Noua Societate, au fost active, nici pe celelalte, care sunt piețe
potențiale, concentrarea propusă nu poate ridica probleme concurențiale, avându-se în vedere că există numeroși
concurenți activi, atât autohtoni, cât și străini, cum ar fi: Mittal Steel, Mechel Steel Group, Tenaris, Sinara TMK Artrom,
Ductil Steel, Laminate, ASCO Metal, Corus, Sidenor, Saarstahl, Thyssen-Krupp.
Relații verticale

Satisfacerea cererii de produse pe piețele relevante nu va suferi modificări, avându-se în vedere că Noua
Societate va continua să furnizeze produsele solicitate, pe bază de contracte de vânzare-cumpărare încheiate direct cu
clienții finali.
Propusa operațiune de concentrare economică are ca scop crearea unui concurent viabil în industria produselor
lungi din oțel carbon sau slab aliat, prin combinarea activităților celor trei societăți-mamă în acest domeniu. Operațiunile
aduse ca participațiune de către societățile-mamă se suplimentează reciproc în ceea ce privește competențele. Obiectivul
urmărit este transformarea Noii Societăți într-un producător de produse lungi din oțel carbon sau slab aliat competitiv pe
o piață în proces de consolidare. Structura costurilor competitive reprezintă o parte importantă a Noii Societăți.
Posibilitățile tehnice diferite oferite de diversele locuri de producție vor fi valorificate mai eficient, astfel încât se vor
fabrica produsele potrivite în locul potrivit. Noua Societate va fi reorganizată pentru a funcționa ca o organizație unificată
și eficientă în termeni de costuri. În practică, aceasta înseamnă că activitățile de achiziție, logistică, vânzări și
administrație vor fi optimizate. Sinergiile și efectele integrării vor îmbunătăți randamentul acestor activități ce vor fi
transferate Noii Societăți și se vor reflecta în prețuri competitive.
Având în vedere că operațiunea nu ridică probleme concurențiale și nu conduce la limitarea sau distorsionarea
concurenței pe piețele relevante sau pe o parte substanțială a acestora,
președintele Consiliului Concurenței d e c i d e:
Art. 1. — În conformitate cu dispozițiile art. 46 alin. (1)
lit. b) din Legea concurenței nr. 21/1996, republicată, și ale
lit. b) a pct. 138B din cap. II, partea a II-a din

Regulamentul privind autorizarea concentrărilor economice,
cu modificările
ulterioare, se emite o decizie de
neobiecțiune, constatându-se
că, deși operațiunea

8

MONITORUL OFICIAL AL ROMÂNIEI, PARTEA I, Nr. 884/3.X.2005

notificată cade sub incidența legii, nu există îndoieli
serioase privind compatibilitatea sa cu un mediu
concurențial normal.
Art. 2. — Taxa de autorizare, prevăzută la art. 32
alin. (2) din Legea nr. 21/1996, republicată, este de [......]
și se va plăti cu ordin de plată tip trezorerie la bugetul de
stat, în contul IBAN RO57TREZ70120210120XXXXX,
deschis la Banca Națională a României — Sucursala
Sectorului 1, beneficiar Trezoreria Sectorului 1, cu
mențiunea îTaxe și tarife pentru eliberarea de licențe și
autorizații de funcționare“. Taxa de autorizare se va plăti
în termen de 30 (treizeci) de zile de la data comunicării
prezentei decizii. O copie a ordinului de plată va fi
transmisă neîntârziat Consiliului Concurenței.
Art. 3. — Prezenta decizie devine aplicabilă de la data
comunicării acesteia către părți.
Art. 4. — Decizia Consiliului Concurenței poate fi
atacată, conform dispozițiilor art. 47 alin. (4) din Legea
nr. 21/1996, republicată, în termen de 30 de zile de la

comunicare, la Curtea de Apel București, Secția de
contencios administrativ.
Art. 5. — În conformitate cu prevederile art. 57 alin. (1)
din Legea nr. 21/1996, republicată, prezenta decizie va fi
publicată în Monitorul Oficial al României, Partea I, pe
cheltuiala solicitantului, sau pe pagina de Internet a
Consiliului Concurenței.
Art. 6. — Direcția industrie și energie și Secretariatul
general vor urmări ducerea la îndeplinire a prezentei
decizii.
Art. 7. — Prezenta decizie se va comunica de
Secretariatul general al Consiliului Concurenței:
societăților comerciale:
— Rautaruukki Oyj (Finlanda);
— Aktiebolaget SKF (Suedia);
— Wärtsilä Corporation (Finlanda),
prin firma de avocatură NESTOR NESTOR DICULESCU
KINGSTON PETERSON,
București, Neocity Tower, et. 9—12, Calea Dorobanților
nr. 237B, sectorul 1.

Președintele Consiliului Concurenței,
Mihai Berinde
București, 22 august 2005.
Nr. 158.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 884/3.X.2005 conține 8 pagini.

Prețul: 0,55 lei noi/5.500 lei vechi

&JUYDGY|048690]
ISSN 1453—4495

