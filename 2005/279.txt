PARTEA

Anul 173 (XVII) — Nr. 279

I

LEGI, DECRETE, HOTĂRÂRI ȘI ALTE ACTE

Luni, 4 aprilie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 137 din 10 martie 2005 referitoare la excepția
de neconstituționalitate a dispozițiilor art. 299
alin. 3 din Codul de procedură civilă......................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

ALE

Programului național multianual pe perioada
2002—2005 de susținere a investițiilor realizate
de către întreprinderi nou-înființate și
microîntreprinderi, precum și a investițiilor de
modernizare/retehnologizare a întreprinderilor mici
și mijlocii ....................................................................

3–6

REPUBLICĂRI

46. — Ordin al președintelui Agenției Naționale pentru
Întreprinderi Mici și Mijlocii și Cooperație pentru
aprobarea Procedurii de implementare a

DECIZII

Pagina

CURȚII

Legea nr. 10/2001 privind regimul juridic al unor
imobile preluate în mod abuziv în perioada
6 martie 1945 — 22 decembrie 1989 ....................

7–16

CONSTITUȚIONALE

CURTEA CONSTITUȚIONALĂ

D E C I Z I A Nr. 137
din 10 martie 2005

referitoare la excepția de neconstituționalitate a dispozițiilor art. 299 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 299 alin. 3 din Codul de procedură civilă,

excepție ridicată de Dumitru Guță în Dosarul nr. 8.451/2004
al Curții de Apel Cluj — Secția civilă.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Astfel, arată că stabilirea de către legiuitor, în
temeiul prerogativelor conferite acestuia de dispozițiile
art. 126 alin. (2) din Constituție, a unor reguli procedurale
privind competența de soluționare a căii de atac a
recursului nu contravine prevederilor constituționale invocate
de autorul excepției.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 279/4.IV.2005
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2004, pronunțată în
Dosarul nr. 8.451/2004, Curtea de Apel Cluj — Secția civilă
a sesizat Curtea Constituțională cu excepția de
neconstituționalitate a dispozițiilor Legii nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă.
Din examinarea notelor scrise depuse de autorul
excepției în motivarea acesteia reiese că obiectul criticii de
neconstituționalitate îl constituie numai dispozițiile art. 299
alin. 3 din Codul de procedură civilă, astfel cum au fost
modificate și completate prin Legea nr. 195/2004.
Excepția a fost ridicată de Dumitru Guță, cu ocazia
soluționării recursului formulat împotriva Sentinței civile
nr. 546 din 12 septembrie 2003, pronunțată de Tribunalul
Bistrița-Năsăud în Dosarul nr. 200/2003, ce are ca obiect
un litigiu de muncă.
În motivarea excepției de neconstituționalitate, autorul
acesteia susține că dispozițiile criticate contravin
prevederilor constituționale ale art. 1 alin. (5), art. 15
alin. (2), precum și celor ale art. 16 alin. (2). În acest sens
arată că transmiterea către Curtea de Apel Cluj a
recursului promovat împotriva sentinței civile pronunțate de
Tribunalul Bistrița-Năsăud s-a dispus prin încălcarea
Constituției, îîntrucât la data promovării recursului norma
juridică în vigoare și aplicabilă era cea a art. 308 raportat
la art. 4 din Codul de procedură civilă“, astfel încât
soluționarea recursului intră în competența Înaltei Curți de
Casație și Justiție.
Curtea de Apel Cluj — Secția civilă arată că, potrivit
dispozițiilor art. II din Legea nr. 195/2004, recursurile
împotriva hotărârilor date fără drept de apel, potrivit legii în
vigoare la data pronunțării lor, și aflate pe rolul Înaltei Curți
de Casație și Justiție, se trimit spre judecată instanțelor
imediat superioare celor care au pronunțat hotărârea în
primă instanță. În acest context, precizează faptul că
hotărârile la care se referă textul legal mai sus menționat
îau ajuns“ pe rolul Înaltei Curți de Casație și Justiție ca
urmare a modificării Ordonanței de urgență a Guvernului
nr. 58/2003.
Totodată, arată că, potrivit prevederilor constituționale
ale art. 15 alin. (2), îLegea nr. 195/2004 ar trebui să
dispună numai pentru viitor, instanțele deja învestite
neavând posibilitatea trimiterii cauzelor aflate pe rolul lor
altor instanțe“. Instanța consideră că îexcepția de
neconstituționalitate nu este admisibilă“, deoarece, ca
urmare a revizuirii Constituției, la art. 115 alin. (8) se
prevede că prin legea de aprobare sau de respingere se
vor reglementa, dacă este cazul, măsurile necesare cu
privire la efectele juridice produse pe perioada de aplicare
a ordonanței.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, apreciază că textul legal criticat
nu aduce atingere principiilor statului de drept, al aplicării
legii în timp ori celui al egalității în drepturi a cetățenilor,
ci, dimpotrivă, reprezintă o expresie a aplicării acestor
norme. În acest sens arată că procedura de judecată, în

ansamblul său, se întemeiază pe dispozițiile art. 126
alin. (2) și ale art. 129 din Constituție, care prevăd în mod
expres că reglementarea competenței, a procedurii de
judecată și a exercitării căilor de atac se face numai prin
lege. Prin dispozițiile legale deduse controlului, care prevăd
judecarea recursului de către instanța imediat superioară
celei care a pronunțat hotărârea atacată, legiuitorul a avut
în vedere soluționarea cauzei într-un termen mai scurt, cu
respectarea însă a tuturor celorlalte drepturi și garanții
procesuale.
Avocatul Poporului apreciază că dispozițiile legale
criticate sunt constituționale. În acest sens arată că, în
ceea ce privește critica de neconstituționalitate a dispozițiilor
art. II din Legea nr. 195/2004 față de art. 15 alin. (2) din
Constituție, din îformularea textelor de lege criticate rezultă
că acestea se aplică pentru viitor, de la data intrării lor în
vigoare și nu produc efecte retroactive“. Totodată,
precizează faptul că dispozițiile criticate stabilesc
competența instanțelor judecătorești, în conformitate cu
prevederile art. 126 alin. (2) din Constituție. De asemenea,
Avocatul Poporului consideră că nu poate fi primită nici
critica privind contrarietatea dispozițiilor art. II din Legea
nr. 195/2004 față de prevederile art. 115 alin. (8) din
Constituție, potrivit cărora măsurile necesare cu privire la
efectele juridice produse pe perioada de aplicare a
ordonanței se vor reglementa, dacă este cazul, prin legea
de aprobare sau de respingere a acesteia, ceea ce, în
cauza de față, s-a realizat prin Legea nr. 195/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
reiese din notele scrise depuse de autorul acesteia, îl
constituie dispozițiile art. 299 alin. 3 din Codul de
procedură civilă, astfel cum au fost modificate și
completate prin art. I pct. 5 din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, lege publicată în Monitorul Oficial al României,
Partea I, nr. 470 din 26 mai 2004, dispoziții care au
următorul conținut: îÎn situațiile în care, potrivit dispozițiilor
prezentului cod sau ale legii speciale, încheierile sau alte
hotărâri pronunțate de instanțele judecătorești sunt supuse
numai recursului, judecarea acestei căi de atac este de
competența instanței imediat superioare celei care a pronunțat
hotărârea în cauză sau, după caz, de competența instanței
expres prevăzute de lege.“
În susținerea neconstituționalității acestui text de lege,
autorul excepției invocă încălcarea prevederilor
constituționale ale art. 1 alin. (5), art. 15 alin. (2) și art. 16
alin. (2), care au următoarea redactare:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 16 alin. (2): îNimeni nu este mai presus de lege.“
Examinând excepția de neconstituționalitate, Curtea
constată că normele procedurale criticate nu retroactivează,
ci, dimpotrivă, au semnificația aplicării imediate a unor
reguli de competență. Prin dispozițiile legale deduse
controlului de constituționalitate, legiuitorul a avut în vedere
soluționarea cauzei într-un termen mai scurt, cu
respectarea însă a tuturor celorlalte drepturi și garanții
procesuale. Astfel, prin excluderea din sfera competenței
Înaltei Curți de Casație și Justiție a recursurilor împotriva
hotărârilor pentru care legea prevede numai această cale
de atac, s-a avut în vedere deblocarea activității acestei
instanțe, în scopul evitării posibilelor dificultăți în aplicarea
principiilor privind echitatea procesului civil și soluționarea
cauzelor într-un termen rezonabil.
În acest sens, Curtea Constituțională s-a pronunțat prin
Decizia nr. 436 din 26 octombrie 2004, publicată în
Monitorul Oficial al României, Partea I, nr. 1.263 din
28 decembrie 2004, apreciind că îreglementarea care
formează obiectul excepției de neconstituționalitate se

3

înscrie în rândul măsurilor de perfecționare a procedurii
civile, în cadrul reformei sistemului judiciar“. De asemenea,
prin aceeași decizie, Curtea a constatat că, îpotrivit
art. 126 alin. (2) din Constituție, legiuitorul are libertatea de
a stabili competența instanțelor de judecată și normele de
procedură judiciară, cu condiția implicită de a nu contraveni
altor norme și principii constituționale. Or, dispozițiile legale
atacate, prin care s-a stabilit competența instanțelor în
judecarea căilor de atac, nu contravin normelor și
principiilor consacrate prin Constituția României.“
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această
decizie își păstrează valabilitatea și în cauza de față.
În ceea ce privește încălcarea prevederilor art. 16
alin. (2) din Constituție, Curtea constată că în măsura în
care reglementarea dedusă controlului se aplică tuturor
celor aflați în situația prevăzută în ipoteza normei legale,
fără nici o discriminare pe considerente arbitrare, critica cu
un atare obiect nu este întemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 299 alin. 3 din Codul de procedură civilă, excepție
ridicată de Dumitru Guță în Dosarul nr. 8.451/2004 al Curții de Apel Cluj — Secția civilă.
Definitivă și general obligatorie.
Pronunțată în ședința publică din data de 10 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

ACTE ALE ORGANELOR DE SPECIALITATE
ALE ADMNISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
pentru aprobarea Procedurii de implementare a Programului național multianual
pe perioada 2002—2005 de susținere a investițiilor realizate de către întreprinderi nou-înființate
și microîntreprinderi, precum și a investițiilor de modernizare/retehnologizare
a întreprinderilor mici și mijlocii
Având în vedere prevederile anexei nr. 3/12/23 la Legea bugetului de stat pe anul 2005 nr. 511/2004, ale art. 25
alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, precum și
prevederile art. 4 alin. (1) pct. 12 din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — (1) Se aprobă Procedura de
implementare a Programului național multianual pe perioada

2002—2005 de susținere a investițiilor realizate de către
întreprinderi nou-înființate și microîntreprinderi, precum și a

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 279/4.IV.2005

investițiilor de modernizare/retehnologizare a întreprinderilor
mici și mijlocii, prevăzută în anexa care face parte
integrantă din prezentul ordin.

(2) Prezentul ordin va fi publicat în Monitorul Oficial al
României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 16 martie 2005.
Nr. 46.
ANEXĂ

PROCEDURĂ DE IMPLEMENTARE
a Programului național multianual pe perioada 2002—2005 de susținere a investițiilor realizate
de către întreprinderi nou-înființate și microîntreprinderi, precum și a investițiilor de modernizare/retehnologizare
a întreprinderilor mici și mijlocii
1. Obiectivul Programului
Obiectivul Programului național multianual pe perioada
2002—2005 de susținere a investițiilor realizate de către
întreprinderi nou-înființate și microîntreprinderi, precum și a
investițiilor de modernizare/retehnologizare a întreprinderilor
mici și mijlocii, denumit în continuare Program, îl constituie
susținerea investițiilor realizate de întreprinderile nouînființate, precum și de întreprinderile mici și mijlocii (IMM)
în sectoarele economice prioritare stabilite prin prezenta
procedură, creșterea volumului de activitate și a
competitivității IMM din aceste sectoare.
2. Bugetul Programului
Bugetul alocat Programului pentru anul bugetar 2005
este de 100 miliarde lei, defalcat astfel:
• 97,2 miliarde lei pentru acordarea de alocații financiare
nerambursabile (AFN) beneficiarilor eligibili;
• 2,8 miliarde lei la dispoziția Agenției Naționale pentru
Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea Programului (cheltuieli materiale
și servicii: cheltuieli pentru derularea procedurii de achiziție
publică, cheltuieli de promovare a Programului etc.).
3. Implementarea Programului
3.1. ANIMMC este administratorul Programului, iar
derularea acestuia se realizează prin intermediul unei bănci
comerciale (bancă) ce urmează a fi selectată prin licitație
publică deschisă, în conformitate cu prevederile art. 26
alin. (3) din Legea nr. 346/2004 privind stimularea înființării
și dezvoltării întreprinderilor mici și mijlocii.
3.2. ANIMMC va încheia cu banca selectată conform
subpct. 3.1 un contract de prestări de servicii în termen de
maximum 30 de zile calendaristice de la data transmiterii
comunicării privind rezultatul aplicării procedurii de licitație
publică deschisă.
3.3. Banca va demara implementarea Programului în
termen de 20 de zile calendaristice de la data încheierii
contractului de prestări de servicii.
3.4. În vederea administrării corespunzătoare a
Programului, în cadrul ANIMMC se va constitui o unitate
de implementare a Programului (UIP). Structura
organizatorică, numărul de persoane, atribuțiile și
responsabilitățile UIP vor fi stabilite prin ordin al
președintelui ANIMMC.
4. Beneficiari eligibili
4.1. Pot beneficia de prevederile Programului
întreprinderile nou-înființate, microîntreprinderile, precum și
întreprinderile mici și mijlocii care îndeplinesc cumulativ
următoarele criterii de eligibilitate:

a) sunt definite conform art. 2 din Legea nr. 346/2004
privind stimularea înființării și dezvoltării întreprinderilor mici
și mijlocii și își desfășoară activitatea în România;
b) au capital social integral privat;
c) și-au îndeplinit la termen obligațiile exigibile de plată
a contribuțiilor, impozitelor și taxelor către bugetul de stat,
bugetele speciale și bugetele locale, prevăzute de legislația
în vigoare;
d) nu au credite restante;
e) nu sunt în stare de faliment ori de lichidare, nu au
afacerile administrate de un judecător-sindic, nu au
activitățile comerciale suspendate sau nu se află într-o
situație similară cu cele menționate mai sus, reglementată
de lege;
f) nu fac obiectul unei proceduri legale pentru
declararea lor în una dintre situațiile prevăzute la lit. e);
g) respectă criteriul de independență așa cum este
definit în art. 3 alin. (2) din Legea nr. 346/2004;
h) îndeplinesc criteriile de eligibilitate prevăzute de
normele specifice de creditare ale băncii, pentru a obține
creditul asociat.
4.2. În sensul Programului, o societate comercială este
considerată întreprindere nou-înființată dacă:
a) a fost înființată cu cel mult 2 ani înaintea datei de
solicitare a AFN sau nu a înregistrat venituri din exploatare
în ultimul an fiscal;
b) are un număr mediu scriptic anual de salariați de
maximum 49 inclusiv, calculat conform art. 5 și art. 6
alin. (1) din Legea nr. 346/2004;
c) are o cifră de afaceri anuală echivalentă în lei cu
până la 8 milioane euro sau un rezultat anual al bilanțului
contabil care nu depășește echivalentul în lei a 5 milioane
euro, conform art. 3 alin. (1) lit. b) din Legea nr. 346/2004.
4.3. În sensul Programului, o societate comercială este
considerată microîntreprindere dacă:
a) a fost înființată cu cel puțin un an înaintea datei de
solicitare a AFN și a înregistrat venituri din exploatare de
cel puțin 3 luni;
b) are un număr mediu scriptic anual de salariați de
maximum 9 inclusiv, calculat conform art. 5 și art. 6
alin. (1) din Legea nr. 346/2004;
c) are o cifră de afaceri anuală echivalentă în lei cu
până la 8 milioane euro sau un rezultat anual al bilanțului
contabil care nu depășește echivalentul în lei a 5 milioane
euro, conform art. 3 alin. (1) lit. b) din Legea nr. 346/2004.
4.4. În sensul Programului, o societate comercială este
considerată întreprindere mică sau mijlocie dacă:
a) a fost înființată cu cel puțin 2 ani înaintea datei de
solicitare a AFN și a înregistrat venituri din exploatare în
fiecare dintre ultimii 2 ani anteriori solicitării AFN;
b) are un număr mediu scriptic anual de salariați de
maximum 249 inclusiv, calculat conform art. 5 și art. 6
alin. (1) din Legea nr. 346/2004;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
c) are o cifră de afaceri anuală echivalentă în lei cu
până la 8 milioane euro sau un rezultat anual al bilanțului
contabil care nu depășește echivalentul în lei a 5 milioane
euro, conform art. 3 alin. (1) lit. b) din Legea nr. 346/2004.
5. Termenii și condițiile Programului
5.1. În cadrul Programului se susțin prin AFN investițiile
realizate de beneficiarii eligibili în sectoarele economice/
activitățile eligibile prevăzute în anexa la prezenta
procedură.
5.2. AFN ce poate fi acordată unui beneficiar eligibil nu
poate depăși echivalentul în lei a 50.000 euro, în cazul
întreprinderilor mici și mijlocii, conform subpct. 4.4,
respectiv 10.000 euro, pentru întreprinderi nou-înființate și
microîntreprinderi, conform subpct. 4.2, respectiv 4.3,
exclusiv taxa pe valoarea adăugată, și în același timp nu
poate acoperi mai mult de 40% din valoarea proiectului de
investiții.
5.3. Banca selectată va acorda beneficiarului eligibil un
credit de finanțare, pe termen mediu sau lung, care va
acoperi minimum 45% din valoarea proiectului de investiții.
5.4. Contribuția proprie a beneficiarului eligibil trebuie să
fie de minim 15% din valoarea proiectului de investiții, în
natură sau în numerar.
5.5. AFN poate fi utilizată pentru achiziționarea de
active corporale și necorporale de tipul: terenuri, clădiri,
construcții, mașini, utilaje și echipamente, mijloace de
transport de mărfuri, brevete de invenție, licențe, dar și
pentru reconstrucția, extinderea sau modernizarea de active
corporale direct legate de realizarea proiectului de investiții.
5.6. Se pot finanța numai achizițiile de mașini, utilaje,
echipamente, mijloace de transport de mărfuri care sunt
noi (nu second-hand).
5.7. Cheltuielile efectuate înaintea depunerii cererii de
finanțare nu sunt eligibile.
5.8. Atât AFN, cât și creditul bancar în cadrul
Programului nu pot fi utilizate pentru rambursarea
împrumuturilor existente care au fost contractate din alte
surse.
5.9. O întreprindere poate beneficia o singură dată de
ajutor în cadrul Programului.

5

6. Modalitatea de derulare a Programului
6.1. Beneficiarul potențial va înainta, personal sau prin
poștă, cererea de finanțare însoțită de documentele
justificative către ANIMMC. Modelul cererii de finanțare și
lista documentelor justificative vor fi stabilite în cadrul
contractului dintre ANIMMC și bancă.
6.2. Evaluarea cererilor de finanțare și a documentelor
justificative va fi făcută de comitetul de evaluare a
programului, conform procedurilor cuprinse în contractul
dintre ANIMMC și bancă.
6.3. Membrii, atribuțiile și responsabilitățile Comitetului
de evaluare a Programului vor fi stabilite prin ordin al
președintelui ANIMMC.
6.4. Decizia cu privire la acordarea AFN și a creditului
bancar se va lua în cadrul Comitetului de evaluare a
Programului.
6.5. Acordarea AFN și a creditului bancar se va face în
baza unui contract încheiat între banca selectată și
beneficiar.
7. Dispoziții finale
7.1. Banca selectată în urma licitației publice deschise,
modelul cererii de finanțare și lista documentelor
justificative vor fi publicate pe site-ul ANIMMC
(www.animmc.ro), precum și pe site-ul băncii respective în
termen de 3 zile de la data semnării contractului de
intermediere financiară.
7.2. Data de la care se pot depune cererile de finanțare
și documentele justificative la ANIMMC va fi anunțată
anterior cu cel puțin 10 zile calendaristice pe pagina web a
ANIMMC (www.animmc.ro).
7.3. Procedura de înregistrare și evaluare a cererilor de
finanțare și a documentelor justificative va fi elaborată după
selectarea băncii, va fi stipulată în contractul de prestări de
servicii și va fi publicată pe site-ul ANIMMC
(www.animmc.ro), precum și pe site-ul băncii
implementatoare.
ANEXĂ*)
la procedură

LISTA

sectoarelor economice și a activităților eligibile în cadrul Programului național multianual
pe perioada 2002—2005 de susținere a investițiilor realizate de către întreprinderi nou-înființate și microîntreprinderi,
precum și a investițiilor de modernizare/retehnologizare a întreprinderilor mici și mijlocii

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 279/4.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005

7

REPUBLICĂRI
L E G E A Nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989*)
CAPITOLUL I
Dispoziții generale
Art. 1. — (1) Imobilele preluate în mod abuziv de stat,
de organizațiile cooperatiste sau de orice alte persoane
juridice în perioada 6 martie 1945 — 22 decembrie 1989,
precum și cele preluate de stat în baza Legii nr. 139/1940
asupra rechizițiilor și nerestituite se restituie, de regulă în
natură, în condițiile prezentei legi.
(2) În cazurile în care restituirea în natură nu este
posibilă se vor stabili măsuri reparatorii prin echivalent.
Măsurile reparatorii prin echivalent vor consta în
compensare cu alte bunuri ori servicii oferite în echivalent
de deținător, cu acordul persoanei îndreptățite, în acordare
de acțiuni la societăți comerciale tranzacționate pe piața de
capital, de titluri de valoare nominală folosite exclusiv în
procesul de privatizare sau de despăgubiri bănești.
(3) Măsurile reparatorii prin echivalent pot fi combinate.
Art. 2. — (1) În sensul prezentei legi, prin imobile
preluate în mod abuziv se înțelege:
a) imobilele naționalizate prin Legea nr. 119/1948 pentru
naționalizarea întreprinderilor industriale, bancare, de
asigurări, miniere și de transporturi, precum și cele
naționalizate fără titlu valabil;
b) imobilele preluate prin confiscarea averii, ca urmare a
unei hotărâri judecătorești de condamnare pentru infracțiuni
de natură politică, prevăzute de legislația penală, săvârșite
ca manifestare a opoziției față de sistemul totalitar
comunist;

c) imobilele donate statului sau altor persoane juridice în
baza unor acte normative speciale adoptate în perioada
6 martie 1945 — 22 decembrie 1989, precum și alte
imobile donate statului, dacă s-a admis acțiunea în anulare
sau în constatarea nulității donației printr-o hotărâre
judecătorească definitivă și irevocabilă;
d) imobilele preluate de stat pentru neplata impozitelor
din motive independente de voința proprietarului sau cele
considerate a fi fost abandonate, în baza unei dispoziții
administrative sau a unei hotărâri judecătorești, în perioada
6 martie 1945 — 22 decembrie 1989;
e) imobilele preluate de stat în baza unor legi sau a
altor acte normative nepublicate, la data preluării, în
Monitorul Oficial sau în Buletinul Oficial;
f) imobilele preluate de stat în baza Legii nr. 139/1940
asupra rechizițiilor și care nu au fost restituite ori pentru
care proprietarii nu au primit compensații echitabile;
g) orice alte imobile preluate de stat cu titlu valabil,
astfel cum este definit la art. 6 alin. (1) din Legea
nr. 213/1998 privind proprietatea publică și regimul juridic
al acesteia, cu modificările și completările ulterioare;
h) orice alte imobile preluate fără titlu valabil sau fără
respectarea dispozițiilor legale în vigoare la data preluării,
precum și cele preluate fără temei legal prin acte de
dispoziție ale organelor locale ale puterii sau ale
administrației de stat.
(2) Persoanele ale căror imobile au fost preluate fără
titlu valabil își păstrează calitatea de proprietar avută la
data preluării, pe care o exercită după primirea deciziei sau

*) Republicată în temeiul art. III din Legea nr. 48/2004 privind aprobarea Ordonanței de urgență a Guvernului nr. 184/2002 pentru modificarea
și completarea Legii nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie 1989,
precum și pentru stabilirea unor măsuri pentru accelerarea aplicării acesteia și a Ordonanței de urgență a Guvernului nr. 94/2000 privind retrocedarea
unor bunuri imobile care au aparținut cultelor religioase din România, aprobată cu modificări și completări prin Legea nr. 501/2002, publicată în Monitorul
Oficial al României, Partea I, nr. 262 din 25 martie 2004, dându-se textelor o nouă numerotare.
Legea nr. 10/2001 a fost publicată în Monitorul Oficial al României, Partea I, nr. 75 din 14 februarie 2001 și a mai fost modificată și
completată prin:
— Ordonanța Guvernului nr. 7/2001**) privind impozitul pe venit, publicată în Monitorul Oficial al României, Partea I, nr. 435 din 3 august
2001, aprobată cu modificări și completări prin Legea nr. 493/2002, publicată în Monitorul Oficial al României, Partea I, nr. 543 din 25 iulie 2002;
— Ordonanța de urgență a Guvernului nr. 109/2001 pentru prelungirea unor termene prevăzute de Legea nr. 10/2001 privind regimul juridic
al unor imobile preluate în mod abuziv în perioada 6 martie 1945 — 22 decembrie 1989, publicată în Monitorul Oficial al României, Partea I, nr. 460
din 13 august 2001, aprobată prin Legea nr. 469/2001, publicată în Monitorul Oficial al României, Partea I, nr. 545 din 3 septembrie 2001;
— Ordonanța de urgență a Guvernului nr. 145/2001 pentru prelungirea unor termene prevăzute de Legea nr. 10/2001 privind regimul juridic
al unor imobile preluate în mod abuziv în perioada 6 martie 1945 — 22 decembrie 1989, publicată în Monitorul Oficial al României, Partea I, nr. 720
din 12 noiembrie 2001, aprobată prin Legea nr. 91/2002, publicată în Monitorul Oficial al României, Partea I, nr. 157 din 5 martie 2002;
— Ordonanța de urgență a Guvernului nr. 175/2001 pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22 decembrie 1989, publicată în Monitorul Oficial al României, Partea I, nr. 831 din 21 decembrie
2001, aprobată cu modificări prin Legea nr. 426/2002, publicată în Monitorul Oficial al României, Partea I, nr. 497 din 10 iulie 2002;
— Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22 decembrie 1989, precum și pentru stabilirea unor măsuri pentru accelerarea aplicării acesteia
și a Ordonanței de urgență a Guvernului nr. 94/2000 privind retrocedarea unor bunuri imobile care au aparținut cultelor religioase din România, aprobată
cu modificări și completări prin Legea nr. 501/2002, publicată în Monitorul Oficial al României, Partea I, nr. 929 din 18 decembrie 2002, aprobată cu
modificări și completări prin Legea nr. 48/2004;
— Ordonanța de urgență a Guvernului nr. 10/2003 pentru prelungirea termenului de depunere a actelor doveditoare prevăzut de art. 22 din
Legea nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie 1989, publicată în Monitorul
Oficial al României, Partea I, nr. 164 din 14 martie 2003, aprobată cu modificări prin Legea nr. 289/2003, publicată în Monitorul Oficial al României,
Partea I, nr. 465 din 30 iunie 2003.
**) Ordonanța Guvernului nr. 7/2001 a fost abrogată începând cu data de 1 ianuarie 2004 prin art. 298 alin. (1) pct. 24 din Legea
nr. 571/2003, publicată în Monitorul Oficial al României, Partea I, nr. 927 din 23 decembrie 2003.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 279/4.IV.2005

a hotărârii judecătorești de restituire, conform prevederilor
prezentei legi.
Art. 3. — (1) Sunt îndreptățite, în înțelesul prezentei
legi, la măsuri reparatorii constând în restituire în natură
sau, după caz, prin echivalent:
a) persoanele fizice, proprietari ai imobilelor la data
preluării în mod abuziv a acestora;
b) persoanele fizice, asociați ai persoanei juridice care
deținea imobilele și alte active în proprietate la data
preluării acestora în mod abuziv;
c) persoanele juridice, proprietari ai imobilelor preluate
în mod abuziv de stat, de organizații cooperatiste sau de
orice alte persoane juridice după data de 6 martie 1945;
îndreptățirea la măsurile reparatorii prevăzute de prezentul
articol este condiționată de continuarea activității ca
persoană juridică până la data intrării în vigoare a
prezentei legi sau de împrejurarea ca activitatea lor să fi
fost interzisă sau întreruptă în perioada 6 martie 1945 —
22 decembrie 1989, iar acestea să-și fi reluat activitatea
după data de 22 decembrie 1989, dacă, prin hotărâre
judecătorească, se constată că sunt aceeași persoană
juridică cu cea desființată sau interzisă, precum și
partidele politice a căror activitate a fost interzisă sau
întreruptă în perioada 6 martie 1945 — 22 decembrie
1989, dacă și-au reluat activitatea în condițiile legii.
(2) Ministerele, celelalte instituții publice ale statului sau
ale unităților administrativ-teritoriale, inclusiv cele autonome
sau independente, regiile autonome, companiile/societățile
naționale, societățile comerciale cu capital de stat, precum
și cele privatizate, potrivit legii, nu au calitatea de persoane
îndreptățite și nu fac obiectul prezentei legi.
Art. 4. — (1) În cazul în care restituirea este cerută de
mai multe persoane îndreptățite, dreptul de proprietate se
constată sau se stabilește în cote-părți ideale, potrivit
dreptului comun.
(2) De prevederile prezentei legi beneficiază și
moștenitorii persoanelor fizice îndreptățite.
(3) Succesibilii care, după data de 6 martie 1945, nu
au acceptat moștenirea sunt repuși de drept în termenul
de acceptare a succesiunii pentru bunurile care fac obiectul
prezentei legi. Cererea de restituire are valoare de
acceptare a succesiunii pentru bunurile a căror restituire se
solicită în temeiul prezentei legi.
Art. 5. — Nu sunt îndreptățite la restituire sau la alte
măsuri reparatorii persoanele care au primit despăgubiri
potrivit acordurilor internaționale încheiate de România
privind reglementarea problemelor financiare în suspensie,
enumerate în anexa care face parte integrantă din
prezenta lege.
Art. 6. — (1) Prin imobile, în sensul prezentei legi, se
înțelege terenurile, cu sau fără construcții, cu oricare dintre
destinațiile avute la data preluării în mod abuziv, precum
și bunurile mobile devenite imobile prin încorporare în
aceste construcții, inclusiv terenurile fără construcții afectate
de lucrări de investiții de interes public aprobate, dacă nu
a început construcția acestora.
(2) Măsurile reparatorii privesc și utilajele și instalațiile
preluate de stat sau de alte persoane juridice o dată cu
imobilul, în afară de cazul în care au fost înlocuite, casate
sau distruse.
Art. 7. — (1) De regulă, imobilele preluate în mod
abuziv se restituie în natură.

(2) Dacă restituirea în natură este posibilă, persoana
îndreptățită nu poate opta pentru măsuri reparatorii prin
echivalent decât în cazurile expres prevăzute de prezenta
lege.
Art. 8. — (1) Nu intră sub incidența prezentei legi
terenurile al căror regim juridic este reglementat prin Legea
fondului funciar nr. 18/1991, republicată, cu modificările și
completările ulterioare, și prin Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, cu modificările și completările
ulterioare, solicitate potrivit prevederilor Legii fondului
funciar nr. 18/1991 și ale Legii nr. 169/1997, cu
modificările și completările ulterioare.
(2) Regimul juridic al imobilelor care au aparținut
cultelor religioase sau comunităților minorităților naționale,
preluate de stat sau de alte persoane juridice, va fi
reglementat prin acte normative speciale. Până la
adoptarea acestor reglementări este interzisă înstrăinarea
imobilelor în cauză sau schimbarea destinației acestora.
CAPITOLUL II
Restituirea în natură sau măsuri reparatorii
prin echivalent
Art. 9. — (1) Imobilele preluate în mod abuziv,
indiferent în posesia cui se află în prezent, se restituie în
natură în starea în care se află la data cererii de restituire
și libere de orice sarcini.
(2) În cazul imobilelor care aveau numai altă destinație
decât aceea de locuință și care au fost demolate sau a
căror restituire în natură, în tot sau în parte, nu este
posibilă, restituirea prin măsuri reparatorii în echivalent se
face prin acordarea de titluri de valoare nominală folosite
exclusiv în procesul de privatizare, de acțiuni la societăți
comerciale tranzacționate pe piața de capital ori prin
compensarea cu alte bunuri sau servicii oferite în
echivalent de deținător, cu acordul persoanei îndreptățite.
Art. 10. — (1) În situația imobilelor preluate în mod
abuziv și demolate total sau parțial restituirea în natură se
dispune pentru terenul liber și pentru construcțiile rămase
nedemolate, urmând să se respecte documentațiile de
urbanism legal aprobate, iar pentru construcțiile demolate și
terenurile ocupate măsurile reparatorii se stabilesc prin
echivalent.
(2) În cazul în care pe terenurile imobilelor preluate în
mod abuziv s-au ridicat construcții, persoana îndreptățită
poate obține restituirea în natură a părții de teren rămase
liberă, urmând să se respecte documentațiile de urbanism
legal aprobate.
(3) Se restituie în natură terenurile pe care s-au ridicat
construcții neautorizate în condițiile legii după data de
1 ianuarie 1990, precum și construcții ușoare sau
demontabile.
(4) În cazul imobilelor preluate în mod abuziv și distruse
ca urmare a unor calamități naturale persoana îndreptățită
beneficiază de restituirea în natură pentru terenul liber.
Dacă terenul nu este liber, măsurile reparatorii pentru
acesta se stabilesc în echivalent.
(5) Dispozițiile alin. (4) se aplică în mod corespunzător
și imobilelor rechiziționate în baza Legii nr. 139/1940 și
distruse în timpul războiului, dacă nu au primit despăgubiri.
(6) Valoarea corespunzătoare a construcțiilor preluate în
mod abuziv și demolate se stabilește potrivit actelor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
normative în vigoare la data demolării, actualizată cu
indicele inflației la data plății efective.
(7) Valoarea terenurilor, precum și a construcțiilor
nedemolate preluate în mod abuziv, care nu se pot restitui
în natură, se stabilește potrivit actelor normative în vigoare.
(8) În situațiile prevăzute la alin. (1), (2) și (4) măsurile
reparatorii în echivalent sunt cele prevăzute la art. 9
alin. (2), la alegerea persoanei îndreptățite.
(9) În situațiile prevăzute la alin. (1), (2) și (4), pentru
imobilele care aveau numai altă destinație decât aceea de
locuință măsurile reparatorii prin echivalent se stabilesc
potrivit art. 9 alin. (2).
Art. 11. — (1) Imobilele expropriate și ale căror
construcții nu au fost demolate se pot restitui integral în
natură persoanelor îndreptățite, dacă nu au fost înstrăinate,
cu respectarea dispozițiilor legale. Dacă persoana
îndreptățită a primit o despăgubire, restituirea în natură
este condiționată de rambursarea unei sume reprezentând
valoarea despăgubirii primite, actualizată cu indicele inflației.
(2) În cazul în care construcțiile expropriate au fost
demolate parțial sau total, dar nu s-au executat lucrările
pentru care s-a dispus exproprierea, terenul liber se
restituie în natură cu construcțiile rămase, iar pentru
construcțiile demolate măsurile reparatorii se stabilesc în
echivalent. Dacă persoana îndreptățită a primit o
despăgubire, restituirea este condiționată de rambursarea
diferenței dintre valoarea despăgubirii primite și valoarea
construcțiilor demolate, actualizată cu indicele inflației.
(3) În cazul în care construcțiile expropriate au fost
integral demolate și lucrările pentru care s-a dispus
exproprierea ocupă terenul parțial, persoana îndreptățită
poate obține restituirea în natură a părții de teren rămase
liberă, pentru cea ocupată de construcții noi și pentru cea
necesară în vederea bunei utilizări a acestora măsurile
reparatorii stabilindu-se în echivalent.
(4) În cazul în care lucrările pentru care s-a dispus
exproprierea ocupă funcțional întregul teren afectat,
măsurile reparatorii se stabilesc în echivalent pentru
întregul imobil.
(5) Valoarea construcțiilor expropriate în vederea
demolării se stabilește potrivit actelor normative în vigoare
la data exproprierii și se actualizează cu indicele inflației la
data plății efective.
(6) Valoarea terenurilor aparținând imobilelor expropriate
în vederea demolării se stabilește potrivit actelor normative
aplicabile la data intrării în vigoare a prezentei legi.
(7) În situațiile prevăzute la alin. (2), (3) și (4) valoarea
măsurilor reparatorii în echivalent se stabilește prin
scăderea valorii actualizate a despăgubirilor primite pentru
teren, respectiv pentru construcții, din valoarea
corespunzătoare a părții din imobilul expropriat — teren și
construcții — care nu se poate restitui în natură, stabilită
potrivit alin. (5) și (6).
(8) Pentru situațiile prevăzute la alin. (2), (3) și (4)
măsurile reparatorii prin echivalent constau în acordarea de
titluri de valoare nominală folosite exclusiv în procesul de
privatizare sau în acțiuni la societăți comerciale
tranzacționate pe piața de capital, în funcție de opțiunea
persoanei îndreptățite.
(9) În situațiile prevăzute la alin. (2), (3) și (4), pentru
imobilele care aveau numai altă destinație decât aceea de

9

locuință măsurile reparatorii prin echivalent se stabilesc
potrivit art. 9 alin. (2).
Art. 12. — (1) În situația imobilelor preluate cu titlu
valabil, deținute de stat, de o organizație cooperatistă sau
de orice altă persoană juridică, dacă persoana îndreptățită
a primit o despăgubire, restituirea în natură este
condiționată de rambursarea unei sume reprezentând
valoarea despăgubirii primite, actualizată cu indicele inflației.
(2) Persoana îndreptățită poate opta, în situațiile
prevăzute la alin. (1), în cazul în care despăgubirea primită
nu a fost corespunzătoare valorii imobilului, pentru
completarea în echivalent a despăgubirii de la valoarea
actualizată cu indicele inflației a despăgubirii primite până
la valoarea corespunzătoare a imobilului.
(3) Valoarea corespunzătoare pentru construcții se
stabilește potrivit prevederilor art. 11 alin. (5), iar cea
pentru teren se stabilește potrivit prevederilor art. 11
alin. (6).
(4) Măsurile reparatorii prin echivalent pentru situațiile
prevăzute la alin. (2) se stabilesc prin acordarea de titluri
de valoare nominală folosite exclusiv în procesul de
privatizare sau în acțiuni la societăți comerciale
tranzacționate pe piața de capital, în funcție de opțiunea
persoanei îndreptățite.
Art. 13. — (1) În cazul imobilelor restituite prin
procedurile administrative prevăzute de prezenta lege sau
prin hotărâre judecătorească sunt aplicabile prevederile
privind contractele de închiriere cuprinse în Ordonanța de
urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe,
cu modificările și completările ulterioare.
(2) Contractele de închiriere pentru imobilele restituite în
natură, ocupate de misiunile diplomatice, oficiile consulare,
reprezentanțele organizațiilor internaționale interguvernamentale
acreditate în România și de personalul străin al acestora,
se prelungesc de drept pentru o perioadă de 5 ani, cu
renegocierea celorlalte clauze ale contractului.
Art. 14. — (1) Dacă imobilul prevăzut la art. 13 alin. (1)
face obiectul unui contract de concesiune, locație de
gestiune, asociere în participațiune sau al unei operațiuni
de leasing, persoana îndreptățită poate opta pentru
restituirea în natură sau pentru măsuri reparatorii în
echivalent.
(2) În situația opțiunii pentru restituirea în natură
persoana îndreptățită se va subroga în drepturile statului
sau ale persoanei juridice deținătoare în contractele
prevăzute la alin. (1), dacă aceste contracte au fost
încheiate potrivit legii.
Art. 15. — (1) Contractele de închiriere prevăzute la
art. 6 din Ordonanța de urgență a Guvernului nr. 40/1999
se vor încheia pentru o perioadă de 5 ani. În cazul în care
chiriașului i se pune la dispoziție o altă locuință
corespunzătoare, acesta este obligat să elibereze de îndată
locuința ocupată.
(2) Neîncheierea noului contract de închiriere în cazul
prevăzut la art. 9 și 10 din Ordonanța de urgență a
Guvernului nr. 40/1999, cauzată de neînțelegerea asupra
cuantumului chiriei cerute de proprietar sau de pretenția
acestuia de restrângere a suprafeței locative pentru
persoanele prevăzute la art. 32 alin. (1) din aceeași

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 279/4.IV.2005

ordonanță, atrage prelungirea de drept a contractului de
închiriere până la încheierea noului contract.
(3) Pentru chiriașii persoane fizice din imobilele restituite
în natură, precum și pentru cei din locuințele prevăzute la
art. 26 alin. (1) din Ordonanța de urgență a Guvernului
nr. 40/1999, ale căror venituri nete lunare pe membru de
familie se situează între venitul mediu net lunar pe
economie și dublul acestuia, nivelul maxim al chiriei nu
poate depăși 25% din venitul net lunar pe familie.
Dispozițiile art. 31 alin. (2) și ale art. 33 din Ordonanța de
urgență a Guvernului nr. 40/1999 se aplică în mod
corespunzător. În cazul în care chiria astfel calculată este
mai mică decât cea calculată potrivit art. 26—30 din
Ordonanța de urgență a Guvernului nr. 40/1999, proprietarul este scutit de impozitul pe teren și clădire și este
exonerat de răspundere pentru obligațiile ce îi revin pe
durata contractului de închiriere respectiv.
(4) Pentru persoanele cu handicap, pentru persoanele
prevăzute în Legea nr. 42/1990*) pentru cinstirea eroilormartiri și acordarea unor drepturi urmașilor acestora,
răniților, precum și luptătorilor pentru victoria Revoluției din
Decembrie 1989, republicată, cu modificările ulterioare, în
Legea nr. 44/1994 privind veteranii de război, precum și
unele drepturi ale invalizilor și văduvelor de război,
republicată, cu modificările ulterioare, și în Decretul-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu
modificările ulterioare, la efectuarea schimbului obligatoriu
prevăzut la cap. II din Ordonanța de urgență a Guvernului
nr. 40/1999 locuința oferită trebuie să asigure condiții de
folosință similare celor existente în locuința deținută.
(5) Chiriașii ale căror contracte de închiriere nu s-au
reînnoit pentru motivele prevăzute la art. 14 alin. (2) lit. a)
și b) din Ordonanța de urgență a Guvernului nr. 40/1999
au prioritate la acordarea înlesnirilor prevăzute de Legea
locuinței nr. 114/1996, republicată, cu modificările și
completările ulterioare, precum și a celor prevăzute de
Legea nr. 152/1998 privind înființarea Agenției Naționale
pentru Locuințe, cu modificările și completările ulterioare.
Art. 16. — (1) În situația imobilelor ocupate de unități
bugetare din învățământ, din sănătate, așezăminte socialculturale sau de instituții publice, sedii ale partidelor politice
legal înregistrate, de misiuni diplomatice, oficii consulare,
reprezentanțele organizațiilor internaționale interguvernamentale acreditate în România, precum și de personalul
cu rang diplomatic al acestora, necesare în vederea
continuării activităților de interes public, social-cultural sau
obștesc, foștilor proprietari li se acordă măsuri reparatorii
prin echivalent, în condițiile prezentei legi.
(2) Ministerele de resort, precum și celelalte instituții
publice interesate vor propune, iar Guvernul va stabili prin
hotărâre, imobilele care nu vor fi retrocedate în natură și
pentru care se acordă măsuri reparatorii prin echivalent
potrivit alin. (1).
(3) În cazul în care imobilul nu mai este necesar potrivit
scopului legal stabilit, foștii proprietari care beneficiază de
măsuri reparatorii prin echivalent, în cazurile prevăzute la
alin. (1), vor fi notificați pentru a opta în viitor pentru

restituirea în natură. În aceste cazuri persoanele
beneficiare de măsuri reparatorii vor restitui sumele primite
sau echivalentul bunurilor ori serviciilor, actualizate cu rata
inflației.
(4) Dispozițiile alin. (1) și (2) nu se aplică imobilelor
preluate fără titlu valabil.
(5) Litigiile se soluționează potrivit dreptului comun, cu
celeritate.
Art. 17. — (1) Statul, precum și instituțiile publice,
unitățile de învățământ sau așezămintele social-culturale,
care ocupă imobilul cu contract de închiriere, au drept de
preemțiune la cumpărarea acestuia.
(2) Acest drept se poate exercita, sub sancțiunea
decăderii, în termen de 90 de zile de la data primirii
notificării privind intenția de vânzare.
(3) Notificarea se face prin executorul judecătoresc,
potrivit legii.
(4) Contractele de vânzare-cumpărare încheiate cu
încălcarea dreptului de preemțiune sunt lovite de nulitate.
Art. 18. — Măsurile reparatorii se stabilesc numai în
echivalent și în următoarele cazuri:
a) persoana îndreptățită era asociat la persoana juridică
proprietară a imobilelor și a activelor la data preluării
acestora în mod abuziv, cu excepția cazului în care
persoana îndreptățită era unic asociat sau persoanele
îndreptățite asociate erau membri ai aceleiași familii;
b) imobilul nu mai există la data intrării în vigoare a
prezentei legi, cu excepția imobilelor distruse ca urmare a
unor calamități naturale;
c) imobilul a fost transformat, astfel încât a devenit un
imobil nou în raport cu cel preluat, dacă părțile nu au
convenit altfel;
d) imobilul a fost înstrăinat fostului chiriaș cu
respectarea dispozițiilor Legii nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului, cu modificările
ulterioare.
Art. 19. — (1) Persoanele care au primit despăgubiri în
condițiile Legii nr. 112/1995 pot solicita numai restituirea în
natură, cu obligația returnării sumei reprezentând
despăgubirea primită, actualizată cu indicele inflației, dacă
imobilul nu a fost vândut până la data intrării în vigoare a
prezentei legi.
(2) În cazul în care persoana îndreptățită a optat pentru
despăgubiri și imobilul a fost vândut cu respectarea
prevederilor Legii nr. 112/1995 până la data intrării în
vigoare a prezentei legi, persoana îndreptățită are dreptul
la măsuri reparatorii prin echivalent pentru valoarea
corespunzătoare a întregului imobil, teren și construcții.
Dacă persoanele îndreptățite au primit despăgubiri, ele au
dreptul la diferența dintre valoarea încasată, actualizată cu
indicele inflației, și valoarea corespunzătoare a imobilului,
care se acoperă prin acordarea de titluri de valoare
nominală folosite exclusiv în procesul de privatizare sau
prin acțiuni la societăți comerciale tranzacționate pe piața
de capital, în funcție de opțiunea persoanei fizice sau
juridice îndreptățite. Dacă persoanei îndreptățite i s-a
stabilit despăgubirea potrivit prevederilor Legii nr. 112/1995
și nu a încasat-o, valoarea astfel stabilită i se va acorda în
despăgubiri bănești, iar diferența până la valoarea

*) Legea nr. 42/1990 a fost abrogată prin art. 17 din Legea nr. 341/2004, publicată în Monitorul Oficial al României, Partea I, nr. 654 din
20 iulie 2004.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
corespunzătoare a imobilului se va acoperi prin acordarea
de titluri de valoare nominală folosite exclusiv în procesul
de privatizare sau prin acțiuni la societăți comerciale
tranzacționate pe piața de capital, în funcție de opțiunea
acesteia.
(3) În cazul în care valoarea despăgubirii nu a fost încă
stabilită potrivit prevederilor Legii nr. 112/1995, calculul și
plata măsurilor reparatorii se vor stabili potrivit alin. (2).
(4) Persoanele îndreptățite care nu au formulat cereri
potrivit prevederilor Legii nr. 112/1995, precum și cele ale
căror cereri au fost respinse ori nu au fost soluționate
până la data intrării în vigoare a prezentei legi au dreptul
de a formula o asemenea cerere în condițiile prezentei legi.
CAPITOLUL III
Proceduri de restituire
Art. 20. — (1) Imobilele — terenuri și construcții —
preluate în mod abuziv, indiferent de destinație, care sunt
deținute la data intrării în vigoare a prezentei legi de o
regie autonomă, o societate sau companie națională, o
societate comercială la care statul sau o autoritate a
administrației publice centrale sau locale este acționar ori
asociat majoritar, de o organizație cooperatistă sau de
orice altă persoană juridică, vor fi restituite persoanei
îndreptățite, în natură, prin decizie sau, după caz, prin
dispoziție motivată a organelor de conducere ale unității
deținătoare.
(2) Prevederile alin. (1) sunt aplicabile și în cazul în
care statul sau o autoritate publică centrală sau locală ori
o organizație cooperatistă este acționar sau asociat
minoritar al unității care deține imobilul, dacă valoarea
acțiunilor sau părților sociale deținute este mai mare sau
egală cu valoarea corespunzătoare a imobilului a cărui
restituire în natură este cerută.
(3) În cazul primăriilor restituirea în natură sau prin
echivalent către persoana îndreptățită se face prin
dispoziția motivată a primarilor, respectiv a primarului
general al municipiului București.
(4) Prin excepție de la dispozițiile alin. (1) și (2), în
cazul bunurilor deținute de o organizație cooperatistă,
persoana îndreptățită poate opta și pentru măsuri
reparatorii prin echivalent constând în compensare cu alte
bunuri ori servicii sau despăgubiri bănești.
Art. 21. — (1) Persoana îndreptățită va notifica în
termen de 6 luni*) de la data intrării în vigoare a prezentei
legi persoana juridică deținătoare, solicitând restituirea în
natură a imobilului. În cazul în care sunt solicitate mai
multe imobile, se va face câte o notificare pentru fiecare
imobil.
(2) Notificarea va cuprinde denumirea și adresa
persoanei notificate, elementele de identificare a persoanei
îndreptățite, elementele de identificare a bunului imobil
solicitat, precum și valoarea estimată a acestuia.
(3) Notificarea va fi comunicată prin executorul
judecătoresc de pe lângă judecătoria în a cărei
circumscripție teritorială se află imobilul solicitat sau în a
cărei circumscripție își are sediul persoana juridică
deținătoare a imobilului. Executorul judecătoresc va
înregistra notificarea și o va comunica persoanei notificate
în termen de 7 zile de la data înregistrării.

11

(4) Notificarea înregistrată face dovada deplină în fața
oricăror autorități, persoane fizice sau juridice, a respectării
termenului prevăzut la alin. (1), chiar dacă a fost adresată
altei unități decât cea care deține imobilul.
(5) Nerespectarea termenului de 6 luni*) prevăzut pentru
trimiterea notificării atrage pierderea dreptului de a solicita
în justiție măsuri reparatorii în natură sau prin echivalent.
Art. 22. — Actele doveditoare ale dreptului de
proprietate, precum și, în cazul moștenitorilor, cele care
atestă această calitate vor fi depuse ca anexe la notificare
o dată cu aceasta sau în termen de cel mult 18 luni**) de
la data intrării în vigoare a prezentei legi.
Art. 23. — (1) În termen de 60 de zile de la
înregistrarea notificării sau, după caz, de la data depunerii
actelor doveditoare potrivit art. 22 unitatea deținătoare este
obligată să se pronunțe, prin decizie sau, după caz, prin
dispoziție motivată, asupra cererii de restituire în natură.
(2) Persoana îndreptățită are dreptul să susțină în fața
organelor de conducere ale unității deținătoare cererea de
restituire în natură. În acest scop ea va fi invitată în scris,
în timp util, să ia parte la lucrările organului de conducere
al unității deținătoare.
(3) Decizia sau, după caz, dispoziția motivată se
comunică persoanei îndreptățite în termen de cel mult
10 zile de la data adoptării.
(4) Decizia sau, după caz, dispoziția de aprobare a
restituirii în natură a imobilului face dovada proprietății
persoanei îndreptățite asupra acestuia, are forța probantă a
unui înscris autentic și constituie titlu executoriu pentru
punerea în posesie, după îndeplinirea formalităților de
publicitate imobiliară.
(5) Decizia sau, după caz, dispoziția prevăzută la
alin. (4) trebuie pusă în executare în termen de 3 ani de
la data primirii ei de către persoana îndreptățită.
(6) Prevederile alin. (1)—(5) sunt aplicabile și
dispozițiilor emise de primari potrivit art. 20 alin. (3).
Art. 24. — (1) Dacă restituirea în natură nu este
aprobată sau nu este posibilă, după caz, deținătorul
imobilului este obligat ca, prin decizie sau, după caz, prin
dispoziție motivată, în termenul prevăzut la art. 23 alin. (1)
să facă persoanei îndreptățite o ofertă de restituire prin
echivalent, corespunzătoare valorii imobilului.
(2) În cazul imobilelor cu destinația de locuințe, dacă
restituirea în natură nu este posibilă, oferta de restituire
prin echivalent se poate face sub forma unor despăgubiri
bănești. Persoana îndreptățită poate opta pentru celelalte
forme de restituire prin echivalent, corespunzătoare valorii
imobilului.
(3) În termen de 60 de zile de la primirea ofertei
persoana îndreptățită este obligată să răspundă în scris
dacă acceptă sau refuză oferta. Lipsa răspunsului scris
echivalează cu neacceptarea ofertei.
(4) Dacă oferta acceptată constă în bunuri imobile, sunt
aplicabile prevederile art. 23 alin. (4).
(5) Dacă oferta acceptată constă în bunuri mobile sau
servicii, sunt aplicabile dispozițiile dreptului comun în
materie, după caz.

*) Termenul de 6 luni a fost prelungit succesiv prin Ordonanța de urgență a Guvernului nr. 109/2001 și prin Ordonanța de urgență a
Guvernului nr. 145/2001.
**) Termenul precizat a fost prelungit succesiv prin Ordonanța de urgență a Guvernului nr. 109/2001, Ordonanța de urgență a Guvernului
nr. 145/2001, Ordonanța de urgență a Guvernului nr. 184/2002 și prin Ordonanța de urgență a Guvernului nr. 10/2003.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 279/4.IV.2005

(6) Dacă oferta acceptată constă în titluri de valoare
nominală folosite exclusiv în procesul de privatizare sau,
după caz, în acțiuni, persoana îndreptățită va urma
procedura prevăzută la cap. IV.
(7) Dacă oferta este refuzată potrivit alin. (3), persoana
îndreptățită poate ataca în justiție decizia prevăzută la
alin. (1) în termen de 30 de zile de la data comunicării
acesteia.
(8) Competența de soluționare revine secției civile a
tribunalului în a cărui circumscripție teritorială se află sediul
unității deținătoare. Hotărârea tribunalului este supusă căilor
legale de atac.
Art. 25. — (1) Dispozițiile art. 23 sunt aplicabile și în
situația în care persoana juridică notificată deține numai în
parte bunurile imobile solicitate. În această situație
persoana juridică deținătoare va emite decizia motivată de
retrocedare numai pentru partea din imobil pe care o
deține.
(2) Persoana juridică notificată va comunica persoanei
îndreptățite toate datele privind persoana fizică sau juridică
deținătoare a celeilalte părți din imobilul solicitat. Totodată
va anexa la comunicare și copii de pe actele de transfer
al dreptului de proprietate sau, după caz, de administrare.
În cazul în care nu deține aceste date persoana juridică
notificată va comunica acest fapt persoanei îndreptățite.
(3) Comunicarea prevăzută la alin. (2) și, după caz,
actele anexate vor fi transmise persoanei îndreptățite prin
scrisoare recomandată cu confirmare de primire.
(4) Termenul de 6 luni*) prevăzut la art. 21 alin. (1)
curge în acest caz de la data primirii comunicării prevăzute
la alin. (3).
(5) Dispozițiile alin. (2), (3) și (4) se aplică în mod
corespunzător și în cazul în care unitatea notificată nu
deține nici măcar în parte imobilul solicitat, dar comunică
persoanei îndreptățite datele de identificare a unității
deținătoare.
(6) Dispozițiile art. 24 se aplică în mod corespunzător.
Art. 26. — (1) În cazul în care persoana îndreptățită nu
cunoaște deținătorul bunului imobil solicitat, notificarea se
va trimite primăriei în a cărei rază se află imobilul,
respectiv Primăriei Municipiului București. Termenul de
6 luni*) prevăzut la art. 21 alin. (1) curge, după caz, de la
data intrării în vigoare a prezentei legi sau de la data
primirii comunicării prevăzute la art. 25 alin. (3).
(2) În termen de 30 de zile primăria notificată este
obligată să identifice unitatea deținătoare și să comunice
persoanei îndreptățite elementele de identificare a acesteia.
(3) În cazul în care unitatea deținătoare nu a fost
identificată, persoana îndreptățită poate chema în judecată
statul, prin Ministerul Finanțelor Publice, în termen de
90 de zile de la data la care a expirat termenul prevăzut
la alin. (1), dacă nu a primit comunicarea din partea
primăriei, sau de la data comunicării, solicitând restituirea
în natură sau, după caz, măsuri reparatorii prin echivalent
în formele prevăzute de prezenta lege.
Art. 27. — (1) Pentru imobilele preluate cu titlu valabil,
evidențiate în patrimoniul unei societăți comerciale
privatizate cu respectarea dispozițiilor legale, persoana

îndreptățită are dreptul la măsuri reparatorii prin echivalent,
constând în bunuri ori servicii, acțiuni la societăți
comerciale tranzacționate pe piața de capital sau titluri de
valoare nominală folosite exclusiv în procesul de
privatizare, corespunzătoare valorii imobilelor solicitate.
(2) Notificarea prin care se solicită restituirea potrivit
alin. (1) se adresează instituției publice implicate care a
efectuat privatizarea — Autoritatea pentru Valorificarea
Activelor Statului**), ministerul de resort, autoritatea
administrației publice locale — în a cărei rază este sau era
situat imobilul, indiferent de valoarea acestuia.
(3) În situația bunurilor imobile preluate cu titlu valabil,
înstrăinate sub orice formă din patrimoniul administrației
publice centrale sau locale, persoana îndreptățită va
notifica organele de conducere ale acesteia. În acest caz
măsurile reparatorii în echivalent sunt cele prevăzute la
art. 9 alin. (2), la alegerea persoanei îndreptățite.
(4) Pentru imobilele preluate cu titlu valabil, care au fost
deținute de o organizație cooperatistă și au fost înstrăinate
de aceasta cu respectarea legii, persoana îndreptățită are
dreptul la măsuri reparatorii în echivalent constând în
bunuri ori servicii sau despăgubiri bănești. Notificarea se
adresează organizației cooperatiste care a deținut imobilul,
indiferent de valoarea acestuia.
Art. 28. — (1) În termen de 60 de zile de la data
primirii cererii persoanei îndreptățite organele de conducere
ale instituției publice implicate în privatizare, prevăzută la
art. 27 alin. (2), respectiv ale organizației cooperatiste
prevăzute la art. 27 alin. (4), vor stabili prin decizie sau,
după caz, prin dispoziție motivată valoarea și modalitatea
măsurilor reparatorii corespunzătoare convenite prin
negociere.
(2) Termenul de 60 de zile prevăzut la alin. (1) poate fi
prelungit numai la cererea persoanei îndreptățite, în
vederea completării dovezilor necesare, sau în caz de
imposibilitate a prezentării persoanei îndreptățite, dovedită
cu înscrisuri. Prelungirea termenului în vederea completării
dovezilor necesare nu poate depăși 18 luni de la data
înregistrării notificării, sub sancțiunea soluționării cererii pe
baza actelor doveditoare existente la dosar.
Art. 29. — Decizia sau, după caz, dispoziția motivată a
organului de conducere al instituției publice implicate în
privatizare, respectiv al organizației cooperatiste, se va
emite pe baza avizului organelor teritoriale ale Ministerului
Finanțelor Publice și se va comunica persoanei îndreptățite
în termen de 15 zile de la data adoptării. Dispozițiile
art. 23 alin. (4) se aplică în mod corespunzător. Organele
teritoriale ale Ministerului Finanțelor Publice vor emite
avizul, cu respectarea condițiilor de fond și de formă
prevăzute de prezenta lege.
Art. 30. — (1) În termen de 6 luni de la primirea
deciziei sau, după caz, a dispoziției motivate care conferă
dreptul de a primi titluri de valoare nominală folosite
exclusiv în procesul de privatizare persoana îndreptățită
este obligată să solicite Ministerului Finanțelor Publice
eliberarea acestor titluri, sub sancțiunea diminuării valorii
stabilite cu 10% în caz de întârziere.

*) Termenul a fost prelungit. A se vedea nota de subsol de la art. 21 alin. (1).
**) A se vedea Ordonanța de urgență a Guvernului nr. 23/2004 pentru stabilirea unor măsuri de reorganizare a Autorității pentru Valorificarea
Activelor Bancare prin comasarea prin absorbție cu Autoritatea pentru Privatizare și Administrarea Participațiilor Statului, publicată în Monitorul Oficial al
României, Partea I, nr. 359 din 23 aprilie 2004, aprobată cu completări prin Legea nr. 360/2004.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
(2) În termen de 3 luni de la primirea cererii persoanei
îndreptățite Ministerul Finanțelor Publice este obligat să
elibereze titlurile de valoare nominală folosite exclusiv în
procesul de privatizare, garantate de stat, sub sancțiunea
plății unor penalități de întârziere de 0,1% pe zi din
valoarea sumei totale.
Art. 31. — (1) Dacă în termenul stabilit la art. 28
alin. (1) nu s-a convenit asupra valorii corespunzătoare și
asupra modalităților de acordare a măsurilor reparatorii, se
va încheia un proces-verbal de divergență.
(2) În termen de 6 luni de la data procesului-verbal de
divergență persoana îndreptățită se poate adresa secției
civile a tribunalului în a cărui circumscripție teritorială se
află sediul persoanei juridice cu care este în litigiu, sub
sancțiunea pierderii dreptului la măsurile reparatorii
prevăzute de prezenta lege.
(3) Cererea se va judeca cu celeritate. La primirea
cererii se va fixa un prim termen cu citarea părților în
camera de consiliu, la care se va dispune efectuarea unei
expertize având ca obiect stabilirea valorii corespunzătoare
a imobilului în vederea acordării măsurilor reparatorii prin
echivalent și se va desemna un expert tehnic sau contabil,
după caz. Valoarea corespunzătoare a imobilului va fi
stabilită numai pe bază de expertiză, care va ține seama
și de sarcinile bunului, atât la preluare, cât și la restituire.
(4) Dacă persoana îndreptățită optează prin cerere
pentru titluri de valoare nominală folosite exclusiv în
procesul de privatizare, va fi citat în cauză și Ministerul
Finanțelor Publice.
(5) Hotărârea tribunalului este supusă căilor legale de
atac.
(6) În cazul în care persoana îndreptățită a optat în
cererea adresată justiției pentru acțiuni, prin hotărâre
judecătorească
instanța
va
constata
valoarea
corespunzătoare stabilită prin expertiză și va obliga
instituția publică implicată în privatizare să emită o decizie
sau, după caz, o dispoziție motivată în temeiul căreia
persoana îndreptățită va primi acțiuni.
(7) Dacă persoana îndreptățită a optat în cerere pentru
titluri de valoare nominală folosite exclusiv în procesul de
privatizare, prin hotărâre judecătorească instanța va
constata valoarea corespunzătoare stabilită prin expertiză și
va obliga Ministerul Finanțelor Publice să emită titlurile
respective.
Art. 32. — (1) Persoanele care aveau calitatea de
asociat al persoanelor juridice naționalizate prin Legea
nr. 119/1948 sau prin alte acte normative au dreptul la
măsuri reparatorii constând în acțiuni acordate cu
precădere la societatea comercială care a preluat
patrimoniul persoanei juridice naționalizate sau cu prioritate
la o altă societate comercială tranzacționată pe piața de
capital.
(2) De prevederile alin. (1) nu beneficiază persoanele
fizice sau juridice care au primit despăgubiri până la data
intrării în vigoare a prezentei legi, în condițiile art. 5.
(3) Acțiunile se vor acorda, la cererea persoanei
îndreptățite, de către instituția publică implicată în
privatizarea societății comerciale menționate la alin. (1).

13

(4) Recalcularea valorii acțiunilor se face de către
instituția publică implicată în privatizare în baza valorii
activului net din ultimul bilanț contabil, publicat în Monitorul
Oficial al României, Partea a IV-a, sau înregistrat la
registrul comerțului înaintea naționalizării, cu utilizarea
coeficientului de actualizare stabilit de Banca Națională a
României și a indicelui inflației stabilit de Institutul Național
de Statistică.
(5) În termen de 30 de zile de la data intrării în vigoare
a prezentei legi Banca Națională a României va stabili
coeficientul de actualizare a valorii leului de la data de
11 iunie 1948 până la data intrării în vigoare a prezentei legi.
(6) În termen de 60 de zile de la data primirii cererii
persoanei îndreptățite sau în termenul prelungit conform
art. 28 instituția publică implicată în privatizare va stabili
prin decizie sau, după caz, prin dispoziție motivată
valoarea recalculată a acțiunilor.
(7) Dacă persoana îndreptățită solicită acțiuni, instituția
publică implicată în privatizare va stabili în urma negocierii,
prin decizie sau, după caz, prin dispoziție motivată,
societățile comerciale și numărul de acțiuni corespunzătoare
valorii recalculate.
(8) Persoana îndreptățită poate negocia cu instituția
publică implicată în privatizare și alte forme de măsuri
reparatorii în echivalent.
Art. 33. — (1) În situația imobilelor pentru care la
art. 10 și 11 a fost stabilită restituirea în echivalent
persoana îndreptățită adresează notificarea prevăzută la
art. 21 alin. (1) primăriei în a cărei rază s-a aflat imobilul,
respectiv Primăriei Municipiului București.
(2) Măsurile reparatorii în echivalent se stabilesc prin
dispoziție motivată a primarului, respectiv a primarului
general al municipiului București, cu avizul organelor
teritoriale ale Ministerului Finanțelor Publice, dat în urma
verificării condițiilor de fond și de formă prevăzute de
prezenta lege.
(3) Dispozițiile art. 21—26 se aplică în mod
corespunzător.
CAPITOLUL IV
Măsuri reparatorii prin echivalent sub formă de titluri
de valoare nominală sau de acțiuni
Art. 34. — (1) În termen de 30 de zile de la data
intrării în vigoare a prezentei legi Ministerul Finanțelor
Publice va elabora norme metodologice privind emiterea,
înregistrarea și utilizarea titlurilor de valoare nominală.
(2) Titlurile de valoare nominală emise de Ministerul
Finanțelor Publice conform art. 30 alin. (2) pot circula pe
piață și pot fi folosite exclusiv în procesul de privatizare.
(3) Instituțiile publice implicate în privatizare, precum și
Autoritatea pentru Valorificarea Activelor Statului*) sunt
obligate să primească în plată titlurile de valoare nominală
prevăzute la alin. (2) pentru cumpărarea de acțiuni și
active ale societăților comerciale în curs de privatizare.
(4) Termenul de valorificare a titlurilor de valoare
nominală folosite exclusiv în procesul de privatizare este
de cel mult 7 ani de la data emisiunii titlului, la valoarea
actualizată în raport cu indicele inflației.

*) A se vedea Ordonanța de urgență a Guvernului nr. 23/2004 pentru stabilirea unor măsuri de reorganizare a Autorității pentru Valorificarea
Activelor Bancare prin comasarea prin absorbție cu Autoritatea pentru Privatizare și Administrarea Participațiilor Statului, publicată în Monitorul Oficial al
României, Partea I, nr. 359 din 23 aprilie 2004, aprobată cu completări prin Legea nr. 360/2004.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 279/4.IV.2005

(5) În vederea asigurării surselor pentru acordarea
măsurilor reparatorii în echivalent sub formă de titluri de
valoare nominală și prin acțiuni, se rezervă o cotă de până
la 20% din capitalul social de la societățile sau companiile
naționale rezultate din reorganizarea regiilor autonome.
Stabilirea cotelor și alocarea titlurilor de valoare nominală
sau, după caz, a acțiunilor se fac potrivit normelor
metodologice aprobate prin hotărâre a Guvernului.
Art. 35. — (1) În cazul în care măsurile reparatorii în
echivalent se fac prin acțiuni persoana îndreptățită se
adresează uneia dintre instituțiile publice implicate în
privatizare, prevăzute la art. 27 alin. (2), cu o cerere, în
termen de 60 de zile de la primirea deciziei sau, după
caz, a dispoziției motivate.
(2) Instituția publică implicată în privatizare este obligată
ca în termen de 60 de zile de la data primirii cererii să
invite persoana îndreptățită pentru a negocia măsurile
reparatorii în echivalent.
CAPITOLUL V
Măsuri reparatorii prin echivalent
sub formă de despăgubiri bănești
Art. 36. — (1) Despăgubirile bănești se acordă conform
prevederilor prezentului capitol.
(2) Notificările prin care persoana îndreptățită solicită
acordarea de despăgubiri bănești sau optează pentru
despăgubiri bănești se adresează prefecturii în a cărei rază
se află ori s-a aflat imobilul preluat abuziv, în termenul și
în condițiile reglementate de art. 21.
(3) În cazul în care persoana îndreptățită a solicitat
restituirea în natură, dar aceasta nu a fost aprobată sau
nu este posibilă, potrivit legii, unitatea deținătoare sau,
după caz, primăria va transmite decizia, respectiv dispoziția
privind oferta de acordare a despăgubirilor bănești,
prefecturii în a cărei rază acestea își au sediul, în termen
de 60 de zile de la primirea notificării. Dacă valoarea
imobilului s-a stabilit prin expertiză, se va anexa și o copie
de pe expertiză, iar dacă oferta nu a fost acceptată și
persoana îndreptățită s-a adresat instanței, se va face
această mențiune.
(4) În cazul în care nu s-a efectuat o expertiză pentru
stabilirea valorii imobilului, decizia sau, după caz, dispoziția
menționată la alin. (2) va cuprinde în mod obligatoriu
valoarea estimativă a acestuia.
Art. 37. — După centralizarea notificărilor și a ofertelor
de acordare a despăgubirilor bănești prefecturile vor
transmite centralizatoarele, împreună cu materialele primite,
Ministerului Finanțelor Publice.
Art. 38. — Pentru evaluarea despăgubirilor bănești care
urmează să fie acordate persoanelor îndreptățite, în termen
de 6 luni de la data intrării în vigoare a prezentei legi se
va constitui prin decizie a primului-ministru o comisie
interministerială formată din 2—3 reprezentanți ai
Ministerului Transporturilor, Construcțiilor și Turismului,
Ministerului Finanțelor Publice și Ministerului Administrației
și Internelor.
Art. 39. — Secretariatul comisiei interministeriale se
asigură de Ministerul Transporturilor, Construcțiilor și
Turismului.

Art. 40. — Pe baza evaluării despăgubirilor bănești, în
termen de un an de la expirarea termenului de 6 luni*)
prevăzut de lege pentru depunerea notificărilor, prin lege
specială se vor reglementa modalitățile, cuantumul și
procedurile de acordare a despăgubirilor bănești, care pot
fi plafonate.
CAPITOLUL VI
Răspunderi și sancțiuni
Art. 41. — Încălcarea dispozițiilor prezentei legi atrage,
după caz, răspunderea disciplinară, administrativă, civilă
sau penală.
Art. 42. — Exercitarea abuzivă a dreptului de a depune
notificări în vederea restituirii de imobile în temeiul
prezentei legi atrage răspunderea civilă pentru pagubele
pricinuite.
Art. 43. — Fapta de a notifica persoana juridică
deținătoare a imobilului, știind că nu este îndreptățit potrivit
prezentei legi la măsuri reparatorii, în scopul de a
împiedica încheierea actelor juridice de înstrăinare a
acestuia sau a actelor juridice în cadrul procesului de
privatizare, dacă s-a pricinuit o pagubă, constituie
infracțiune și se pedepsește cu închisoare de la 3 luni la
3 ani sau cu amendă.
Art. 44. — (1) Emiterea deciziei sau a dispoziției de
restituire în lipsa actelor doveditoare a dreptului de
proprietate, a calității de moștenitor al fostului proprietar
sau, după caz, a calității de asociat al persoanei juridice
proprietare a imobilului preluat constituie infracțiune și se
pedepsește cu închisoare de la 1 an la 5 ani.
(2) Cu aceeași pedeapsă se sancționează și emiterea
deciziei sau a dispoziției de restituire în lipsa dovezilor
privind îndreptățirea persoanelor juridice prevăzute la art. 3
lit. c) de a obține măsuri reparatorii.
Art. 45. — Dacă infracțiunile prevăzute la art. 288—293
din Codul penal sunt săvârșite în cadrul procedurilor de
restituire a imobilelor stabilite prin prezenta lege, minimul și
maximul special al pedepsei închisorii se majorează cu 2 ani.
CAPITOLUL VII
Dispoziții tranzitorii și finale
Art. 46. — (1) Distrugerile și degradările cauzate
imobilelor care fac obiectul prezentei legi după intrarea în
vigoare a acesteia și până în momentul predării efective
către persoana îndreptățită cad în sarcina deținătorului
imobilului.
(2) Deținătorul imobilului, în prezența persoanei
îndreptățite, va încheia un proces-verbal privind starea de
fapt a imobilului, în termen de cel mult 15 zile de la data
solicitării.
(3) În cazul nerespectării de către deținătorul imobilului
a termenului prevăzut la alin. (2), persoana îndreptățită se
poate adresa executorului judecătoresc, care va întocmi
procesul-verbal privind situația reală a imobilului.
(4) În vederea recuperării cheltuielilor suportate de
persoana îndreptățită pentru întocmirea procesului-verbal
privind situația de fapt a imobilului prin executorul
judecătoresc copia legalizată de pe procesul-verbal
constituie titlu executoriu împotriva deținătorului imobilului.

*) Termenul de 6 luni a fost prelungit succesiv prin Ordonanța de urgență a Guvernului nr. 109/2001 și prin Ordonanța de urgență a
Guvernului nr. 145/2001.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 279/4.IV.2005
Art. 47. — (1) Imobilele care în urma procedurilor
prevăzute la cap. III nu se restituie persoanelor îndreptățite
rămân în administrarea deținătorilor actuali.
(2) Imobilele cu altă destinație decât cea de locuință,
prevăzute la alin. (1), se pot înstrăina potrivit legislației în
vigoare. Deținătorii cu titlu valabil la data intrării în vigoare
a prezentei legi au drept de preemțiune.
(3) Imobilele cu destinația de locuințe, prevăzute la
alin. (1), pot fi înstrăinate potrivit legislației în vigoare,
chiriașii având drept de preemțiune.
(4) Sumele încasate ca urmare a vânzării imobilelor
prevăzute la alin. (3) vor alimenta fondul prevăzut la
art. 13 alin. 6 din Legea nr. 112/1995.
Art. 48. — (1) Chiriașii cărora, în temeiul prevederilor
art. 9 alin. 1—4 din Legea nr. 112/1995, li s-au vândut, cu
respectarea prevederilor acestei legi, apartamentele în care
locuiau au dreptul să le înstrăineze sub orice formă înainte
de împlinirea termenului de 10 ani de la data cumpărării
numai persoanei îndreptățite, fost proprietar al acelei
locuințe.
(2) Prețul vânzării nu poate fi mai mare decât valoarea
actualizată a prețului plătit de chiriaș la cumpărarea
locuinței în baza Legii nr. 112/1995, cu excepția situațiilor
când părțile convin altfel.
(3) În termen de 90 de zile de la data intrării în vigoare
a prezentei legi persoana îndreptățită trebuie să notifice
chiriașului dobânditor intenția de a cumpăra locuința și
adresa unde poate fi găsită.
(4) Persoana îndreptățită care a primit despăgubiri
bănești pentru imobil este obligată să restituie statului,
dacă este cazul, diferența dintre valoarea despăgubirilor
primite și prețul de cumpărare plătit fostului chiriaș,
actualizate.
Art. 49. — (1) Persoanele cărora li s-a restituit în
natură un imobil cu destinația de locuință și care dețin cu
chirie în aceeași localitate o locuință din fondul locativ de
stat sunt obligate să pună la dispoziție primăriei această
locuință la data mutării efective în imobilul restituit.
Locuințele din fondul locativ de stat eliberate se constituie
într-un fond locativ special destinat chiriașilor din imobilele
restituite foștilor proprietari.
(2) Familiilor cu mijloace financiare situate sub nivelul
venitului minim pe economie, invalizilor, pensionarilor și
persoanelor cu handicap li se vor asigura locuințe sociale
construite dintr-un fond constituit în cotă de 2% din sumele
obținute din privatizare și care va fi prevăzut anual în
legea bugetului de stat.
Art. 50. — (1) Actele juridice de înstrăinare, inclusiv
cele făcute în cadrul procesului de privatizare, având ca
obiect imobile care cad sub incidența prevederilor prezentei
legi, sunt valabile dacă au fost încheiate cu respectarea
legilor în vigoare la data înstrăinării.
(2) Actele juridice de înstrăinare, inclusiv cele făcute în
cadrul procesului de privatizare, având ca obiect imobile
preluate fără titlu valabil, sunt lovite de nulitate absolută, în
afară de cazul în care actul a fost încheiat cu bunăcredință.
(3) Actele juridice de înstrăinare, inclusiv cele făcute în
cadrul procesului de privatizare, având ca obiect imobilele

15

prevăzute la art. 2 alin. (1) lit. b), sunt lovite de nulitate
absolută, buna-credință neputând fi invocată în aceste
cazuri.*)
(4) Actele juridice de înstrăinare, inclusiv cele întocmite
în cadrul procesului de privatizare, având ca obiect imobile
preluate cu titlu valabil, sunt lovite de nulitate absolută
dacă au fost încheiate cu încălcarea dispozițiilor imperative
ale legilor în vigoare la data înstrăinării.
(5) Prin derogare de la dreptul comun, indiferent de
cauza de nulitate, dreptul la acțiune se prescrie în termen
de un an**) de la data intrării în vigoare a prezentei legi.
Art. 51. — (1) Prevederile prezentei legi sunt aplicabile
și în cazul acțiunilor în curs de judecată, persoana
îndreptățită putând alege calea acestei legi, renunțând la
judecarea cauzei sau solicitând suspendarea cauzei.
(2) În cazul acțiunilor formulate potrivit art. 50 și 52,
procedura de restituire începută în temeiul prezentei legi
este suspendată până la soluționarea acelor acțiuni prin
hotărâre judecătorească definitivă și irevocabilă. Persoana
îndreptățită va înștiința de îndată persoana notificată,
potrivit art. 21 alin. (1).
(3) În cazul în care persoanei îndreptățite i s-a respins,
prin hotărâre judecătorească definitivă și irevocabilă,
acțiunea privind restituirea în natură a bunului solicitat,
termenul de notificare prevăzut la art. 21 alin. (1) curge de
la data rămânerii definitive și irevocabile a hotărârii
judecătorești.
Art. 52. — Persoanele îndreptățite, precum și
persoanele vătămate într-un drept al lor, cărora până la
data intrării în vigoare a prezentei legi li s-au respins, prin
hotărâri judecătorești definitive și irevocabile, acțiunile
având ca obiect bunuri preluate în mod abuziv de stat, de
organizații cooperatiste sau de orice alte persoane juridice,
pot solicita, indiferent de natura soluțiilor pronunțate, măsuri
reparatorii în natură sau prin echivalent, în condițiile
prezentei legi.
Art. 53. — (1) Chiriașii au dreptul la despăgubire pentru
sporul de valoare adus imobilelor cu destinația de locuință
prin îmbunătățirile necesare și utile.
(2) În cazul în care imobilul care se restituie a fost
preluat cu titlu valabil, obligația de despăgubire prevăzută
la alin. (1) revine persoanei îndreptățite.
(3) În cazul în care imobilul care se restituie a fost
preluat fără titlu valabil, obligația de despăgubire revine
statului sau unității deținătoare.
(4) Valoarea despăgubirilor prevăzute la alin. (1) se
stabilește pe bază de expertiză.
(5) Prin îmbunătățiri, în sensul prezentei legi, se
înțelege cheltuielile necesare și utile. Cuantumul
despăgubirilor se stabilește la valoarea actualizată a
cheltuielilor, scăzându-se gradul de uzură al îmbunătățirilor,
în raport cu durata de viață normală a acestora, care se
suportă de chiriași.
Art. 54. — Secretarii unităților administrativ-teritoriale vor
lua măsuri pentru conservarea tuturor dosarelor constituite
de comisiile de aplicare a Legii nr. 112/1995, vor elibera,
la cerere, copii de pe actele existente la dosar și vor da
relațiile solicitate de persoanele îndreptățite.

*) Textul acestui alineat a fost declarat neconstituțional de către Curtea Constituțională prin Decizia nr. 98 din 21 martie 2002, publicată în
Monitorul Oficial al României, Partea I, nr. 301 din 8 mai 2002.
**) Termenul de un an a fost prelungit succesiv prin Ordonanța de urgență a Guvernului nr. 109/2001 și prin Ordonanța de urgență a
Guvernului nr. 145/2001.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 279/4.IV.2005

Art. 55. — (1) Cererile sau acțiunile în justiție, precum
și transcrierea sau intabularea titlurilor de proprietate,
legate de aplicarea prevederilor prezentei legi și de
bunurile care fac obiectul acesteia, sunt scutite de taxe de
timbru.
(2) Cererile sau acțiunile în justiție privind restituirea
prețului actualizat plătit de chiriașii ale căror contracte de
vânzare-cumpărare, încheiate cu eludarea prevederilor Legii
nr. 112/1995, au fost desființate prin hotărâri judecătorești
definitive și irevocabile sunt scutite de taxe de timbru.
(3) Restituirea prețului actualizat plătit de chiriașii ale
căror contracte de vânzare-cumpărare, încheiate cu
eludarea prevederilor Legii nr. 112/1995, cu modificările și
completările ulterioare, au fost desființate prin hotărâri

judecătorești definitive și irevocabile se face de către
Ministerul Finanțelor Publice din fondul extrabugetar
constituit în temeiul art. 13 alin. (6) din Legea
nr. 112/1995, cu modificările ulterioare.
Art. 56. — În vederea organizării executării prevederilor
prezentei legi, Guvernul este abilitat să emită norme
metodologice de aplicare unitară a acesteia.
Art. 57. — La data intrării în vigoare a prezentei legi se
abrogă orice alte dispoziții contrare.
N O T Ă:

A se vedea și titlul II din Ordonanța de urgență a
Guvernului nr. 184/2002.

ANEXĂ
LISTA

cuprinzând acordurile încheiate de România cu alte state
privind reglementarea problemelor financiare în suspensie
a) Acord între România și Republica Austria, semnat la
București la 3 iulie 1963, intrat în vigoare la 27 aprilie
1965, ratificat prin Decretul nr. 784 din 31 decembrie 1963,
publicat în Buletinul Oficial, Partea I, nr. 25 din
31 decembrie 1963;
b) Acord între Guvernul României, pe de o parte, și
Guvernul Regatului Belgiei și Marelui Ducat de Luxemburg,
pe de altă parte, semnat la București la 13 noiembrie
1970, intrat în vigoare la 9 septembrie 1971, aprobat prin
H.C.M. nr. 197 din 2 martie 1971;
c) Acord între România și Regatul Danemarcei, semnat
la București la 17 martie 1960, intrat în vigoare la
12 septembrie 1960, ratificat prin Decretul nr. 173/1960,
publicat în Buletinul Oficial, Partea I, nr. 8 din 17 iunie 1960;
d) Acord între România și Republica Franceză, semnat
la București la 9 februarie 1959, intrat în vigoare la data
semnării, ratificat prin H.C.M. nr. 353 din 25 martie 1959;
e) Acord între România și Grecia, semnat la Atena la
2 septembrie 1966, intrat în vigoare la data semnării, ratificat
prin Decretul nr. 956 din 30 noiembrie 1966, publicat în
Buletinul Oficial, Partea I, nr. 76 din 6 decembrie 1966;
f) Acord între România și Guvernul Italiei, semnat la
Roma la 23 ianuarie 1968, intrat în vigoare la 7 martie
1972, ratificat prin Decretul nr. 569 din 4 iulie 1968,
publicat în Buletinul Oficial, Partea I, nr. 91 din 10 iulie
1968;

g) Acord între Guvernul României și Guvernul Regatului
Unit al Marii Britanii și Irlandei de Nord, semnat la Londra
la 10 noiembrie 1960, intrat în vigoare la data semnării;
h) Acord între România și Regatul Norvegiei, semnat la
București la 21 mai 1964, intrat în vigoare la 5 aprilie
1966, ratificat prin Decretul nr. 425 din 5 iulie 1965,
publicat în Buletinul Oficial, Partea I, nr. 22 din 9 iulie
1965;
i) Acord între Guvernul României și Guvernul Regal al
Olandei, semnat la Haga la 8 mai 1967, intrat în vigoare la
31 iulie 1967, aprobat prin H.C.M. nr. 1.645 din 13 iulie
1967;
j) Acord între Guvernul României și Guvernul Republicii
Turcia, semnat la București la 22 iunie 1965, intrat în
vigoare la 15 martie 1967, ratificat prin Decretul nr. 623 din
19 august 1965, publicat în Buletinul Oficial, Partea I,
nr. 28 din 20 august 1965;
k) Acord între Guvernul României și Guvernul Canadei,
semnat la Ottawa la 13 iulie 1971, intrat în vigoare la
14 decembrie 1971, ratificat prin Decretul nr. 373 din
18 octombrie 1971, publicat în Buletinul Oficial, Partea I,
nr. 136 din 27 octombrie 1971;
l) Acord între România și Statele Unite ale Americii,
semnat la Washington la 30 martie 1960, intrat în vigoare
la data semnării;
m) orice alte asemenea acorduri încheiate de România
cu alte state privind reglementarea problemelor financiare în
suspensie.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 279/4.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015326]
ISSN 1453—4495

PDF compression, OCR, web-optimization with CVISION's PdfCompressor

