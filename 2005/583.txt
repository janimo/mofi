PARTEA

Anul 173 (XVII) — Nr. 583

I

LEGI, DECRETE, HOTĂRÂRI ȘI ALTE ACTE

Miercuri, 6 iulie 2005

SUMAR

Nr.

Pagina

618.

HOTĂRÂRI ALE GUVERNULUI ROMÂNIEI
612.

616.

— Hotărâre pentru modificarea și completarea
Hotărârii Guvernului nr. 182/2002 privind lista
autorităților contractante care au obligația de a
aplica prevederile Ordonanței Guvernului
nr. 20/2002 privind achizițiile publice prin licitații
electronice și produsele care urmează să fie
achiziționate prin procedura de licitație electronică
— Hotărâre privind condițiile, procedura de
selecție și de propunere de către Consiliul
Economic și Social a candidaților pentru a fi numiți
ca asistenți judiciari de către ministrul justiției,
precum și condițiile de delegare, detașare și
transfer ale asistenților judiciari................................

HOTĂRÂRI

ALE

Nr.

Pagina
— Hotărâre privind constituirea Colegiului pentru
Consultarea Societății Civile .....................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
114.
1–4
697.

4–6

— Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Procedurii de implementare a
Programului pentru organizarea Târgului Național
Cooperatist — TINCOOP 2005................................

7

— Ordin al ministrului sănătății pentru modificarea
și completarea Ordinului ministrului sănătății
nr. 50/2004 privind metodologia de trimitere a
unor categorii de bolnavi pentru tratament în
străinătate...................................................................

8

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 182/2002 privind lista autorităților
contractante care au obligația de a aplica prevederile Ordonanței Guvernului nr. 20/2002
privind achizițiile publice prin licitații electronice și produsele care urmează să fie achiziționate
prin procedura de licitație electronică
În temeiul art. 108 din Constituția României, republicată,
Guvernul României

adoptă prezenta hotărâre.

Art. I. — Hotărârea Guvernului nr. 182/2002 privind lista
autorităților contractante care au obligația de a aplica
prevederile Ordonanței Guvernului nr. 20/2002 privind
achizițiile publice prin licitații electronice și produsele care
urmează să fie achiziționate prin procedura de licitație
electronică, publicată în Monitorul Oficial al României,
Partea I, nr. 158 din 5 martie 2002, cu completările
ulterioare, se modifică și se completează după cum
urmează:

1. Articolul 1 va avea următorul cuprins:
îArt. 1. — (1) Autoritățile contractante prevăzute în
anexa nr. 1 au obligația să aplice procedura de licitație
electronică pentru atribuirea oricărui contract de achiziție
publică având ca obiect unul dintre produsele, serviciile sau
lucrările prevăzute în anexa nr. 2 și a cărui valoare
estimată, fără T.V.A., este cuprinsă între 2.000 euro și
200.000 euro.
(2) Autoritățile contractante, altele decât cele prevăzute
în anexa nr. 1, pot aplica procedura de licitație electronică

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 583/6.VII.2005

pentru atribuirea oricărui contract de achiziție publică,
având ca obiect unul dintre produsele, serviciile sau
lucrările prevăzute în
anexa nr. 2, cu aprobarea
ordonatorului principal de credite, dacă este cazul, și cu
respectarea procedurii și a condițiilor stabilite de operatorul
Sistemului electronic de achiziții publice.
(3) Autoritățile contractante prevăzute la alin. (1) și (2)
pot aplica procedura de licitație electronică pentru atribuirea
de contracte de achiziție publică, având ca obiect alte
produse, servicii sau lucrări decât cele prevăzute în anexa
nr. 2, cu aprobarea odonatorului principal de credite, dacă
este cazul, și cu respectarea procedurii și a condițiilor
stabilite de operatorul Sistemului electronic de achiziții
publice, în măsura în care operatorul acestui sistem
electronic poate pune la dispoziție autorităților contractante
Codul CPSA
în care este
inclus produsul

îGG
4521.1

facilitățile tehnice necesare pentru organizarea acestor
licitații electronice.“
2. Articolul 2 va avea următorul cuprins:
îArt. 2. — Autoritățile contractante pot publica în
Sistemul electronic de achiziții publice anunțul de
participare și anunțul de atribuire a contractului de achiziție
publică pentru atribuirea, prin una dintre procedurile
prevăzute în Ordonanța de urgență a Guvernului
nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, a unui contract de achiziție publică,
cu respectarea procedurii și a condițiilor stabilite de
operatorul Sistemului electronic de achiziții publice.“
3. Din anexa nr. 2 îLista de produse“ se abrogă
următoarele prevederi:

Denumirea produsului

Lucrări de construcții
Lucrări de construcții pentru ridicarea clădirilor — Săli de sport

Nota

4

Nota 4: Se aplică pentru Ministerul Transporturilor, Construcțiilor și Turismului — Compania
Națională de Investiții (CNI).“
4. Anexa nr. 2 îLista de produse“ se completează cu
produsele prevăzute în anexa care face parte integrantă
din prezenta hotărâre.
Art. II. — Hotărârea Guvernului nr. 182/2002 privind lista
autorităților contractante care au obligația de a aplica
prevederile Ordonanței Guvernului nr. 20/2002 privind

achizițiile publice prin licitații electronice și produsele care
urmează să fie achiziționate prin procedura de licitație
electronică, publicată în Monitorul Oficial al României,
Partea I, nr. 158 din 5 martie 2002, cu completările
ulterioare, precum și cu cele aduse prin prezenta hotărâre,
va fi republicată în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU

București, 23 iunie 2005.
Nr. 612.

Contrasemnează:
Ministrul comunicațiilor și tehnologiei informației,
Zsolt Nagy
Ministrul sănătății,
Mircea Cinteză
Ministrul delegat pentru lucrări publice și amenajarea
teritoriului,
László Borbély
Ministrul finanțelor publice,
Ionel Popescu
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 583/6.VII.2005

3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 583/6.VII.2005

GUVERNUL ROMÂNIEI

HOTĂRÂRE
privind condițiile, procedura de selecție și de propunere de către Consiliul Economic și Social
a candidaților pentru a fi numiți ca asistenți judiciari de către ministrul justiției,
precum și condițiile de delegare, detașare și transfer ale asistenților judiciari
În temeiul art. 108 din Constituția României, republicată, precum și al art. 100 și 104 din Legea nr. 304/2004
privind organizarea judiciară, cu modificările și completările ulterioare,
Guvernul României adoptă prezenta hotărâre.
CAPITOLUL I
Selecția și numirea asistenților judiciari
Art. 1. — Asistenții judiciari sunt numiți în funcții de
către ministrul justiției, pentru o perioadă de 5 ani, la
propunerea Consiliului Economic și Social.
Art. 2. — (1) Pot fi propuși pentru numirea ca asistenți
judiciari persoanele care îndeplinesc cumulativ următoarele
condiții:
a) au cetățenia română, domiciliul în România și
capacitate deplină de exercițiu;
b) sunt licențiate în drept cu o vechime în funcții juridice
de cel puțin 5 ani;
c) nu au antecedente penale, nu au cazier fiscal și se
bucură de o bună reputație;
d) cunosc limba română;
e) sunt apte, din punct de vedere medical și psihologic,
pentru exercitarea funcției.
(2) Îndeplinirea condiției prevăzute la alin. (1) lit. e) se
dovedește cu certificat medical de sănătate, eliberat pe
baza constatărilor făcute de o comisie medicală constituită
prin ordin comun al ministrului justiției și ministrului
sănătății.

(3) Verificarea condițiilor prevăzute la alin. (1) și (2) se
face de Consiliul Economic și Social. Actele doveditoare
ale îndeplinirii condițiilor se transmit Ministerului Justiției
odată cu propunerile de numire a candidaților în funcțiile de
asistenți judiciari.
Art. 3. — (1) Consiliul Economic și Social propune
candidați pentru numirea ca asistenți judiciari, în limita
numărului de posturi comunicat de Ministerul Justiției.
(2) Selecția candidaților se face de către Consiliul
Economic și Social, pe baza criteriilor stabilite de acesta.
Art. 4. — (1) Pentru îndeplinirea prevederilor art. 3,
Consiliul Economic și Social solicită în scris confederațiilor
patronale și confederațiilor sindicale, reprezentative la nivel
național, desemnarea de candidați, ținând seama de
numărul de posturi vacante în cadrul fiecărui tribunal. Pot
participa la selecție numai candidații propuși de
confederațiile patronale și confederațiile sindicale
reprezentative la nivel național.
(2) Confederațiile patronale și confederațiile sindicale
reprezentative la nivel național transmit Consiliului Economic
și Social lista nominală a candidaților, împreună cu
dosarele întocmite pentru fiecare candidat.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 583/6.VII.2005
(3) Dosarul prevăzut la alin. (2) trebuie să cuprindă:
a) copie de pe certificatul de naștere și certificatul de
căsătorie;
b) copie de pe buletinul/cartea de identitate;
c) copie de pe diploma de studii juridice;
d) copie de pe actul doveditor al vechimii în funcții
juridice;
e) cazierul judiciar, în original;
f) cazierul fiscal, în original;
g) recomandarea organizației care a desemnat
candidatul;
h) curriculum vitae și declarația candidatului de
acceptare a funcției de asistent judiciar;
i) certificatul medical prevăzut la art. 2 alin. (2).
(4) Candidații trebuie să aibă domiciliul sau reședința în
localitatea în care își are sediul tribunalul pentru care sunt
propuși.
Art. 5. — Candidații vor fi informați de către
confederațiile patronale și confederațiile sindicale
reprezentative la nivel național cu privire la obligațiile,
interdicțiile și incompatibilitățile prevăzute de lege pentru
funcțiile de asistenți judiciari. Candidații își vor exprima în
scris acordul pentru numirea în aceste funcții, în condițiile
legii.
Art. 6. — (1) Selecția candidaților se face de Consiliul
Economic și Social, cu acordul confederațiilor patronale și
confederațiilor sindicale reprezentative la nivel național.
În cazul în care acordul confederațiilor nu se realizează,
Biroul executiv al Consiliului Economic și Social va decide
cu privire la candidații ce vor fi propuși.
(2) Consiliul Economic și Social centralizează
propunerile prevăzute la art. 4 alin. (2), verifică dosarele
candidaților, precum și promovarea examenului de selecție
și le supune spre avizare Biroului executiv și aprobării
plenului Consiliului Economic și Social.
Art. 7. — Lista centralizată a candidaților selectați de
Consiliul Economic și Social este supusă avizării Biroului
executiv și aprobării plenului Consiliului Economic și Social.
Art. 8. — (1) Hotărârea plenului Consiliului Economic și
Social, împreună cu dosarele candidaților propuși, este
transmisă Ministerului Justiției în vederea numirii asistenților
judiciari.
(2) Ministrul justiției, pe baza propunerilor prevăzute la
alin. (1), numește în termen de 15 zile asistenții judiciari și
comunică Consiliului Economic și Social ordinul și lista
asistenților judiciari numiți.
(3) Ministrul justiției poate respinge unele candidaturi
propuse, comunicând Consiliului Economic și Social
motivele respingerii și posturile rămase vacante, în vederea
reluării procedurilor pentru propunerea de candidați.
CAPITOLUL II
Delegarea, detașarea și transferarea asistenților judiciari
Art. 9. — (1) În cazul în care un tribunal, un tribunal
specializat sau o curte de apel, care judecă în primă
instanță, potrivit legii, cauze privind conflictele de muncă și
asigurări sociale, nu poate funcționa normal din cauza
absenței temporare a unor asistenți judiciari, a existenței
unor posturi vacante sau alte asemenea situații, la
propunerea președintelui instanței respective pot fi delegați
asistenți judiciari de la alte instanțe.

5

(2) Delegarea asistenților judiciari se dispune de
președintele instanței la care aceștia sunt încadrați, pe o
perioadă de cel mult 60 de zile, și poate fi prelungită, cu
acordul asistentului judiciar, cu cel mult 60 de zile
într-un an.
(3) Pe perioada delegării asistenții judiciari beneficiază
de toate drepturile prevăzute de lege pentru personalul
delegat din instituțiile publice bugetare.
Art. 10. — (1) Detașarea asistenților judiciari la alte
instanțe se poate dispune, numai cu acordul scris al
acestora, de președinții curților de apel în circumscripția
cărora funcționează.
(2) Durata detașării este cuprinsă între 6 luni și 2 ani.
Detașarea poate fi prelungită o singură dată pentru o
durată de până la 2 ani, cu respectarea condițiilor
prevăzute la alin. (1).
Art. 11. — În perioada detașării asistenții judiciari
beneficiază de drepturile prevăzute de lege pentru
personalul detașat din instituțiile publice bugetare. În cazul
în care salariul și celelalte drepturi bănești pentru funcția
în care este detașat asistentul judiciar sunt inferioare celor
de care acesta beneficiază la funcția în care este încadrat,
el își păstrează indemnizația de încadrare lunară și
celelalte drepturi bănești ale funcției pe care o deține.
Art. 12. — Asistenții judiciari pot fi transferați, la cerere,
de la o instanță la alta, prin ordin al ministrului justiției.
Transferul asistenților judiciari se comunică Consiliului
Economic și Social.
CAPITOLUL III
Dispoziții finale
Art. 13. — (1) Comisia de dialog social din cadrul
Ministerului Justiției adoptă criterii de evaluare a activității
asistenților judiciari și analizează periodic activitatea
acestora, putând propune ministrului justiției, dacă este
cazul, revocarea lor din funcție, cu avizul Consiliului
Economic și Social.
(2) Ministerul Justiției împreună cu Comisia de dialog
social analizează trimestrial volumul de activitate al
asistenților judiciari și, în cazul în care se apreciază că
acesta este deosebit de mare, propun suplimentarea
numărului de posturi la instanțele la care se constată
această situație.
Art. 14. — Mandatul asistenților judiciari încetează de
drept dacă pe perioada îndeplinirii acestuia intervine o
situație de incompatibilitate sau imposibilitatea de a-și
exercita atribuțiile. În acest caz Ministerul Justiției
sesizează în termen de maximum 15 zile Consiliul
Economic și Social, pentru a propune numirea altor
asistenți judiciari care vor îndeplini funcția pe perioada care
a mai rămas de executat din perioada de 5 ani a
mandatului.
Art. 15. — (1) În timpul ședințelor de judecată asistenții
judiciari poartă robă de culoare neagră cu modelul
prevăzut de lege pentru judecători și insignă. Baveta
purtată de asistenții judiciari are culoarea albastru-deschis.
(2) Ținuta de ședință a asistenților judiciari se asigură
în mod gratuit, potrivit legii.
Art. 16. — La data intrării în vigoare a prezentei
hotărâri se abrogă Hotărârea Guvernului nr. 900/2002
privind condițiile și procedura de selecție a candidaților de

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 583/6.VII.2005

către Consiliul Economic și Social, în vederea propunerii
pentru numirea de către ministrul justiției a magistraților

consultanți, publicată în Monitorul Oficial al României,
Partea I, nr. 660 din 5 septembrie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 23 iunie 2005.
Nr. 616.

GUVERNUL ROMÂNIEI

HOTĂRÂRE
privind constituirea Colegiului pentru Consultarea Societății Civile
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă înființarea Colegiului pentru
Consultarea Societății Civile, denumit în continuare Colegiul,
organism consultativ, fără personalitate juridică, funcționând
pe lângă primul-ministru, ca urmare a voinței de a
recunoaște valoarea competențelor acumulate și de a
asigura participarea mediului asociativ la elaborarea,
evaluarea, amendarea și implementarea politicilor publice.
(2) Colegiul facilitează comunicarea și asigură implicarea
societății civile în realizarea politicilor guvernamentale la
toate palierele decizionale ale administrației publice
centrale.
(3) Colegiul are ca scop dezvoltarea parteneriatului
strategic între autoritățile publice și mediul asociativ și
consolidarea democrației participative în România.
Art. 2. — Pentru îndeplinirea obiectivelor prevăzute la
art. 1, Colegiul exercită următoarele atribuții:
a) sesizează și informează primul-ministru în privința
dinamicii, evoluției și oportunităților de dezvoltare ale
mediului asociativ;
b) propune instrumente de implicare reală a mediului
asociativ în proiectarea, definirea și gestionarea politicilor
publice;
c) formulează soluții pentru ameliorarea regimului legal
fiscal pentru sectorul nonprofit;
d) elaborează propuneri privind posibilitatea constituirii
unor fonduri publice pentru finanțarea organizațiilor
neguvernamentale;
e) sprijină politicile de integrare europeană și analizează
impactul lor asupra mediului asociativ;
f) propune mecanismele de acces al organizațiilor
neguvernamentale din România la fondurile structurale
europene;
g) recomandă direcții de acțiune strategică în domeniile
prioritare pentru mediul asociativ;

h) organizează consultări și avansează propuneri
primului-ministru pentru desemnarea reprezentanților
sectorului asociativ în cadrul Consiliului Economic și Social
sau în alte organisme mixte;
i) realizează anual rapoarte sau studii privind tendințele
de dezvoltare ale mediului asociativ și evoluția relațiilor cu
autoritățile publice.
Art. 3. — (1) Colegiul este alcătuit din 40 de membri,
reprezentanți ai mediului asociativ.
(2) Membrii Colegiului sunt numiți prin decizie a
primului-ministru, pe o perioadă de 4 ani, în urma
consultărilor dintre ministere și organizațiile neguvernamentale
din sfera lor de competență.
Art. 4. — Colegiul este condus de un consiliu
permanent, alcătuit din președinte, vicepreședinți și
8 membri, aleși prin vot secret cu majoritatea voturilor
membrilor Colegiului.
Art. 5. — (1) Colegiul se întrunește trimestrial, la
convocarea președintelui acestuia sau la cererea primuluiministru, la sediul Guvernului.
(2) Colegiul își desfășoară activitatea în baza
regulamentului de organizare și funcționare, pe care îl
aprobă în termen de 30 de zile de la data constituirii.
Art. 6. — (1) Lucrările Colegiului sunt coordonate de
primul-ministru.
(2) În funcție de problematica supusă dezbaterii, la
lucrările acestui organism pot participa, în calitate de invitat,
fără drept de vot, reprezentanți ai administrației publice
centrale, ai altor organizații neguvernamentale sau experți
independenți.
Art. 7. — Secretariatul Colegiului va fi asigurat de
Departamentul de Analiză și Planificare Politică din cadrul
Cancelariei Primului-Ministru.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 23 iunie 2005.
Nr. 618.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 583/6.VII.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului pentru organizarea
Târgului Național Cooperatist — TINCOOP 2005
Având în vedere prevederile Anexei nr. 3/12/23 din Legea bugetului de stat pe anul 2005 nr. 511/2004, ale
art. 25 alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, cu
modificările ulterioare, precum și prevederile art. 4 alin. (1) pct. 12 din Hotărârea Guvernului nr. 753/2003 privind
organizarea și funcționarea Agenției Naționale pentru Întreprinderi Mici și Mijlocii și Cooperație, cu modificările și
completările ulterioare,
În temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — (1) Se aprobă Procedura de implementare
a Programului pentru organizarea Târgului Național
Cooperatist — TINCOOP 2005, prevăzută în anexa care

face parte integrantă din prezentul ordin.
(2) Prezentul ordin va fi publicat în Monitorul Oficial al
României, Partea I, și va intra în vigoare la data publicării.

Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
București,
Nr. 114.

28 iunie 2005.
ANEXĂ

PROCEDURA
de implementare a Programului pentru organizarea Târgului Național Cooperatist — TINCOOP 2005
1. Obiectivul Programului
1.1. Obiectivul Programului pentru organizarea Târgului
Național Cooperatist — TINCOOP 2005, denumit în
continuare Program, îl constituie susținerea societăților
cooperative, promovarea spiritului antreprenorial, stimularea
dezvoltării afacerilor, precum și creșterea numărului de
locuri de muncă din domeniul cooperatist, prin promovarea
produselor, serviciilor și a altor oportunități de afaceri ale
cooperației pe piețele naționale și internaționale, pentru
îmbunătățirea performanțelor economice și tehnice ale
societăților cooperative.
1.2. Programul urmărește:
a) facilitarea contactelor dintre societățile cooperative și
mediul de afaceri prin îmbunătățirea accesului acestora la
informații de piață și la valorificarea optimă a acestor
informații;
b) promovarea produselor și serviciilor specifice ale
cooperației pe piețele interne și externe;
c) creșterea numărului locurilor de muncă în societățile
cooperative prin stimularea dezvoltării afacerilor, creșterea
numărului societăților cooperative de succes și dezvoltarea
aptitudinilor antreprenoriale.
2. Descrierea Programului
2.1. Programul constă în organizarea primei ediții a
Târgului Național Cooperatist — TINCOOP 2005 în luna
octombrie 2005 în București.
2.2. Acțiunile legate de organizarea și desfășurarea
Programului se realizează de Agenția Națională pentru
Întreprinderi Mici și Mijlocii și Cooperație, direct și/sau pe
bază de contracte încheiate cu persoane fizice și juridice
de drept public sau privat, în condițiile legii, în colaborare

cu Uniunea Națională a Cooperativelor de Consum —
CENTROCOOP și cu Asociația Națională a Cooperației
Meșteșugărești — UCECOM.
2.3. Acțiunile desfășurate în cadrul Programului sunt:
a) organizarea expoziției — standuri ale societăților
cooperative/societăților cu capital majoritar cooperatist cu
activități de producție și prestări servicii, pe domenii de
activitate;
b) organizarea de seminarii, mese rotunde și ateliere
de lucru;
c) diseminarea de materiale informative pe teme privind
dezvoltarea afacerilor;
d) creșterea competențelor antreprenoriale prin
furnizarea serviciilor de instruire susținute de experți din
domeniul public sau privat din România;
3. Bugetul Programului
3.1. Bugetul alocat Programului pentru anul 2005 este
de 6 miliarde lei (600.000 lei noi).
3.2. Structura bugetului aferent organizării și desfășurării
evenimentului prevăzut la pct. 2.1 se aprobă prin ordin al
președintelui Agenției Naționale pentru Întreprinderi Mici și
Mijlocii și Cooperație.
3.3. Execuția bugetului prevăzut la pct. 3.1 se aprobă
prin ordin al președintelui Agenției Naționale pentru
Întreprinderi Mici și Mijlocii și Cooperație.
3.4. În vederea desfășurării în bune condiții a
Programului se pot atrage fonduri provenite din donații și
sponsorizări ale persoanelor fizice și ale persoanelor
juridice din țară și din străinătate, în condițiile legii.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 583/6.VII.2005

MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății nr. 50/2004
privind metodologia de trimitere a unor categorii de bolnavi pentru tratament în străinătate
Având în vedere prevederile art. 3 din Ordonanța Guvernului nr. 28/2003 privind trimiterea bolnavilor pentru
tratament în străinătate, aprobată cu modificări prin Legea nr. 119/2003,
văzând Referatul de aprobare al Direcției generale de asistență medicală, structuri sanitare și salarizare nr. M.C. 8.292
din 30 iunie 2005,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările ulterioare,
ministrul sănătății emite următorul ordin:
Art. 1. — Anexa nr. 2 la Ordinul ministrului sănătății
nr. 50/2004 privind metodologia de trimitere a unor
categorii de bolnavi pentru tratament în străinătate, publicat
în Monitorul Oficial al României, Partea I, nr. 76 din 29
ianuarie 2004, cu modificările ulterioare, se înlocuiește cu
anexa la prezentul ordin.
Art. 2. — Direcția generală asistență medicală, structuri

sanitare și salarizare din cadrul Ministerului Sănătății,
direcțiile de sănătate publică județene și a municipiului
București și comisiile de specialitate teritoriale pentru
trimiterea bolnavilor la tratament în străinătate vor duce la
îndeplinire dispozițiile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 30 iunie 2005.
Nr. 697.
ANEXĂ
(Anexa nr. 2 la Ordinul nr. 50/2004)

ATRIBUȚIILE
comisiilor de specialitate teritoriale pentru trimiterea bolnavilor la tratament în străinătate
1. Examinează bolnavul și documentația medicală, în
vederea stabilirii diagnosticului complet al afecțiunii de bază
(clinic, etiologic, funcțional, histopatologic, topografic, forma
și stadiul evolutiv), consemnând totodată și eventualele boli
asociate.
2. În situația în care tratamentul bolnavului examinat
poate fi efectuat în țară, recomandă unitatea medicală în
care bolnavul urmează să fie tratat, întocmind în acest
scop documentația medicală necesară.
3. Recomandă internarea pacientului într-o clinică din
centrul universitar în care funcționează comisia, în cazul în
care sunt necesare investigații suplimentare pentru stabilirea
diagnosticului și a conduitei terapeutice.
4. Completează procesul-verbal medical, al cărui model
este prevăzut în anexa nr. 3, pe care îl trimite direcției de
sănătate publică județene sau a municipiului București în
termen de maximum 14 zile de la evaluarea pacientului.
Recomandă minimum 3 clinici la care pacientul poate
efectua tratament în străinătate, furnizând și datele de
contact ale acestora (adresă, telefon, fax). Selectarea

clinicilor se face în ordine descrescătoare, pe baza
următoarelor criterii:
— experiența în domeniu și rezultatele obținute;
— calitatea serviciilor oferite;
— costul estimativ al tratamentului (cel mai mic).
Comisia are obligația de a argumenta în scris selecția
clinicilor pentru tratament în străinătate.
5. Completează fișa specială prevăzută în anexa nr. 4,
pentru bolnavii cu afecțiuni hematologice care solicită
transplant de celule STEM hematopoietice.
6. Informează pacientul sau aparținătorii acestuia despre
boala de care suferă, intervenția recomandată, rezultatele
așteptate în urma efectuării intervenției în străinătate,
precum și despre riscurile pe care le comportă intervenția.
7. Evaluează pacientul la întoarcerea în țară și
elaborează un raport medical, trimis direcției de sănătate
publică județene, în care este precizat beneficiul
tratamentului efectuat. În cazul în care se impune
continuarea tratamentului în străinătate, se completează un
nou proces-verbal medical.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 583/6.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033085]
ISSN 1453—4495

PDF compression, OCR, web-optimization with CVISION's PdfCompressor

