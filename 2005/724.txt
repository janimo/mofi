PARTEA

Anul 173 (XVII) — Nr. 724

I

LEGI, DECRETE, HOTĂRÂRI ȘI ALTE ACTE

Miercuri, 10 august 2005

SUMAR

Nr.

Pagina

Nr.
finanțarea Consiliului de supraveghere din
domeniul feroviar ....................................................

DECIZII ALE CURȚII CONSTITUȚIONALE
Decizia nr. 296 din 9 iunie 2005 referitoare la excepția
de neconstituționalitate a dispozițiilor art. 19
alin. (1) lit. a) din Legea nr. 108/1999 pentru
înființarea și organizarea Inspecției Muncii .............

813.
1–3

HOTĂRÂRI ALE GUVERNULUI ROMÂNIEI
812.

— Hotărâre privind aprobarea Regulamentului
de organizare și funcționare, atribuțiile și

DECIZII

ALE

Pagina

CURȚII

4–6

— Hotărâre privind modificarea și completarea
anexei nr. 1 la Hotărârea Guvernului nr. 27/2004
pentru aprobarea condițiilor de închiriere de către
Compania Națională de Căi Ferate îC.F.R.“ —
S.A. a unor părți din infrastructura feroviară
neinteroperabilă, precum și de gestionare a
acestora ....................................................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 296
din 9 iunie 2005

referitoare la excepția de neconstituționalitate a dispozițiilor art. 19 alin. (1) lit. a)
din Legea nr. 108/1999 pentru înființarea și organizarea Inspecției Muncii
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a art. 19 alin. (1) din Legea nr. 108/1999 pentru înființarea

și organizarea Inspecției Muncii, excepție ridicată de
Societatea Comercială îProd Vin — Alcom“ — S.R.L.
Buhoci în Dosarul nr. 2.506/2004 al Judecătoriei Bacău.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând, pe
de o parte, că dispozițiile art. 16 alin. (1) din Constituție
nu sunt incidente în cauză, iar, pe de altă parte, că
prevederile legale criticate nu încalcă dispozițiile
constituționale ale art. 27 alin. (1)—(3), având în vedere
faptul că inspectorii de muncă își pot desfășura în condiții
optime activitatea de control numai dacă au acces liber,

2

MONITORUL OFICIAL AL ROMÂNIEI, PARTEA I, Nr. 724/10.VIII.2005

permanent și fără înștiințare prealabilă, în sediul persoanei
juridice și în orice alt loc de muncă organizat de aceasta.
Se consideră că această măsură este justificată și prin
prisma scopului Inspecției Muncii, acesta fiind unul de
interes general.
C U R T E A,

având în vedere actele și lucrările dosarului, constată
următoarele:
Prin Încheierea din 1 octombrie 2004, pronunțată în
Dosarul 2.506/2004, Judecătoria Bacău a sesizat Curtea
Constituțională cu excepția de neconstituționalitate a
dispozițiilor art. 19 alin. (1) din Legea nr. 108/1999 pentru
înființarea și organizarea Inspecției Muncii, excepție
ridicată de Societatea Comercială îProd Vin — Alcom“ —
S.R.L. Buhoci într-o cauză având ca obiect soluționarea
unei contestații împotriva procesului-verbal de constatare și
sancționare a unei contravenții.
În motivarea excepției de neconstituționalitate autorul
acesteia susține că prevederile art. 19 alin. (1) din Legea
nr. 108/1999 pentru înființarea și organizarea Inspecției
Muncii contravin dispozițiilor constituționale ale art. 16
alin. (1).
În argumentarea criticii de neconstituționalitate se arată
că dispozițiile art. 19 alin. (1) din Legea nr. 108/1999
creează îo disproporție între atribuțiile și puterea pe care o
au inspectorii de muncă în raport cu organele de poliție,
care, pentru a intra într-un sediu sau domiciliu, trebuie să
obțină încuviințarea instanței de judecată, or inspectorii de
muncă pot intra oriunde și când vor, fără nici o încuviințare
și fără nici o avizare, fiind în măsură să ia declarații și
probe după bunul plac al fiecărui inspector, chiar și în
lipsa unui reprezentant al conducerii societății controlate“.
Judecătoria Bacău apreciază că excepția de
neconstituționalitate ridicată este neîntemeiată. În
argumentarea acestei opinii, instanța apreciază că autorul
excepției de neconstituționalitate se referă îla o
«inegalitate» de tratament raportat la activitățile de control
ale organelor care au astfel de atribuții, unele [având]
nevoie de autorizarea instanței pentru a pătrunde într-un
spațiu, iar altele nu, și nu la egalitatea propriu-zisă a
fiecărui cetățean în fața legii“. Instanța consideră că
îmodalitățile diferite de pătrundere într-un spațiu locativ
comercial nu țin de calitatea unei anumite categorii de
cetățeni, ci de calitatea organelor respective, [fapt care] nu
încalcă principiul constituțional al egalității cetățenilor în fața
legii, toți cetățenii fiind supuși acelorași reglementări
legale“. Astfel, în optica instanței această îdiferență este
dată nu de persoana fizică sau juridică ce se supune
verificării, ci de însuși scopul controlului“.
În argumentarea opiniei sale, instanța apreciază că,
datorită specificului activității inspectoratelor teritoriale de
muncă, acestea îau implicit și dreptul de a pătrunde liber,
permanent și fără înștiințare prealabilă în orice loc“, iar
eventuala «autorizare» a inspecțiilor de muncă [...] ar face
practic improprie activitatea [inspectorilor de muncă]“. Se
mai arată că îeventualele abuzuri comise de organele de
control pot fi reclamate în justiție, asigurându-se astfel
protecția persoanei controlate“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate ridicată este neîntemeiată. În

argumentarea punctului de vedere prezentat se arată că
î«inegalitatea de tratament» raportată la activitățile de
control ale diferitelor instituții ale statului, care sunt
organizate și funcționează în vederea realizării unor atribuții
specifice fiecăreia, potrivit legii“, nu poate contraveni art. 16
din Constituție, întrucât acesta îse referă la egalitatea în
drepturi a cetățenilor, neavând incidență în speța dedusă
judecății“.
De asemenea, se susține că îexistența unei eventuale
autorizări a inspectorilor de muncă în vederea desfășurării
activității de control ar conduce la încălcarea și
îndepărtarea de scopul și rolul Inspecției Muncii“.
Guvernul apreciază că excepția de neconstituționalitate
ridicată este neîntemeiată. În argumentarea acestui punct
de vedere se arată că prevederile legale criticate asigură
îdesfășurarea în condiții optime a operațiunilor de control
de către inspectoratele teritoriale de muncă, în
considerarea atribuțiunilor acestora [...] de a verifica modul
de aplicare a prevederilor legale care reglementează
relațiile de muncă, protecția salariaților, securitatea și
sănătatea în muncă“. Drepturile conferite inspectorilor de
muncă îau în vedere atât specificul activității de control
exercitate [...], cât și importanța socială a acestei activități
de ordine publică“. De asemenea, Guvernul arată că
îdispozițiile legale criticate se aplică tuturor inspectorilor de
muncă, fără discriminări, iar drepturile conferite de lege
acestora trebuie respectate de către toate celelalte subiecte
de drept, indiferent de calitatea acestora“.
Totodată se apreciază că diferența dintre î«atribuțiile și
puterea pe care o au inspectorii de muncă în raport cu
organele de poliție» constituie o diferență de regim juridic
care rezidă în statutul distinct al celor două categorii de
funcționari publici [...] atât ca sferă de atribuții, cât și ca
ansamblu al drepturilor și obligațiilor pe care legea le
impune acestor autorități publice în exercitarea
atribuțiunilor lor“.
Cu privire la înțelesul principiului egalității, Guvernul
invocă Decizia Curții Constituționale nr. 107 din
1 noiembrie 1995, precum și soluția dată în cauza Marckx
contra Belgiei, 1979, de către Curtea Europeană a
Drepturilor Omului.
Avocatul Poporului apreciază că excepția de
neconstituționalitate ridicată este neîntemeiată. În
argumentarea acestui punct de vedere, se apreciază că
îpersonalul încadrat la Inspecția Muncii se află într-o
situație diferită de celelalte organe de ordine [și], pe cale
de consecință, în mod obiectiv și rezonabil, situația diferită
a inspectorilor de muncă justifică aplicarea unui tratament
juridic diferit, constând în dreptul acestora de a avea acces
liber, permanent și fără înștiințare, în sediul persoanelor
juridice sau în orice alt loc de muncă organizat“.
Referitor la sensul dispozițiilor constituționale privind
principiul egalității, Avocatul Poporului invocă și Decizia
Curții Constituționale nr. 107 din 13 iunie 2000.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10

MONITORUL OFICIAL AL ROMÂNIEI, PARTEA I, Nr. 724/10.VIII.2005
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 19 alin. (1) din
Legea nr. 108/1999 pentru înființarea și organizarea
Inspecției Muncii, republicată în Monitorul Oficial al
României, Partea I, nr. 740 din 10 octombrie 2002. În
realitate, astfel cum rezultă din motivarea excepției, Curtea
observă că obiectul acesteia îl constituie dispozițiile art. 19
alin. (1) lit. a) din Legea nr. 108/1999, care au următorul
cuprins:
îArt. 19. — (1) Inspectorii de muncă au următoarele drepturi:
a) să aibă acces liber, permanent și fără înștiințare
prealabilă, în sediul persoanei juridice și în orice alt loc de
muncă organizat de aceasta; [...].“
Textul constituțional expres invocat în susținerea
excepției este cel al art. 16 alin. (1). Deși autorul excepției
de neconstituționalitate a invocat în susținerea acesteia
numai dispozițiile art. 16 alin. (1) din Constituție, Curtea
constată că, astfel cum rezultă din motivarea excepției,
poate fi considerat că este invocat și textul constituțional al
art. 27 alin. (1)—(3). În consecință, textele constituționale
invocate în susținerea excepției au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări“.
— Art. 27 alin. (1)—(3): îDomiciliul și reședința sunt
inviolabile. Nimeni nu poate pătrunde sau rămâne în domiciliul
ori în reședința unei persoane fără învoirea acesteia.
(2) De la prevederile alineatului (1) se poate deroga prin
lege pentru următoarele situații:
a) executarea unui mandat de arestare sau a unei hotărâri
judecătorești;
b) înlăturarea unei primejdii privind viața, integritatea fizică
sau bunurile unei persoane;
c) apărarea securității naționale sau a ordinii publice;
d) prevenirea răspândirii unei epidemii.
(3) Percheziția se dispune de judecător și se efectuează în
condițiile și în formele prevăzute de lege“.
Examinând excepția de neconstituționalitate ridicată,
Curtea reține că, în esență, autorul acesteia apreciază că
dreptul inspectorilor de muncă de a avea acces liber în
sediul persoanei juridice și în orice alt loc de muncă
organizat de aceasta îfără nici o încuviințare și fără nici o
avizare“ este disproporționat în raport cu îatribuțiile și
puterea“ organelor de poliție, îcare pentru a intra într-un
sediu sau domiciliu trebuie să obțină încuviințarea instanței

3

de judecată“, și, pe cale de consecință, este de natură a
încălca prevederile art. 16 alin. (1) din Constituție.
Curtea constată că dispozițiile art. 16 alin. (1) din
Constituție nu au incidență în cauză, având în vedere că
autorul excepției se referă la o «inegalitate» de tratament
raportat la activitățile de control ale organelor care au
astfel de atribuții, iar nu la existența vreunei inegalități în
drepturi a persoanei în fața legii și a autorităților publice în
sensul prevăzut de textul constituțional.
În ceea ce privește prevederile art. 27 alin. (1)—(3) din
Constituție, referitoare la inviolabilitatea domiciliului, Curtea
observă că, în cazul sediilor industriale sau comerciale
care nu sunt în același timp și locuri de domiciliu,
personalizarea locului nu este atât de pronunțată, astfel că
inviolabilitatea sediului nu este supusă acelorași reguli ca
domiciliul propriu-zis, cel în care se desfășoară viața
privată a persoanei, astfel că autoritățile pot exercita în alte
condiții, mult mai permisive, controlul asupra activităților
profesionale care se desfășoară în aceste sedii. În
consecință, Curtea reține că activitățile pe care Inspecția
Muncii le controlează nu țin de sfera privată, ci, dimpotrivă,
de cea publică, vizând în mod evident ocrotirea unui
interes general.
Curtea constată că intervenția din partea autorităților
publice în sfera de activitate a persoanelor juridice are un
scop legitim și este necesară într-o societate democratică,
având în vedere că, în conformitate cu prevederile art. 5
lit. a) din Legea nr. 108/1999, printre obiectivele Inspecției
Muncii se numără și controlul aplicării prevederilor legale
referitoare la relațiile de muncă, la securitatea și sănătatea
în muncă, la protecția salariaților care lucrează în condiții
deosebite și a prevederilor legale referitoare la asigurările
sociale. Totodată Curtea reține că măsurile prevăzute de
dispozițiile de lege criticate sunt proporționale cu scopul
legitim urmărit, întrucât numai în acest mod se asigură
desfășurarea în condiții optime a operațiunilor de control de
către Inspecția Muncii, în îndeplinirea atribuțiunilor acesteia,
iar drepturile conferite inspectorilor de muncă au în vedere
atât specificul activității de control exercitate, cât și
importanța socială a acestei activități de ordine publică.
În consecință, Curtea constată că nu pot fi opuse
activității Inspecției Muncii obligații ce decurg din
prevederile art. 27 din Constituție privind inviolabilitatea
domiciliului, având în vedere natura deosebită a activității
Inspecției Muncii, specificul atribuțiilor pe care le are de
îndeplinit, conform legii, această autoritate, obiectul
controlului și locurile unde se desfășoară acesta.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ
În numele legii
D E C I D E:

Respinge excepția de neconstituționalitate a dispozițiilor art. 19 alin. (1) lit. a) din Legea nr. 108/1999 pentru
înființarea și organizarea Inspecției Muncii, excepție ridicată de Societatea Comercială îProd Vin — Alcom“ — S.R.L.
Buhoci în Dosarul nr. 2.506/2004 al Judecătoriei Bacău.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

4

MONITORUL OFICIAL AL ROMÂNIEI, PARTEA I, Nr. 724/10.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare, atribuțiile
și finanțarea Consiliului de supraveghere din domeniul feroviar
În temeiul art. 108 din Constituția României, republicată, și al art. 30 alin. (2) din Ordonanța Guvernului
nr. 89/2003 privind alocarea capacităților de infrastructură feroviară, tarifarea utilizării infrastructurii feroviare și certificarea
în materie de siguranță, aprobată cu modificări și completări prin Legea nr. 8/2004,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Consiliului de supraveghere din domeniul
feroviar, prevăzut în anexa care face parte integrantă din
prezenta hotărâre.
Art. 2. — Consiliul de supraveghere din domeniul
feroviar este organizat și funcționează ca structură fără
personalitate juridică, în cadrul Ministerului Transporturilor,
Construcțiilor și Turismului.
Art. 3. — (1) Consiliul de supraveghere este constituit
din specialiști din cadrul Ministerului Transporturilor,
Construcțiilor și Turismului, numiți și revocați prin ordin al
ministrului transporturilor, construcțiilor și turismului.
(2) Președintele Consiliului de supraveghere este
secretarul de stat cu atribuții în domeniul transportului
feroviar, iar membrii sunt specialiști cel puțin din domeniile
feroviar, integrare europeană, economic și juridic.
Art. 4. — (1) În exercitarea atribuțiilor care îi revin,
Consiliul de supraveghere din domeniul feroviar este abilitat
să solicite administratorului infrastructurii, solicitanților și
oricărei alte părți interesate furnizarea informațiilor
necesare.
(2) Administratorul infrastructurii, solicitanții și oricare altă
parte interesată sunt obligați să prezinte fără întârziere
informațiile prevăzute la alin. (1).
Art. 5. — (1) În exercitarea atribuțiilor care îi revin,
Consiliul de supraveghere din domeniul feroviar emite
decizii.
(2) Deciziile luate de Consiliul de supraveghere din
domeniul feroviar au caracter obligatoriu pentru toate părțile
implicate, cu excepția prevederilor art. 8.
Art. 6. — (1) În scopul asigurării desfășurării activității
Consiliului de supraveghere din domeniul feroviar, începând
cu data prezentei hotărâri se înființează Secretariatul
Consiliului de supraveghere din domeniul feroviar,
compartiment cu caracter permanent în structura
Ministerului Transporturilor, Construcțiilor și Turismului.
(2) Numărul maxim de posturi al Secretariatului
Consiliului de supraveghere din domeniul feroviar se

stabilește prin ordin al ministrului transporturilor,
construcțiilor și turismului și se asigură în cadrul numărului
maxim de posturi aprobat pentru Ministerul Transporturilor,
Construcțiilor și Turismului.
Art. 7. — Resursele financiare necesare în vederea
funcționării Consiliului de supraveghere din domeniul
feroviar se cuprind în bugetul Ministerului Transporturilor,
Construcțiilor și Turismului.
Art. 8. — Contestațiile împotriva deciziilor luate de
Consiliul de supraveghere din domeniul feroviar, prevăzute
la art. 5, se soluționează de instanțele judecătorești
competente, potrivit Legii contenciosului administrativ
nr. 554/2004.
Art. 9. — (1) Încălcarea prevederilor prezentei hotărâri
atrage răspunderea materială, civilă, contravențională sau
penală, după caz, a celor vinovați, în condițiile legii.
(2) Constituie contravenții și se sancționează
următoarele fapte:
a) nerespectarea prevederilor art. 4 alin. (2), cu amendă
de la 5.000 lei (RON) la 10.000 lei (RON);
b) nerespectarea prevederilor art. 5 alin. (2), cu amendă
de la 5.000 lei (RON) la 20.000 lei (RON).
(3) Constatarea contravențiilor și aplicarea sancțiunilor
prevăzute la alin. (2) se fac de către personalul împuternicit
prin ordin al ministrului transporturilor, construcțiilor și
turismului.
(4) Contravenientul poate achita, pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la alin. (2), agentul
constatator făcând mențiune despre această posibilitate în
procesul-verbal.
(5) Dispozițiile prezentei hotărâri referitoare la
contravenții se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 812.

MONITORUL OFICIAL AL ROMÂNIEI, PARTEA I, Nr. 724/10.VIII.2005

5
ANEXĂ

REGULAMENTUL
de organizare și funcționare a Consiliului de supraveghere din domeniul feroviar
CAPITOLUL I

Art. 3. — (1) Consiliul de supraveghere este constituit
din 7 specialiști din cadrul Ministerului Transporturilor,
Construcțiilor și Turismului, numiți și revocați prin ordin al
ministrului transporturilor, construcțiilor și turismului.
(2) Președintele Consiliului de supraveghere este
secretarul de stat cu atribuții în domeniul transportului
feroviar, iar cei 6 membri sunt specialiști cel puțin din
domeniile feroviar, integrare europeană, economic și juridic.
(3) Membrii Consiliului de supraveghere sunt numiți pe
o perioadă de 4 ani, cu posibilitatea reînnoirii mandatului.
(4) Când se creează un loc vacant în Consiliul de
supraveghere, se numește un nou membru pentru o durată
egală cu perioada care a rămas până la expirarea
mandatului predecesorului său.
(5) Pentru activitatea depusă, persoanele din
componența Consiliului de supraveghere au dreptul la o
indemnizație lunară stabilită prin ordin al ministrului
transporturilor, construcțiilor și turismului și care nu poate
depăși 20% din indemnizația lunară a secretarului de stat.
Art. 4. — (1) Pregătirea activităților Consiliului de
supraveghere se face de către Secretariatul Consiliului de
supraveghere, compartiment cu caracter permanent în
structura Ministerului Transporturilor, Construcțiilor și
Turismului.

b) criteriile conținute în documentul de referință al
rețelei;
c) procedura de alocare a capacităților de infrastructură
feroviară și rezultatele acesteia;
d) sistemul de tarifare;
e) nivelul sau structura tarifelor de utilizare a
infrastructurii feroviare pe care trebuie să le plătească sau
pe care ar putea avea obligația să le plătească;
f) certificatul de siguranță, aplicarea și controlul normelor
și regulilor de siguranță;
2. urmărește și asigură că tarifele stabilite de
administratorul infrastructurii feroviare sunt în conformitate
cu prevederile legale în vigoare și au un caracter
nediscriminatoriu;
3. autorizează negocierile dintre solicitanți și
administratorul infrastructurii feroviare cu privire la nivelul
tarifelor de utilizare a infrastructurii feroviare;
4. supraveghează negocierile dintre solicitanți și
administratorul infrastructurii feroviare cu privire la nivelul
tarifelor de utilizare a infrastructurii feroviare și intervine
imediat în cazul în care negocierile ar putea să contravină
prevederilor legale în vigoare;
5. se pronunță asupra tuturor contestațiilor și adoptă
măsurile necesare pentru remedierea situației, într-un
termen de maximum o lună de la primirea tuturor
informațiilor;
6. monitorizează concurența pe piața de servicii de
transport feroviar, inclusiv pe piața de transport feroviar de
marfă, fără a încălca prevederile legale privind concurența
și activitatea instituțiilor/autorităților publice competente în
domeniu;
7. adoptă măsurile necesare pentru buna sa funcționare;
8. colaborează cu ministerele și cu alte autorități publice
în îndeplinirea atribuțiilor ce îi revin;
9. analizează periodic respectarea cadrului legal în
domeniul său de activitate și face propuneri pentru
îmbunătățire, în concordanță cu reglementările Uniunii
Europene;
10. efectuează schimburi de informații cu organisme de
supraveghere similare din statele membre ale Uniunii
Europene și din statele candidate la aderare cu privire la
activitatea lor, la principiile și practicile lor decizionale,
astfel încât principiile decizionale ale acestuia să fie
armonizate cu cele ale organismelor de supraveghere din
statele membre ale Uniunii Europene.
(2) Consiliul de supraveghere îndeplinește orice ale
atribuțiii specifice prevăzute de lege.
Art. 6. — Atribuțiile și sarcinile Secretariatului Consiliului
de supraveghere se stabilesc prin Regulamentul de
organizare și funcționare a Ministerului Transporturilor,
Construcțiilor și Turismului, aprobat prin ordin al ministrului.

CAPITOLUL III

CAPITOLUL IV

Atribuțiile Consiliului de supraveghere
și ale Secretariatului Consiliului de supraveghere

Funcționarea Consiliului de supraveghere

Dispoziții generale

Art. 1. — Consiliul de supraveghere din domeniul
feroviar, denumit în continuare Consiliul de supraveghere,
este organizat și funcționează ca structură fără
personalitate juridică în cadrul Ministerului Transporturilor,
Construcțiilor și Turismului, în conformitate cu prevederile
Ordonanței Guvernului nr. 89/2003 privind alocarea
capacităților de infrastructură feroviară, tarifarea utilizării
infrastructurii feroviare și certificarea în materie de
siguranță, publicată în Monitorul Oficial al României,
Partea I, nr. 623 din 31 august 2003, aprobată cu
modificări și completări prin Legea nr. 8/2004, publicată în
Monitorul Oficial al României, Partea I, nr. 178 din 2 martie
2004, și potrivit prevederilor prezentului regulament.
Art. 2. — Consiliul de supraveghere este independent
din punct de vedere organizatoric, juridic, decizional și în
ceea ce privește deciziile de ordin financiar față de
administratorii infrastructurii feroviare, organismele de
tarifare a infrastructurii feroviare, organismele de alocare a
capacităților de infrastructură feroviară și față de operatorii
de transport feroviar.
CAPITOLUL II
Organizarea Consiliului de supraveghere

Art. 5. — (1) Consiliul de supraveghere are următoarele
atribuții:
1. analizează și soluționează toate contestațiile împotriva
deciziilor luate de administratorul infrastructurii feroviare
sau, dacă este cazul, de operatorul de transport feroviar,
cu privire la:
a) documentul de referință al rețelei;

Art. 7. — Activitatea Consiliului de supraveghere se
desfășoară în ședințe lunare, pe baza unui program tematic
anual, sau ori de câte ori este necesar pentru soluționarea
unor solicitări care nu suportă întârziere.
Art. 8. — (1) Ședințele Consiliului de supraveghere sunt
conduse de președintele acestuia.
(2) În cazul în care președintele nu își poate îndeplini
atribuțiile din motive obiective, ședințele Consiliului de

6

MONITORUL OFICIAL AL ROMÂNIEI, PARTEA I, Nr. 724/10.VIII.2005

supraveghere vor fi conduse de un membru al Consiliului
de supraveghere, specialist din domeniul feroviar, desemnat
de acesta să îl înlocuiască.
Art. 9. — (1) Convocările ședințelor Consiliului de
supraveghere cuprind data, locul și ordinea de zi, aprobate
de președintele Consiliului de supraveghere, împreună cu
materialele ce urmează să fie supuse dezbaterilor.
(2) Convocările prevăzute la alin. (1) vor fi redactate și
difuzate de Secretariatul Consiliului de supraveghere cu cel
puțin 5 zile înainte de data fixată pentru ședință.
(3) În cazul ședințelor pentru soluționarea unor solicitări
care nu suportă întârziere, termenul prevăzut la alin. (2)
este de cel puțin două zile.
Art. 10. — Consiliul de supraveghere este întrunit legal
pentru validitatea deliberărilor, dacă sunt prezenți
președintele sau înlocuitorul acestuia și 4 membri.
Art. 11. — (1) Dezbaterile din cadrul ședințelor
Consiliului de supraveghere au loc conform ordinii de zi și
se consemnează în procesul-verbal al ședinței, care se
înscrie într-un registru sigilat și parafat.
(2) Procesul-verbal al ședinței se redactează de
Secretariatul Consiliului de supraveghere și se semnează
de președinte și de toți membrii.
Art. 12. — (1) În urma dezbaterilor prevăzute la art. 11,
Consiliul de supraveghere emite decizii.
(2) Deciziile Consiliului de supraveghere se iau prin vot
deschis, cu majoritatea membrilor prezenți.
(3) Membrii Consiliului de supraveghere care s-au
abținut sau au votat împotriva luării deciziei în forma
adoptată vor solicita înscrierea justificării opiniilor lor
separate.
(4) Deciziile motivate în mod corespunzător se
redactează de Secretariatul Consiliului de supraveghere
conform procesului-verbal al ședinței, se semnează de
președintele Consiliului de supraveghere și se

contrasemnează de membrii Secretariatului Consiliului de
supraveghere.
(5) Opiniile prevăzute la alin. (3) se consemnează
separat în cadrul deciziei adoptate, după semnătura
președintelui Consiliului de supraveghere și semnăturile
membrilor Secretariatului Consiliului de supraveghere, și se
semnează separat de autorul fiecăreia.
(6) Deciziile Consiliului de supraveghere se comunică și
se difuzează, după caz, celor interesați, prin grija
Secretariatului Consiliului de supraveghere, cu respectarea
termenelor legale.
Art. 13. — (1) În exercitarea atribuțiilor ce îi revin,
Consiliul de supraveghere solicită administratorului
infrastructurii feroviare, solicitanților și oricărei alte părți
interesate furnizarea informațiilor necesare.
(2) Administratorul infrastructurii feroviare, solicitanții și
oricare altă parte interesată sunt obligați să prezinte fără
întârziere informațiile prevăzute la alin. (1).
Art. 14. — În cazul în care se introduce contestație
împotriva unui refuz de alocare a capacităților de
infrastructură feroviară sau împotriva modalităților unei
propuneri de capacități de infrastructură feroviară, Consiliul
de supraveghere fie confirmă că nu este cazul să se
modifice decizia luată de administratorul infrastructurii
feroviare, fie solicită modificarea deciziei care face obiectul
reclamației, în conformitate cu liniile directoare stabilite de
Consiliul de supraveghere.
CAPITOLUL V
Dispoziții finale

Art. 15. — Consiliul de supraveghere întocmește și
publică anual, pe site-ul Ministerului Transporturilor,
Construcțiilor și Turismului, raportul privind activitatea
desfășurată.

GUVERNUL ROMÂNIEI

HOTĂRÂRE
privind modificarea și completarea anexei nr. 1 la Hotărârea Guvernului nr. 27/2004
pentru aprobarea condițiilor de închiriere de către Compania Națională de Căi Ferate
îC.F.R.“ — S.A. a unor părți din infrastructura feroviară neinteroperabilă,
precum și de gestionare a acestora
În temeiul art. 108 din Constituția României, republicată, și al art. 10 alin. (5) și art. 12 din Ordonanța de urgență
a Guvernului nr. 12/1998 privind transportul pe căile ferate române și reorganizarea Societății Naționale a Căilor Ferate
Române, republicată, cu modificările și completările ulterioare,
Guvernul României adoptă prezenta hotărâre.
Art. I. — Anexa nr. 1 îCondiții de închiriere de către
Compania Națională de Căi Ferate «C.F.R.» — S.A. a
unor părți din infrastructura feroviară neinteroperabilă,
precum și de gestionare a acestora“ la Hotărârea
Guvernului nr. 27/2004 pentru aprobarea condițiilor de
închiriere de către Compania Națională de Căi Ferate
îC.F.R.“ — S.A. a unor părți din infrastructura feroviară
neinteroperabilă, precum și de gestionare a acestora,
publicată în Monitorul Oficial al României, Partea I, nr. 72
din 28 ianuarie 2004, cu modificările și completările

ulterioare, se modifică și se completează după cum
urmează:
1. Alineatul (2) al articolului 12 se abrogă.
2. Articolul 16 1 devine articolul 16 3, iar articolul 16 2
devine articolul 164.
3. După articolul 16 se introduc două noi articole,
articolele 161 și 162, cu următorul cuprins:
îArt. 16 1 . — (1) Caietul de sarcini pentru fiecare
contract de închiriere va conține clauze specifice privind
criteriile de selecție a celei mai bune oferte, care vor
respecta următoarea ordine de priorități:

MONITORUL OFICIAL AL ROMÂNIEI, PARTEA I, Nr. 724/10.VIII.2005
a) chiria cea mai mare obținută de la ofertantul care se
angajează să preia în cel mai scurt timp de la data
licitației, gestionarea secției/secțiilor, simultan cu preluarea
transportului feroviar public de călători și/sau a transportului
de marfă, prevăzut în caietul de sarcini pe secția/secțiile
respective;
b) procentul cel mai mic, inclusiv cel sub limita
specificată prin caietul de sarcini, din valoarea biletelor de
călătorie vândute pe secția respectivă, obținut de la
ofertantul care se angajează să preia în cel mai scurt timp
de la data licitației gestionarea secției/secțiilor, simultan cu
preluarea transportului feroviar public de marfă și cu
preluarea numai a activităților comerciale privind transportul
de călători. Pe aceste secții ofertantul se angajează să
asigure toate operațiunile comerciale de vânzare de
legitimații de călătorie, precum și de control al legitimațiilor
de călătorie în trenuri. Asigurarea circulației trenurilor de
călători pe aceste secții se face de Societatea Națională
de Transport Feroviar de Călători îC.F.R. Călători“ — S.A.,
care va primi decadal de la ofertantul câștigător
contravaloarea prestațiilor efectuate, care se constituie din
sumele rezultate prin diminuarea veniturilor obținute din
vânzarea legitimațiilor de călătorie cu comisionul procentual
convenit în urma licitației. Societatea Națională de
Transport Feroviar de Călători îC.F.R. Călători“ — S.A. va
primi lunar compensația cuvenită de la Guvern pentru
pachetul minim social asigurat pe secția respectivă. Pentru
închirierea secției respective, ofertantul câștigător va plăti
lunar o chirie fixă Companiei Naționale de Căi Ferate
îC.F.R.“ — S.A., conform nivelului stabilit prin caietul de
sarcini.
(2) Perioada maximă admisă până la preluarea integrală
a gestionării secției, respectiv a serviciilor de transport
feroviar public, conform prevederilor alin. (1), nu poate fi
mai mare de 6 luni de la data adjudecării licitației.
(3) În toate cazurile caietele de sarcini vor prevedea un
nivel minim al chiriei și un nivel maxim al comisionului din
valoarea biletelor de călătorie, a căror îndeplinire constituie
condiții obligatorii pentru adjudecarea licitației.
Art. 16 2 . — (1) Societatea Națională de Transport
Feroviar de Călători îC.F.R. Călători“ — S.A. va putea
opera trenuri de călători pe secțiile de circulație închiriate
conform prevederilor art. 161 din prezenta hotărâre, numai
în condițiile acoperirii integrale a cheltuielilor de exploatare.
(2) Operarea de către Societatea Națională de Transport
Feroviar de Călători îC.F.R. Călători“ — S.A. a trenurilor
de călători, în condițiile prevăzute la art. 161, pe secțiile de
circulație aparținând infrastructurii feroviare neinteroperabile,
se va face fără plata de către aceasta a tarifului de
utilizare a infrastructurii, în conformitate cu reglementările în
vigoare.
4. La articolul 163 alineatul (1), litera d) se abrogă.
5. La articolul 16 3 alineatul (1), după litera f) se
introduce o nouă literă, litera g), cu următorul cuprins:
îg) se angajează să constituie lunar, pe o perioadă de
6 (șase) luni de la data preluării secției/secțiilor, un depozit
de bună execuție, în valoare de 1% din cifra de afaceri a
activității de operare pe secția/secțiile respective, depozit ce
va fi constituit în favoarea C.F.R.“
6. Articolul 164 va avea următorul cuprins:
îArt. 16 4 — (1) Pentru perioada de valabilitate a
contractului de închiriere a secției/secțiilor, C.F.R. va da
dreptul de utilizare a tuturor activelor existente la data
încheierii contractului de închiriere pentru secția/secțiile care
face/fac obiectul contractului și va proceda, în conformitate
cu reglementările în vigoare, la cesionarea către operatorul
economic câștigător al contractelor de închiriere a unor

7

active sau activități din cadrul secțiilor respective, pe care
le-a semnat cu alte persoane juridice și/sau fizice.
(2) Operatorii economici care preiau activele și cărora li
se cesionează contractele prevăzute la alin. (1) au obligația
de a utiliza veniturile obținute din aceste contracte exclusiv
pentru activitățile de întreținere și reparații ale
secției/secțiilor închiriate și/sau pentru dezvoltarea
transportului feroviar public de călători pe secția/secțiile
închiriate.
(3) Lunar, odată cu solicitarea subvenției pentru
transportul de călători, pe lângă celelalte documente
stabilite de legislația în vigoare, operatorii economici au
obligația de a da o declarație pe propria răspundere din
care să rezulte modul cum au utilizat sumele rezultate din
activitățile prevăzute la alin. (2), iar la finele anului fiscal
au obligația de a întocmi o fișă concentratoare cu modul
de utilizare a sumelor rezultate din activitățile prevăzute la
alin. (2), împreună cu celelalte documente prevăzute de
legislația în vigoare.
(4) Nerespectarea prevederilor alin. (2) și (3) atrage
rezilierea contractului de închiriere și executarea de către
C.F.R. a depozitului constituit conform art. 163 alin. (1)
lit. g).“
7. După articolul 20 se introduc două noi articole,
articolele 201 și 20 2, cu următorul cuprins:
îArt. 201. — În situația în care operatorul economic
care preia în exploatare secții de circulație aparținând
infrastructurii feroviare neinteroperabile suspendă oricare
dintre seviciile asumate prin contractul de închiriere a
secției/secțiilor de circulație fără un preaviz transmis în
scris la C.F.R. și la Societatea Națională de Transport
Feroviar de Călători îC.F.R. Călători“ — S.A. cu 6 (șase)
luni înainte de data suspendării respective, i se va reține
garanția constituită conform art. 163 alin. (1) lit. g).
Art. 202. — (1) În situația în care operatorul economic
care preia în exploatare secții de circulație aparținând
infrastructurii feroviare neinteroperabile suspendă oricare
dintre serviciile asumate prin contractul de închiriere a
secției/secțiilor de circulație, C.F.R. va prelua secția/secțiile
respective, iar Societatea Națională de Transport Feroviar
de Călători îC.F.R. Călători“ — S.A. va prelua operarea
trenurilor de călători pe secția/secțiile respective, în
condițiile legii.
(2) În situația prevăzută la alin. (1) C.F.R. și Societatea
Națională de Transport Feroviar de Călători îC.F.R.
Călători“ — S.A. vor prelua personalul necesar desfășurării
în bune condiții a activităților pe secția/secțiile preluate de
la operatorul economic care suspendă efectuarea serviciilor
pe secția/secțiile închiriate, cu respectarea legislației în
vigoare.
(3) Numărul de personal preluat de C.F.R. și/sau de
Societatea Națională de Transport Feroviar de Călători
îC.F.R. Călători“ — S.A. pentru situațiile prevăzute la
alin. (2) nu poate depăși numărul de personal existent la
data încheierii contractului cu operatorul câștigător al
licitației pentru secția/secțiile respective.
(4) Secțiile de circulație preluate de C.F.R. și Societatea
Națională de Transport Feroviar de Călători îC.F.R.
Călători“ — S.A. vor fi reintroduse în procedura de licitație
pentru închirierea serviciilor, conform prevederilor prezentei
hotărâri.“
8. După articolul 23 se introduc patru noi articole,
articolele 24—27, cu următorul cuprins:
îArt. 24. — (1) În situația în care, pentru asigurarea
unor condiții optime publicului călător, este necesar ca
trenul/trenurile să pornească sau să sosească într-o stație
de cale ferată situată pe infrastructura feroviară

8

MONITORUL OFICIAL AL ROMÂNIEI, PARTEA I, Nr. 724/10.VIII.2005

interoperabilă, alta decât stația care delimitează secția
neinteroperabilă, dar aflată la o distanță de maximum
10 km, administratorul infrastructurii feroviare are obligația
de a permite circulația acestor trenuri, în sistem de peaj, la
o valoare a tarifului de utilizare a infrastructurii de 25% din
valoarea tarifului pentru porțiunea de linie respectivă și
categoria de tren.
(2) Legătura prevăzută la alin. (1) se poate solicita de
către operatorul economic câștigător al licitației și în urma
analizei dintre acesta și C.F.R. și Societatea Națională de
Transport Feroviar de Călători îC.F.R. Călători“ — S.A.
Art. 25. — Dacă, ulterior preluării secției/secțiilor de
circulație aparținând infrastructurii feroviare neinteroperabile,
operatorul economic constată că este necesară modificarea
pachetului minim social, în sensul modificării orelor de
plecare și sosire a trenurilor, modificarea numărului de
trenuri operate, cu modificarea corespunzătoare a
subvenției acordate pentru aceste servicii, el poate, cu
acordul scris al autorităților publice locale, să facă aceste
modificări având obligația ca anterior adoptării lor să fie
comunicate în scris către C.F.R., în conformitate cu
prevederile art. 8 alin. (1), și să fie făcute publice prin

mijloace de avizare a publicului călător, inclusiv prin afișare
în stații.
Art. 26. — Începând cu data preluării în totalitate a
gestionării și operării trenurilor pe secția/secțiile de
circulație aparținând infrastructurii feroviare neinteroperabile
operatorul economic este răspunzător în totalitate de
desfășurarea traficului feroviar, în condițiile legii.
Art. 27. — (1) Toate contractele existente la data intrării
în vigoare a prezentei hotărâri se vor actualiza în termen
de 30 de zile, conform prevederilor art. 163 alin. (1) lit. g).
(2) Pentru operatorii economici care refuză să
actualizeze contractele, acestea se reziliază în conformitate
cu legislația în vigoare.“
Art. II. — Hotărârea Guvernului nr. 27/2004 pentru
aprobarea condițiilor de închiriere de către Compania
Națională de Căi Ferate îC.F.R.“ — S.A. a unor părți din
infrastructura feroviară neinteroperabilă, precum și de
gestionare a acestora, publicată în Monitorul Oficial al
României, Partea I, nr. 72 din 28 ianuarie 2004, cu
modificările și completările ulterioare, împreună cu
modificările și completările aduse prin prezenta hotărâre, se
va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 14 iulie 2005.
Nr. 813.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 724/10.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047099]
ISSN 1453—4495

