PARTEA

Anul 173 (XVII) — Nr. 1.003

I

LEGI, DECRETE, HOTĂRÂRI ȘI ALTE ACTE

Vineri, 11 noiembrie 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 497 din 29 septembrie 2005 referitoare la
excepția de neconstituționalitate a dispozițiilor
pct. 4 al articolului unic din Legea nr. 295/2002
pentru
aprobarea
Ordonanței
Guvernului
nr. 5/2001 privind procedura somației de plată, a
dispozițiilor art. 1, art. 4 alin. (2), art. 6 alin. (1),
(2) și (4), art. 8 alin. (1) și (2) și ale art. 10 din
Ordonanța Guvernului nr. 5/2001 privind procedura
somației de plată, în special, precum și a
ordonanței, în ansamblul său, sub aspectele
criticate .......................................................................

DECIZII

ALE

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

146. — Ordonanță de urgență pentru modificarea și
completarea Legii nr. 96/2000 privind organizarea
și funcționarea Băncii de Export-Import a
României EXIMBANK — S.A. și instrumentele
specifice de susținere a comerțului exterior ...........

1–5

CURȚII

5–7

1.322. — Hotărâre privind autorizarea Ministerului
Administrației și Internelor de a achiziționa
mijloace de transport din categoria autoturismelor,
autospeciale și autoutilitare derivate din
autoturisme, prin intermediul unei finanțări de tip
leasing financiar.........................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 497
din 29 septembrie 2005

referitoare la excepția de neconstituționalitate a dispozițiilor pct. 4 al articolului unic
din Legea nr. 295/2002 pentru aprobarea Ordonanței Guvernului nr. 5/2001 privind procedura
somației de plată, a dispozițiilor art. 1, art. 4 alin. (2), art. 6 alin. (1), (2) și (4), art. 8 alin. (1) și (2)
și ale art. 10 din Ordonanța Guvernului nr. 5/2001 privind procedura somației de plată, în special,
precum și a ordonanței, în ansamblul său, sub aspectele criticate
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor îLegii nr. 295/2002 pentru
aprobarea Ordonanței Guvernului nr. 5/2001 privind
procedura somației de plată și a art. 1 alin. (1), (2) și (4),
art. 8 și a art. 10 din Ordonanța Guvernului nr. 5/2001
privind procedura somației de plată“, excepție ridicată de
Societatea Comercială îMarcecost Com“ — S.R.L. din
Suceava în Dosarul nr. 41/2005 al Judecătoriei Suceava.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 1.003/11.XI.2005

Reprezentantul Ministerului Public arată că textele de
lege criticate au mai fost supuse, în repetate rânduri,
controlului de constituționalitate, Curtea Constituțională
reținând, de exemplu prin deciziile nr. 397 din
21 octombrie 2003, nr. 173 din 6 mai 2003 sau nr. 348
din 18 septembrie 2003, că acestea nu contravin normelor
constituționale și internaționale invocate și în prezenta
cauză. Întrucât nu au intervenit elemente noi, de natură a
determina reconsiderarea jurisprudenței constante în
materie a Curții, solicită menținerea acesteia și respingerea
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 21 aprilie 2005, pronunțată în
Dosarul nr. 41/2005, Judecătoria Suceava a sesizat Curtea
Constituțională cu excepția de neconstituționalitate a
dispozițiilor îLegii nr. 295/2002 pentru aprobarea
Ordonanței Guvernului nr. 5/2001 privind procedura
somației de plată și a art. 1 alin. (1), (2) și (4), art. 8 și a
art. 10 din Ordonanța Guvernului nr. 5/2001 privind
procedura somației de plată“.
Excepția
de
neconstituționalitate a fost invocată de Societatea
Comercială îMarcecost Com“ — S.R.L. din Suceava într-o
cauză având ca obiect o cerere în anulare.
În motivarea excepției de neconstituționalitate, autorul
acesteia susține că dispozițiile pct. 4 al articolului unic din
Legea nr. 295/2002 pentru aprobarea Ordonanței
Guvernului nr. 5/2001 privind procedura somației de plată,
ale art. 1 alin. (1) și (2), art. 4 alin. (2), art. 6 alin. (1), (2)
și (4), art. 8 alin. (1) și (2) și ale art. 10 din Ordonanța
Guvernului nr. 5/2001, în special, precum și ordonanța, în
ansamblul
său,
sub
aspectele
criticate,
sunt
neconstituționale pentru următoarele motive: îdispozițiile
pct. 4 al articolului unic din Legea nr. 295/2002, abrogând
art. 11 din Ordonanța Guvernului nr. 5/2001, care prevedea
completarea reglementărilor ordonanței cu cele ale Codului
de procedură civilă, fac inexistentă egalitatea în drepturi
dintre creditor și debitor, imposibilă exercitarea dreptului la
apărare al debitorului și restrângerea exercițiului drepturilor
acestuia, fără nici o justificare constituțională.“ În
consecință, sunt încălcate prevederile art. 16 alin. (1),
art. 21 alin. (1) și (2), art. 24 alin. (1) și ale art. 53 din
Legea fundamentală; îdispozițiile art. 1 alin. (1), art. 4
alin. (2) și ale art. 6 alin. (1) și (2) din Ordonanța
Guvernului nr. 5/2001 contravin prevederilor art. 24
alin. (1), art. 44 alin. (1) și ale art. 136 alin. (1) și (5) din
Constituție, întrucât posibilitatea soluționării cererii
creditorului numai pe baza actelor depuse și a explicațiilor
date de părți împiedică exercitarea dreptului la apărare și
asigurarea dreptului la un proces echitabil, iar emiterea
unui titlu executoriu în urma unui proces sumar și
executarea acestuia încalcă reglementarea constituțională a
dreptului de proprietate. De asemenea, Ordonanța
Guvernului nr. 5/2001, aprobată cu modificări prin Legea
nr. 295/2002, cu modificările și completările ulterioare,
încalcă și prevederile art. 20 alin. (2) din Constituție, fiind
în neconcordanță cu art. 6 alin. (1) din Convenția pentru
apărarea drepturilor omului și a libertăților fundamentale,
întrucât nu asigură un proces echitabil pentru toate părțile“;
îdispozițiile art. 1 alin. (2) contravin prevederilor art. 44
alin. (1) și ale art. 136 alin. (1) și (5) din Constituție,
deoarece prevăd actualizarea majorărilor și penalităților cu
rata inflației, indiferent dacă prin cererea creditorului s-a
solicitat sau nu acest lucru“; îdispozițiile art. 6 alin. (4)
contravin prevederilor art. 24 alin. (1), art. 44 alin. (1) și

ale art. 136 alin. (1) și (5) din Constituție, având în vedere
că înmânarea de îndată a ordonanței echivalează cu
pronunțarea judecătorului înainte de a se administra orice
probe“; îdispozițiile art. 8 alin. (1) contravin prevederilor
art. 24 alin. (1) și ale art. 126 alin. (2) din Constituție,
întrucât se face trimitere la exercitarea căii de atac sau a
unei acțiuni în justiție de sine stătătoare, care nu este
prevăzută de Codul de procedură civilă, iar alin. (2) al
aceluiași articol stabilește numai competența, iar nu și
conținutul cererii în anulare, precum și limitele în care
poate fi atacată ordonanța emisă de judecător“; îdispozițiile
art. 10 alin. (1) și (2) contravin prevederilor art. 24 alin. (1)
și ale art. 126 alin. (2) din Constituție, deoarece nu exclud
posibilitatea formulării contestației la executare alternativ,
simultan sau ulterior cererii în anulare“.
Judecătoria Suceava apreciază că textele de lege
criticate sunt constituționale. Așa cum s-a susținut și în
jurisprudența în materie a Curții Constituționale, îprocedura
somației de plată este reglementată în scopul simplificării
și accelerării demersului jurisdicțional al creditorilor în
vederea obținerii titlului executoriu pentru realizarea
creanțelor lor, iar în cadrul acestei proceduri speciale
legiuitorul a avut în vedere și ocrotirea drepturilor debitorilor
față de un eventual abuz de drept al creditorilor, instituind
o serie de mijloace procedurale la îndemâna acestora,
menite să le apere interesele.“
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
a dispozițiilor legale criticate este neîntemeiată.
Potrivit art. 126 alin. (2) din Constituție, competența
instanțelor judecătorești și procedura de judecată sunt
prevăzute numai prin lege. Legea, respectiv Ordonanța
Guvernului nr. 5/2001, astfel cum a fost apobată prin
Legea nr. 295/2002, cu modificările ulterioare,
reglementează o procedură specială, simplificată și
operativă în materia executării creanțelor, derogatorie de la
dreptul comun, prin care se asigură realizarea într-un timp
cât mai scurt a creanțelor certe, lichide și exigibile,
actualizate în raport cu rata inflației aplicabilă la data plății
efective. Toate părțile cu aceleași categorii de drepturi și
interese legitime beneficiază de același tratament juridic,
având acces neîngrădit la justiție. În susținerea pretențiilor
și apărărilor, părțile se pot folosi de înscrisuri și explicații și
pot face uz de căile de atac prevăzute de lege, în cadrul
cărora beneficiază de sistemul probatoriu și de procedura
de judecată, prevăzute de dreptul comun.
Executarea silită în temeiul titlului executoriu emis
potrivit ordonanței nu poate fi privită ca o atingere adusă
patrimoniului debitorului, ci ca o măsură legală constând în
diminuarea acestui patrimoniu pentru realizarea dreptului
creditorului și stingerea obligației de plată stabilite, potrivit
legii, în sarcina debitorului.
În consecință, nu se poate susține cu temei că textele
criticate încalcă prevederile constituționale ale art. 16
alin. (1), art. 21 alin. (1) și (2), art. 24 alin. (1), art. 44
alin. (1), art. 53, art. 126 alin. (2) și ale art.136 alin. (1) și
(5). De altfel, în sensul constituționalității dispozițiilor de
lege criticate și în prezenta cauză, Curtea Constituțională
s-a mai pronunțat prin numeroase decizii, de exemplu
Decizia nr. 251/2004 și Decizia nr. 29/2005.
Avocatul Poporului consideră că dispozițiile legale
criticate sunt constituționale.

MONITORUL OFICIAL AL ROMÂNIEI, PARTEA I, Nr. 1.003/11.XI.2005
În ceea ce privește critica de neconstituționalitate a
pct. 4 al articolului unic din Legea nr. 295/2002 față de
prevederile art. 16 alin. (1), art. 21 alin. (1) și (2), art. 24
și ale art. 53 din Constituție, se apreciază că aceasta nu
poate fi reținută. Ordonanța Guvernului nr. 5/2001
reglementează o procedură specială, simplificată și
accelerată pentru recuperarea creanțelor al căror caracter
cert, lichid și exigibil rezultă din înscrisuri, singurele dovezi
care se administrează în cadrul acestei proceduri, în afara
lămuririlor și explicațiilor părților. Așadar, fiind o procedură
specială, aceasta derogă sub multe aspecte de la regulile
procedurale de drept comun. Totodată, însă, în cuprinsul
ordonanței se regăsesc prevederi exprese de trimitere la
dispozițiile Codului de procedură civilă [de exemplu, art. 9
alin. (2) sau art. 111 alin. (2)], regulile comune fiind însă
aplicabile chiar și în lipsa unor astfel de dispoziții,
deoarece prevederile Codului de procedură civilă reprezintă
dreptul comun în această materie.
În ceea ce privește critica de neconstituționalitate a
dispozițiilor art. 1 alin. (1) și (2), art. 4 alin. (2), art. 6
alin. (1), (2) și (4), art. 8 alin. (1) și (2) și ale art. 10
alin. (1) și (2) din Ordonanța Guvernului nr. 5/2001 față de
art. 24 din Constituție, se arată că exercitarea dreptului la
apărare nu este limitată, ci, dimpotrivă, este asigurată prin
reglementarea în art. 8 din ordonanță a posibilității de a
formula cerere în anulare împotriva ordonanței prin care
judecătorul a admis, integral sau în parte, cererea
creditorului, cale de atac în cadrul căreia debitorul poate
folosi în apărarea sa toate mijloacele legale de probă.
În ceea ce privește critica de neconstituționalitate a
dispozițiilor art. 1 alin. (1) și (2), art. 4 alin. (2) și art. 6
alin. (1), (2) și (4) din ordonanța în cauză față de
prevederile art. 44 alin. (1) și ale art. 136 alin. (1) și (5)
din Constituție, se constată că prevederile legale indicate
nu conțin norme contrare dreptului de proprietate,
actualizarea cu rata inflației a creanțelor certe, lichide și
exigibile, precum și a dobânzilor, majorărilor sau
penalităților datorate potrivit legii fiind necesară tocmai
pentru preîntâmpinarea procesului de devalorizare a
capitalului împrumutat de către creditor debitorului și pentru
restabilirea echilibrului economic dintre cei doi.
În sfârșit, se apreciază că nici critica de
neconstituționalitate a dispozițiilor art. 8 alin. (1) și (2) și
ale art. 10 alin. (1) și (2) față de art. 126 alin. (1) din
Constituție nu poate fi reținută, având în vedere că toate
prevederile cuprinse în Ordonanța Guvernului nr. 5/2001
sunt norme de procedură, iar, potrivit normelor
constituționale
invocate,
îcompetența
instanțelor
judecătorești și procedura de judecată sunt prevăzute
numai prin lege.“
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
potrivit încheierii de sesizare a instanței de judecată,

3

dispozițiile îLegii nr. 295/2002 pentru aprobarea Ordonanței
Guvernului nr. 5/2001 privind procedura somației de plată
și ale art. 1 alin. (1), (2) și (4), art. 8 și art. 10 din
Ordonanța Guvernului nr. 5/2001 privind procedura somației
de plată“. În realitate, din însuși cuprinsul încheierii de
sesizare, precum și din motivarea scrisă a autorului
excepției
rezultă
că
obiectul
excepției
de
neconstituționalitate îl constituie dispozițiile pct. 4 al
articolului unic al Legii nr. 295/2002 pentru aprobarea
Ordonanței Guvernului nr. 5/2001 privind procedura
somației de plată, publicată în Monitorul Oficial al
României, Partea I, nr. 380 din 5 iunie 2002, prevederile
art. 1, art. 4 alin. (2), art. 6 alin. (1), (2) și (4), art 8
alin. (1) și (2) și ale art. 10 din Ordonanța Guvernului
nr. 5/2001 privind procedura somației de plată, în special,
precum și ale ordonanței, în ansamblul său. Ordonanța
Guvernului nr. 5/2001 a fost publicată în Monitorul Oficial
al României, Partea I, nr. 422 din 30 iulie 2001, rectificată
în Monitorul Oficial al României, Partea I, nr. 492 din
23 august 2001, și aprobată cu modificări prin Legea
nr. 295/2002, cu modificările și completările ulterioare.
În consecință, Curtea urmează să se pronunțe, în
special, asupra constituționalității textelor de lege
menționate, precum și asupra ordonanței, în ansamblul
său, sub aspectele criticate. Dispozițiile de lege ce
constituie obiectul excepției de neconstituționalitate au
următorul cuprins:
— Pct. 4 al articolului unic din Legea nr. 295/2002:
î4. Articolul 11 se abrogă.“;
— Art. 1, art. 4 alin. (2), art. 6 alin. (1), (2) și (4),
art. 8 alin. (1) și (2) și art. 10 din Ordonanța Guvernului
nr. 5/2001 prevăd:
— Art. 1: î(1) Procedura somației de plată se desfășoară,
la cererea creditorului, în scopul realizării de bunăvoie sau prin
executare silită a creanțelor certe, lichide și exigibile ce
reprezintă obligații de plată a unor sume de bani, asumate prin
contract constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege și care atestă drepturi
și obligații privind executarea anumitor servicii, lucrări sau orice
alte prestații.
(2) Suma ce reprezintă obligația prevăzută la alin. (1),
precum și dobânzile, majorările sau penalitățile datorate potrivit
legii se actualizează în raport cu rata inflației aplicabilă la data
plății efective.“;
— Art. 4 alin. (2): îÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru
înțelegerea părților asupra modalităților de plată.“;
— Art. 6 alin. (1), (2) și (4): î(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1) constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(...) (4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.“;
— Art. 8 alin. (1) și (2): î(1) Împotriva ordonanței
prevăzute la art. 6 alin. (2) debitorul poate formula cererea în
anulare, în termen de 10 zile de la data înmânării sau
comunicării acesteia.

4

MONITORUL OFICIAL AL ROMÂNIEI, PARTEA I, Nr. 1.003/11.XI.2005

(2) Cererea în anulare se soluționează de către instanța
competentă pentru judecarea fondului cauzei în primă
instanță.“;
— Art. 10: î(1) Cel interesat poate face contestație la
executare, potrivit dispozițiilor Codului de procedură civilă.
(2) Prin contestația la executare debitorul poate invoca
apărări de fond împotriva titlului executoriu, cu excepția cazului
în care a formulat, potrivit art. 8, cerere în anulare împotriva
ordonanței de admitere a cererii creditorului.“
În motivarea excepției ridicate se invocă încălcarea
următoarelor dispoziții din Constituție: art. 16 alin. (1) —
referitor la egalitatea în drepturi a cetățenilor, art. 21
alin. (1) și (2) — consacrat accesului liber la justiție,
art. 24 alin. (1) — referitor la garantarea dreptului la
apărare, art. 44 alin. (1) și art. 136 alin. (1) și (5) —
referitoare la dreptul de proprietate, art. 53 — referitor la
restrângerea exercițiului unor drepturi sau al unor libertăți,
art. 126 alin. (2) — referitor la legalitatea competenței
instanțelor judecătorești și a procedurii de judecată. De
asemenea, autorul excepției invocă încălcarea art. 20
alin. (2) din Constituție, referitor la prioritatea pactelor și
tratatelor privitoare la drepturile fundamentale ale omului, la
care România este parte, față de legile interne
nefavorabile, întrucât susține că Ordonanța Guvernului
nr. 5/2001 contravine art. 6 paragraful 1 din Convenția
pentru apărarea drepturilor omului și a libertăților
fundamentale, referitor la dreptul la un proces echitabil.
Examinând excepția de neconstituționalitate, Curtea
Constituțională reține următoarele:
În jurisprudența sa constantă, Curtea Constituțională a
statuat că Ordonanța Guvernului nr. 5/2001 privind
procedura somației de plată este constituțională atât în
ansamblu, cât și examinându-se separat dispozițiile sale,
prin raportare la aceleași norme constituționale invocate și
în prezenta cauză.
Astfel, de exemplu, prin deciziile nr. 348 din
18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, și
nr. 447 din 26 octombrie 2004, publicată în Monitorul
Oficial al României, Partea I, nr. 12 din 5 ianuarie 2005,
Curtea a constatat constituționalitatea dispozițiilor art. 1
alin. (1) și (2), art. 4 alin. (2), (3) și (4), art. 6, 8, 9, 10 și
111 din Ordonanța Guvernului nr. 5/2001 privind procedura
somației de plată, aprobată cu modificări prin Legea
nr. 295/2002, cu modificările ulterioare, față de prevederile
art. 16 alin. (1) și (2), art. 20 alin. (1) și (2), art. 21
alin. (1), (2) și (3), art. 24, art. 44 alin. (1) teza întâi,
art. 53 alin. (1) și (2), art. 126 și art. 136 alin. (1) și (6)
din Constituție, precum și față de art. 6 paragraful 1 teza
întâi din Convenția pentru apărarea drepturilor omului și a
libertăților fundamentale.
Prin deciziile pronunțate în materie, Curtea a reținut, în
esență, următoarele: Ordonanța Guvernului nr. 5/2001
reglementează o procedură specială și accelerată,
derogatorie de la normele procedurii civile, care urmărește
recuperarea într-un timp cât mai scurt a creanțelor certe,
lichide și exigibile, ce reprezintă obligații contractuale de
plată a unor sume de bani. Acest caracter special al
procedurii a determinat limitarea mijloacelor de probă
utilizabile la înscrisuri, în prima fază, completate ulterior cu
explicațiile și lămuririle date de părți, limitarea fiind
deopotrivă valabilă pentru ambele părți, în condiții identice
pentru exercitarea dreptului la apărare. Celelalte aspecte
ale raporturilor juridice dintre părți urmează a fi rezolvate
conform reglementărilor din dreptul comun. Modul în care
instanțele judecătorești admit sau resping cererile de
probațiune reprezintă o problemă de aplicare, iar nu de
constituționalitate a textului de lege. Împotriva hotărârii de

respingere a cererii în anulare debitorul poate declara
recurs care se judecă conform normelor dreptului comun,
iar împotriva titlului executoriu poate formula contestație la
executare, de asemenea, potrivit normelor Codului de
procedură civilă. Totodată, textele de lege criticate conțin
norme de procedură asupra cărora legiuitorul este suveran
a legifera, evident cu respectarea drepturilor și libertăților
fundamentale, în temeiul art. 125 alin. (3) din Constituție,
în forma anterioară revizuirii sale, potrivit căruia
îCompetența și procedura de judecată sunt stabilite de lege“.
Pe de altă parte, Curtea observă că argumentele
prezentate
de
autorul
prezentei
excepții
de
neconstituționalitate sunt similare cu cele formulate de
autorii excepțiilor de neconstituționalitate soluționate de
Curtea Constituțională prin deciziile mai sus menționate și,
întrucât nu au intervenit elemente noi, de natură să
determine schimbarea jurisprudenței amintite, consideră că
soluțiile și argumentele ce au stat la baza acestora se
mențin și în cauza de față.
În ceea ce privește critica de neconstituționalitate a
pct. 4 al articolului unic din Legea nr. 295/2002 pentru
aprobarea Ordonanței Guvernului nr. 5/2001 privind
procedura somației de plată, față de prevederile art. 16
alin. (1), art. 24 și ale art. 53 din Constituție, Curtea
observă că dispozițiile legale indicate abrogă art. 11 din
Ordonanța Guvernului nr. 5/2001, care dispunea:
îPrevederile prezentei ordonanțe se completează cu
dispozițiile Codului de procedură civilă.“
Potrivit art. 721 din Codul de procedură civilă,
dispozițiile codului alcătuiesc procedura de drept comun în
materie civilă și comercială, aplicându-se în materiile
prevăzute de alte legi în măsura în care acestea nu
cuprind dispoziții potrivnice. Curtea constată că, în urma
modificărilor aduse prin legea de aprobare, Ordonanța
Guvernului nr. 5/2001 conține reglementări în sensul
aplicării regulilor procedurale de drept comun doar în
cazuri exprese [de exemplu, la art. 111 alin. (2)], acolo
unde legiuitorul a considerat necesară trimiterea directă la
prevederile aplicabile din Codul de procedură civilă, astfel
că, din acest punct de vedere, caracterul superfluu al
reglementării abrogate este evident. Pe de altă parte,
abrogarea unui text normativ, oricum inutil, nu poate să
aibă nici o legătură cu restrângerea îfără nici o justificare
constituțională“, așa cum susține autorul excepției, a
egalității în drepturi, a accesului liber la justiție sau a
dreptului la apărare.
De altfel, constituționalitatea dispozițiilor pct. 4 al
articolului unic din Legea nr. 295/2002 a mai fost
examinată, prin raportare la aceleași texte din Constituție
invocate și de autorul prezentei excepții, iar prin Decizia
nr. 397 din 21 octombrie 2003, publicată în Monitorul
Oficial al României, Partea I, nr. 881 din 11 decembrie
2003, Curtea Constituțională a statuat în sensul
conformității textului de lege criticat cu Legea
fundamentală.
În ceea ce privește critica de neconstituționalitate a
ordonanței, în ansamblul său, față de prevederile art. 6
paragraful 1 din Convenția pentru apărarea drepturilor omului
și a libertăților fundamentale, raportat la art. 20 alin. (2) din
Constituție, Curtea observă că prin Decizia nr. 161 din
30 mai 2002, publicată în Monitorul Oficial al României,
Partea I, nr. 448 din 26 iunie 2002, Decizia nr. 317 din
19 noiembrie 2002, publicată în Monitorul Oficial al României,
Partea I, nr. 930 din 19 decembrie 2002, Decizia nr. 470 din
4 decembrie 2003, publicată în Monitorul Oficial al României,
Partea I, nr. 89 din 31 ianuarie 2004, și prin Decizia nr. 219
din 21 aprilie 2005, publicată în Monitorul Oficial al României,
Partea I, nr. 468 din 2 iunie 2005, Curtea a constatat

MONITORUL OFICIAL AL ROMÂNIEI, PARTEA I, Nr. 1.003/11.XI.2005
că dispozițiile ordonanței, în ansamblul său, nu contravin
exigențelor dreptului la un proces echitabil.
Întrucât în cauza de față nu au intervenit elemente noi,
de natură să determine schimbarea jurisprudenței amintite,

5

Curtea consideră că soluțiile și argumentele ce au stat la
baza acestora își mențin valabilitatea, astfel că excepția
urmează a fi respinsă ca neîntemeiată și sub acest
aspect.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor pct. 4 al articolului unic din Legea nr. 295/2002 pentru
aprobarea Ordonanței Guvernului nr. 5/2001 privind procedura somației de plată, a dispozițiilor art. 1, art. 4 alin. (2),
art. 6 alin. (1), (2) și (4), art. 8 alin. (1) și (2) și ale art. 10 din Ordonanța Guvernului nr. 5/2001 privind procedura
somației de plată, în special, precum și a ordonanței, în ansamblul său, sub aspectele criticate, excepție ridicată de
Societatea Comercială îMarcecost Com“ — S.R.L. din Suceava în Dosarul nr. 41/2005 al Judecătoriei Suceava.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 96/2000 privind organizarea și funcționarea
Băncii de Export-Import a României EXIMBANK — S.A. și instrumentele specifice
de susținere a comerțului exterior
Având în vedere cadrul legislativ actual privind reglementarea ajutoarelor de stat permise, elaborat în baza
directivelor Uniunii Europene, și faptul că prin Tratatul de aderare la Uniunea Europeană România s-a angajat să
respecte prevederile Aranjamentului OECD pentru susținerea oficială a creditelor la export, se impune abrogarea în regim
de urgență a dispozițiilor Legii nr. 96/2000 privind organizarea și funcționarea Băncii de Export-Import a României
EXIMBANK — S.A. și instrumentele specifice de susținere a comerțului exterior, republicată în Monitorul Oficial al
României, Partea I, nr. 128 din 10 februarie 2005, cu modificările ulterioare, referitoare la bonificațiile de dobândă
acordate de EXIMBANK — S.A. în numele și în contul statului, precum și completarea prevederilor referitoare la scopul
activităților de finanțare, cofinanțare, refinanțare, asigurare, reasigurare și garantare desfășurate de EXIMBANK — S.A.,
prevăzute de Legea nr. 96/2000, republicată, cu modificările ulterioare, în concordanță cu strategia națională de export și
cu politica de dezvoltare sectorială și regională a Guvernului României.
În scopul simplificării și creșterii eficienței unor activități desfășurate de EXIMBANK — S.A. în numele și în contul
statului, pentru care este necesară aprobarea prealabilă a Comitetului Interministerial de Garanții și Credite de Comerț
Exterior, se impune modificarea de urgență a Legii nr. 96/2000, republicată, cu modificările ulterioare, acordându-se
Comitetului Interministerial de Garanții și Credite de Comerț Exterior posibilitatea de a delega unele dintre atribuțiile sale
de aprobare către Consiliul de administrație al EXIMBANK — S.A.
Având în vedere că neadoptarea soluțiilor prevăzute în prezenta ordonanță de urgență face imposibilă cuprinderea
în proiectul Legii bugetului de stat pe anul 2006 a resurselor necesare EXIMBANK — S.A. în vederea îndeplinirii
atribuțiilor sale specifice,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 96/2000 privind organizarea și exterior, republicată în Monitorul Oficial al României, Partea I,
funcționarea Băncii de Export-Import a României EXIMBANK — nr. 128 din 10 februarie 2005, cu modificările ulterioare, se
S.A. și instrumentele specifice de susținere a comerțului modifică și se completează după cum urmează:

6

MONITORUL OFICIAL AL ROMÂNIEI, PARTEA I, Nr. 1.003/11.XI.2005

1. Titlul va avea următorul cuprins:
îL E G E
privind organizarea și funcționarea Băncii de ExportImport a României EXIMBANK — S.A.“
2. Alineatul (1) al articolului 1 va avea următorul
cuprins:
îArt. 1. — (1) Banca de Export-Import a României
EXIMBANK — S.A., denumită în continuare EXIMBANK —
S.A., este o instituție specializată, prin care se derulează
activități de susținere a mediului de afaceri românesc și a
tranzacțiilor internaționale prin instrumente financiar-bancare
și de asigurări specifice.“
3. După alineatul (2) al articolului 1 se introduce un nou
alineat, alineatul (3), cu următorul cuprins:
î(3) EXIMBANK — S.A. desfășoară și activități specifice
de finanțare, cofinanțare, refinanțare, asigurare, reasigurare,
garantare, destinate să asigure dezvoltarea infrastructurii,
dezvoltarea utilităților de interes public, dezvoltarea
regională, susținerea activității de cercetare-dezvoltare,
protecția mediului înconjurător, ocuparea și formarea
personalului, susținerea și dezvoltarea întreprinderilor mici
și mijlocii, precum și susținerea tranzacțiilor internaționale,
în concordanță cu politica Guvernului României.“
4. La articolul 2, după litera d) se introduc două noi
litere, literele d1) și d2), cu următorul cuprins:
îd1) administrarea și derularea activităților specifice de
finanțare, cofinanțare, refinanțare, asigurare, reasigurare,
garantare, în numele și în contul statului, aprobate de
Comitetul Interministerial de Garanții și Credite de Comerț
Exterior, destinate să asigure dezvoltarea infrastructurii,
dezvoltarea utilităților de interes public, dezvoltarea
regională, susținerea activității de cercetare-dezvoltare,
protecția mediului înconjurător, ocuparea și formarea
personalului, susținerea și dezvoltarea întreprinderilor mici
și mijlocii, precum și susținerea tranzacțiilor internaționale;
d2) administrarea și derularea activităților specifice de
finanțare, cofinanțare, refinanțare, garantare, în nume și în
cont propriu, destinate să asigure dezvoltarea infrastructurii,
dezvoltarea utilităților de interes public, dezvoltarea
regională, susținerea activității de cercetare-dezvoltare,
protecția mediului înconjurător, ocuparea și formarea
personalului, susținerea și dezvoltarea întreprinderilor mici
și mijlocii, precum și susținerea tranzacțiilor internaționale;“.
5. După alineatul (3) al articolului 3 se introduce un nou
alineat, alineatul (4), cu următorul cuprins:
î(4) EXIMBANK — S.A. realizează activitatea de
recuperare, prin executare silită, a sumelor achitate din
fondurile alocate de la bugetul de stat, ca urmare a
neexecutării sau încălcării de către operatorii economici,
beneficiari ai oricărei forme de susținere oferite de statul
român prin Comitetul Interministerial de Garanții și Credite
de Comerț Exterior, a condițiilor contractuale, prin corpul
propriu de executori fiscali, care va desfășura activitățile de
executare silită potrivit dispozițiilor Ordonanței Guvernului
nr. 92/2003 privind Codul de procedură fiscală, republicată,
cu modificările și completările ulterioare.“
6. La articolul 5, litera b) va avea următorul cuprins:
îb) aprobă organizarea și funcționarea comitetelor de
audit, de credit, de risc, de administrare a activelor și
pasivelor, a corpului propriu de executori fiscali, precum și
a altor organe de lucru, în vederea desfășurării activității
sale specifice;“.

7. La articolul 5 se introduce un nou alineat, alineatul
(2), cu următorul cuprins:
î(2) Consiliul de administrație poate să delege o parte
dintre atribuțiile sale Comitetului de direcție.“
8. La articolul 9 alineatul (1), litera b) se abrogă.
9. La articolul 9 alineatul (1), litera c) va avea următorul
cuprins:
îc) efectuează operațiuni specifice de finanțare,
cofinanțare, refinanțare, asigurare, reasigurare, garantare,
destinate să asigure dezvoltarea infrastructurii, dezvoltarea
utilităților de interes public, dezvoltarea regională,
susținerea activității de cercetare-dezvoltare, protecția
mediului înconjurător, ocuparea și formarea personalului,
susținerea și dezvoltarea întreprinderilor mici și mijlocii,
precum și susținerea tranzacțiilor internaționale;“.
10. Partea introductivă a articolului 10 va avea
următorul cuprins:
îArt. 10. — În scopul asigurării resurselor financiare
necesare desfășurării operațiunilor în numele și în contul
statului, EXIMBANK — S.A. beneficiază de constituirea la
dispoziția sa a următoarelor fonduri:“.
11. La articolul 10, literele a), b) și c) vor avea
următorul cuprins:
îa) fondul pentru garanții de export, pentru garantarea
creditelor pentru bunuri și servicii destinate exportului, a
creditelor cumpărător și a investițiilor românești în
străinătate, precum și a activităților de dezvoltare a
infrastructurii, a utilităților de interes public, dezvoltare
regională, susținere a activității de cercetare-dezvoltare,
protecția mediului înconjurător, ocupare și formare a
personalului, susținere și dezvoltare a întreprinderilor mici
și mijlocii și a tranzacțiilor internaționale;
b) fondul pentru asigurarea și reasigurarea creditelor de
export, a garanțiilor de export, a operațiunilor de export în
leasing și a investițiilor românești în străinătate, precum și
a activităților de dezvoltare a infrastructurii, a utilităților de
interes public, dezvoltare regională, susținere a activității de
cercetare-dezvoltare, protecția mediului înconjurător,
ocupare și formare a personalului, susținere și dezvoltare
a întreprinderilor mici și mijlocii și a tranzacțiilor
internaționale;
c) fondul destinat stimulării operațiunilor de comerț
exterior, precum și pentru finanțarea, cofinanțarea și
refinanțarea activităților de dezvoltare a infrastructurii, a
utilităților de interes public, dezvoltare regională, susținere
a activității de cercetare-dezvoltare, protecția mediului
înconjurător, ocupare și formare a personalului, susținere și
dezvoltare a întreprinderilor mici și mijlocii și a tranzacțiilor
internaționale;“.
12. Partea introductivă a alineatului (1) al articolului 11
va avea următorul cuprins:
îArt. 11. — (1) Sursele financiare de alimentare a
fondurilor prevăzute la art. 10 sunt:“.
13. Alineatele (2), (3) și (4) ale articolului 11 vor avea
următorul cuprins:
î(2) Sursa de alimentare a fondului prevăzut la art. 10
lit. c) va fi dimensionată și alocată anual de la bugetul de
stat, în conformitate cu politica Guvernului României de
acordare a ajutoarelor de stat permise, astfel încât să se
asigure dezvoltarea activității de comerț exterior,
dezvoltarea infrastructurii, dezvoltarea utilităților de interes
public, dezvoltarea regională, susținerea activității de
cercetare-dezvoltare, protecția mediului înconjurător,
ocuparea și formarea personalului, susținerea
și
dezvoltarea întreprinderilor mici și mijlocii și a tranzacțiilor
internaționale.

MONITORUL OFICIAL AL ROMÂNIEI, PARTEA I, Nr. 1.003/11.XI.2005
(3) Sumele prevăzute anual în bugetul de stat pentru
constituirea fondurilor prevăzute la art. 10 vor fi virate lunar
de Ministerul Finanțelor Publice la EXIMBANK — S.A. și
vor fi repartizate de Comitetul Interministerial de Garanții și
Credite de Comerț Exterior, în funcție de necesitățile de
susținere a activității de comerț exterior, dezvoltare a
infrastructurii, dezvoltare a utilităților de interes public,
dezvoltare regională, susținere a activității de cercetaredezvoltare, protecția mediului înconjurător, ocupare și
formare a personalului, susținere și dezvoltare a
întreprinderilor mici și mijlocii, precum și susținerea
tranzacțiilor internaționale.
(4) Fondurile prevăzute la art. 10 vor putea fi angajate
în limita maximă de expunere stabilită de Comitetul
Interministerial de Garanții și Credite de Comerț Exterior.“
14. Partea introductivă a alineatului (1) al articolului 12
va avea următorul cuprins:
îArt. 12 — (1) Fondurile prevăzute la art. 10 vor fi
utilizate de EXIMBANK — S.A. pentru achitarea
angajamentelor asumate de aceasta, în numele și în contul
statului, conform normelor aprobate de Comitetul
Interministerial de Garanții și Credite de Comerț Exterior,
astfel:“.
15. La articolul 12 alineatul (1), litera c) se abrogă.
16. La articolul 13 alineatul (2), litera c) se abrogă.
17. Punctul (iv) de la litera b) a alineatului (3) al
articolului 14 va avea următorul cuprins:
î(iv) finanțarea, cofinanțarea, refinanțarea activităților de
dezvoltare a infrastructurii, dezvoltare a utilităților de interes
public, dezvoltare regională, susținere a activității de
cercetare-dezvoltare, protecția mediului înconjurător,
ocuparea și formarea personalului, susținerea și dezvoltarea
întreprinderilor mici și mijlocii, precum și susținerea
tranzacțiilor internaționale;“.
18. După alineatul (3) al articolului 14 se introduce un
nou alineat, alineatul (31), cu următorul cuprins:
î(3 1 ) Atribuțiile prevăzute la alin. (3) lit. b) pot fi
delegate, prin hotărâre a Comitetului Interministerial de
Garanții și Credite de Comerț Exterior, Consiliului de
administrație al EXIMBANK — S.A., care va exercita sau,
după caz, va delega aceste atribuții în conformitate cu
prevederile statutului EXIMBANK — S.A.“
19. După alineatul (4) al articolului 14 se introduce un
nou alineat, alineatul (41), cu următorul cuprins:
î(4 1) EXIMBANK — S.A. va colabora cu autoritățile
publice, instituțiile publice sau de interes public pe baza
unor convenții, în limita atribuțiilor ce le revin potrivit legii,
în condiții de reciprocitate, pentru furnizarea informațiilor
necesare atât pentru calcularea clasamentelor de risc, cât
și pentru realizarea obiectului său de activitate.“

20. Alineatul (1) al articolului 18 va avea următorul
cuprins:
îArt. 18 — (1) EXIMBANK — S.A. efectuează operațiuni
de bancă în scopul stimulării activității de comerț exterior și
al dezvoltării și promovării mediului de afaceri românesc, în
conformitate cu reglementările legislației bancare în vigoare
și cu prevederile prezentei legi.“
21. După alineatul (2) al articolului 18 se introduce un
nou alineat, alineatul (21), cu următorul cuprins:
î(2 1 ) EXIMBANK — S.A. efectuează operațiuni de
finanțare, cofinanțare, refinanțare, garantare, destinate să
asigure dezvoltarea infrastructurii, dezvoltarea utilităților de
interes public, dezvoltarea regională, susținerea activității de
cercetare-dezvoltare, protecția mediului înconjurător,
ocuparea și formarea personalului, susținerea și dezvoltarea
întreprinderilor mici și mijlocii, precum și susținerea
tranzacțiilor internaționale.“
22. Articolul 19 se abrogă.
23. După articolul 22 se introduce un nou articol,
articolul 221, cu următorul cuprins:
îArt. 221. — (1) Instrumentele financiare prevăzute în
prezentul act normativ se vor acorda cu respectarea
prevederilor legale în vigoare și a acquis-ului comunitar.
(2) Măsurile de sprijin susceptibile a constitui ajutoare
de stat, prevăzute de prezenta lege, vor fi notificate
Consiliului Concurenței de către inițiator sau furnizor, după
caz, conform reglementărilor în vigoare în domeniul
ajutorului de stat, iar ajutorul de stat va fi acordat efectiv
numai după autorizarea acestuia.“
Art. II. — Sumele din fondul pentru acordarea
bonificațiilor de dobândă alocate în baza legii bugetului de
stat în vigoare se vor utiliza pentru destinația menționată
la art. 10 lit. c) din Legea nr. 96/2000, republicată, astfel
cum a fost modificat prin prezenta ordonanță de urgență.
Art. III. — Comitetul Interministerial de Garanții și
Credite de Comerț Exterior și Consiliul de administrație al
EXIMBANK — S.A. vor aproba sau, după caz, vor asigura
elaborarea și vor propune spre aprobare instituțiilor
competente modificările și completările necesare la normele
date în aplicarea Legii nr. 96/2000, republicată, cu
modificările ulterioare, potrivit prevederilor prezentei
ordonanțe de urgență.
Art. IV. — Legea nr. 96/2000 privind organizarea și
funcționarea Băncii de Export-Import a României
EXIMBANK — S.A. și instrumentele specifice de susținere
a comerțului exterior, republicată în Monitorul Oficial al
României, Partea I, nr. 128 din 10 februarie 2005, cu
modificările ulterioare, precum și cu modificările și
completările aduse prin prezenta ordonanță de urgență, va
fi republicată în Monitorul Oficial al României, Partea I,
după aprobarea prin lege a acesteia, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Președintele interimar al Autorității
pentru Valorificarea Activelor Statului,
Giliola Ciorteanu
p. Șeful Cancelariei Primului-Ministru,
Dan Petrescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 3 noiembrie 2005.
Nr. 146.

7

8

MONITORUL OFICIAL AL ROMÂNIEI, PARTEA I, Nr. 1.003/11.XI.2005
GUVERNUL ROMÂNIEI

HOTĂRÂRE
privind autorizarea Ministerului Administrației și Internelor de a achiziționa mijloace de transport
din categoria autoturismelor, autospeciale și autoutilitare derivate din autoturisme,
prin intermediul unei finanțări de tip leasing financiar
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 29 alin. (6) din Ordonanța de urgență a Guvernului nr. 66/2005 cu
privire la rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se autorizează Ministerul Administrației și
Internelor să contracteze o finanțare de tip leasing financiar
pe o perioadă de 4 ani, cu valoarea de achiziție de
267 milioane lei (RON), sumă care include costurile,
dobânzile, taxele și impozitele aferente, pentru asigurarea
resurselor financiare necesare achiziției a 6.000 mijloace de
transport din categoria autoturismelor, autospeciale și
autoutilitare derivate din autoturisme, necesare desfășurării
în bune condiții a activității ministerului.
Art. 2. — Furnizorul mijloacelor de transport din
categoria autoturismelor, autospeciale și autoutilitare
derivate din autoturisme, societatea de leasing și societatea
de asigurare vor fi desemnați în urma unui concurs de
oferte de către Ministerul Administrației și Internelor, în
baza Ordonanței de urgență a Guvernului nr. 60/2001
privind achizițiile publice, aprobată cu modificări și
completări prin Legea nr. 212/2002, cu modificările și
completările ulterioare.
Art. 3. — Plata avansului, a ratelor de leasing, a valorii
reziduale, precum și a comisioanelor și taxelor aferente se

asigură de la bugetul de stat, prin bugetul Ministerului
Administrației și Internelor, în limita sumelor aprobate anual
cu această destinație.
Art. 4. — (1) Pentru aplicarea prevederilor prezentei
hotărâri în anul 2005, se aprobă suplimentarea bugetului
Ministerului Administrației și Internelor pe anul 2005 la
capitolul 55.01 îOrdine publică și siguranță națională“, titlul VII
îCheltuieli de capital“, cu suma de 7.500 mii lei (RON) din
Fondul de rezervă bugetară la dispoziția Guvernului pe
anul 2005.
(2) Ministerul Finanțelor Publice, la propunerea
ordonatorului principal de credite, va introduce modificările
corespunzătoare în structura bugetului de stat și în volumul
și structura bugetului Ministerului Administrației și Internelor
pe anul 2005.
Art. 5. — Cu sumele rămase neutilizate până la data de
23 decembrie 2005 se reîntregește Fondul de rezervă
bugetară la dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.322.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.003/11.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064157]
ISSN 1453—4495

