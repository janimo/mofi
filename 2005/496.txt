Anul 173 (XVII) — Nr. 496

PARTEA

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Nr.

Pagina

584.

DECIZII ALE CURȚII CONSTITUȚIONALE
Decizia nr. 213 din 14 aprilie 2005 referitoare la excepția
de neconstituționalitate a dispozițiilor art. 60 alin. 2
din Codul de procedură penală ...............................
Decizia nr. 220 din 21 aprilie 2005 referitoare la excepția
de neconstituționalitate a dispozițiilor art. 70
alin. (1) din Ordonanța de urgență a Guvernului
nr. 105/2001 privind frontiera de stat a României
și ale art. 1 alin. (1) din Ordonanța de urgență a
Guvernului nr. 112/2001 privind sancționarea unor
fapte săvârșite în afara teritoriului țării de cetățeni
români sau de persoane fără cetățenie domiciliate
în România ................................................................

2–4

— Ordin al președintelui Autorității Naționale de
Reglementare în Domeniul Energiei pentru
aprobarea Procedurii privind schimbarea furnizorului
de energie electrică ..................................................

Pagina
— Ordin al ministrului sănătății pentru ajustarea
prețurilor la medicamentele cuprinse în Catalogul
național al prețurilor medicamentelor de uz uman
autorizate de punere pe piață în România, cu
modificările și completările ulterioare.......................

7

ACTE ALE COMISIEI NAȚIONALE
A VALORILOR MOBILIARE
26.

— Ordin al președintelui Comisiei Naționale a
Valorilor Mobiliare pentru aprobarea Regulamentului
Comisiei Naționale a Valorilor Mobiliare nr. 3/2005
privind modificarea a Regulamentului Comisiei
Naționale a Valorilor Mobiliare nr. 13/1999 privind
licitația electronică pe piața RASDAQ......................

7–8

27.

— Ordin al președintelui Comisiei Naționale a
Valorilor Mobiliare pentru aprobarea Regulamentului
Comisiei Naționale a Valorilor Mobiliare nr. 4/2005
privind modificarea Regulamentului Comisiei
Naționale a Valorilor Mobiliare nr. 2/2002 privind
transparența și integritatea Bursei Electronice
RASDAQ, cu modificările și completările ulterioare

8

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
21.

Nr.

6

2

MONITORUL OFICIAL AL ROMÂNIEI, PARTEA I, Nr. 496/13.VI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 213
din 14 aprilie 2005

referitoare la excepția de neconstituționalitate a dispozițiilor art. 60 alin. 2
din Codul de procedură penală
Ioan Vida
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 60 alin. 2 din Codul de
procedură penală, excepție ridicată de Dumitru Octavian
Rădulescu în Dosarul nr. 5.935/2004 al Înaltei Curți de
Casație și Justiție — Secția penală.
La apelul nominal răspunde partea Alexandru Buda,
personal, lipsă fiind autorul excepției, față de care
procedura de citare a fost legal îndeplinită.
Magistratul-asistent referă asupra cererii transmise prin
fax de către autorul excepției, Dumitru Octavian Rădulescu,
prin care solicită acordarea unui nou termen de judecată,
întrucât termenul acordat anterior a fost foarte scurt și nu a
avut posibilitatea angajării unui avocat.
Alexandru Buda solicită respingerea cererii de amânare,
apreciind că are ca scop tergiversarea cauzei.
Reprezentantul Ministerului Public pune concluzii de
respingere a cererii de amânare solicitate de autorul
excepției, întrucât i s-a mai acordat un termen de judecată
pentru lipsă de apărare.
Având în vedere cererea autorului excepției referitoare la
amânarea cauzei pentru imposibilitatea angajării unui
avocat, concluziile părții prezente și ale reprezentantului
Ministerului Public, dispozițiile art. 24 din Constituție privind
garantarea dreptului la apărare și prevederile art. 156
alin. 1 din Codul de procedură civilă referitoare la
acordarea unui singur termen de judecată pentru lipsă de
apărare, precum și faptul că autorului excepției i s-a mai
acordat un termen de judecată pentru lipsa apărării, Curtea
Constituțională respinge cererea de amânare formulată în
scris de autorul excepției.
Cauza fiind în stare de judecată, se dă cuvântul părților
pe fond.
Alexandru Buda solicită respingerea excepției de
neconstituționalitate, întrucât are ca scop tergiversarea
cauzei, dovadă fiind faptul că același autor a mai ridicat
câteva excepții de neconstituționalitate cu obiect similar.
Reprezentantul Ministerului Public pune concluzii de
respingere a excepției de neconstituționalitate, apreciind că
instituția strămutării are ca scop asigurarea unei bune
administrări a justiției și că în cadrul procedurii de judecată
a cererii de strămutare nu se soluționează fondul cauzei.

Totodată apreciază că nu sunt încălcate prevederile
constituționale ale art. 129 referitoare la exercitarea căilor
de atac, întrucât posibilitatea instanței de judecată de a
menține actele de procedură efectuate până în momentul
strămutării poate fi cenzurată prin intermediul căilor de atac
împotriva hotărârii judecătorești pronunțate în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2005, pronunțată în
Dosarul nr. 5.935/2004, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 60 alin. 2 din
Codul de procedură penală, excepție ridicată de Dumitru
Octavian Rădulescu, petent într-o cerere de strămutare a
judecării cauzei.
În motivarea excepției de neconstituționalitate autorul
acesteia susține că textul de lege criticat contravine
prevederilor constituționale referitoare la egalitatea în fața
legii, la dreptul la informație și la exercitarea căilor de atac,
precum și dispozițiilor privind dreptul la un proces echitabil
și dreptul la un recurs efectiv din Convenția pentru
apărarea drepturilor omului și a libertăților fundamentale. În
acest sens, consideră că prin soluționarea unei cereri de
strămutare nu se rezolvă numai o problemă de competență
teritorială, ci și fondul cauzei, având în vedere că acesta
poate fi puternic afectat de menținerea sau nemenținerea
măsurilor luate de instanță. Astfel, este firesc ca instanța
care soluționează cererea de strămutare să motiveze
rațiunile pentru care a menținut sau nu măsurile luate de
instanța de la care se solicită strămutarea, iar împotriva
soluției date să se poată formula recurs. În caz contrar se
ajunge la situația ca unele măsuri să fie menținute, iar
altele nu, fără posibilitatea verificării temeiniciei soluției
pronunțate.
Înalta Curte de Casație și Justiție — Secția penală
apreciază că dispozițiile legale criticate nu contravin
Constituției, ci, dimpotrivă, prin instituirea lor îs-a avut în
vedere necesitatea eliminării unor posibilități de exercitare
abuzivă a drepturilor procesuale care ar impieta asupra
desfășurării în condiții normale a procesului penal“. Arată
că, așa cum a statuat Curtea Constituțională în
jurisprudența sa, legiuitorul poate institui reguli speciale în
considerarea unor situații deosebite.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată, strămutarea

MONITORUL OFICIAL AL ROMÂNIEI, PARTEA I, Nr. 496/13.VI.2005
constituind o garanție a respectării legii și a drepturilor unei
părți interesate într-un proces, în concordanță cu principiul
aflării adevărului și cu cel al rolului activ al instanței de
judecată. Orice parte are dreptul de a cere strămutarea
cauzei, iar exercitarea acestui drept de către una dintre
părți nu contravine principiului egalității în fața legii, întrucât
promovarea unei cereri de strămutare nu creează o poziție
privilegiată față de alte părți din proces, ci solicită numai o
prorogare judiciară a competenței teritoriale.
Cu privire la dreptul la informație, arată că președintele
instanței ierarhic superioare celei la care se află cauza ia
măsuri pentru încunoștințarea părților despre introducerea
cererii de strămutare și despre termenul fixat, cu
mențiunea că părțile pot trimite memorii.
Față de pretinsa încălcare a art. 129 din Constituție
consideră că legiuitorul are atributul exclusiv de a stabili
căile de atac și regulile de exercitare a acestora. În cazul
strămutării nu se realizează o judecată de fond, ci se
pronunță o încheiere definitivă, fără motivare, iar dispoziția
referitoare la lipsa motivării își are justificarea în interesul
menținerii prestigiului instanței de la care a fost strămutată
cauza.
Guvernul consideră că excepția de neconstituționalitate
este neîntemeiată, arătând că dispozițiile art. 60 alin. 2 din
Codul de procedură penală nu contravin prevederilor
constituționale invocate de autorul excepției, ci
reglementează necesitatea eliminării unor posibilități de
exercitare abuzivă a drepturilor procesuale, care ar impieta
asupra desfășurării în condiții normale a procesului penal,
legiuitorul instituind reguli speciale în considerarea unor
situații speciale.
Mai arată că art. 16 alin. (1) din Constituție vizează
egalitatea în drepturi în ceea ce privește recunoașterea
unor drepturi și libertăți fundamentale, iar nu identitatea de
tratament juridic cu privire la aplicarea unor măsuri,
indiferent de natura acestora.
Cu privire la art. 6 paragraful 1 din Convenția pentru
apărarea drepturilor omului și a libertăților fundamentale,
apreciază că, în sensul practicii instanței europene,
conceptul de îproces echitabil“ nu implică existența mai
multor grade de jurisdicție, a mai multor căi de atac și, pe
cale de consecință, nici posibilitatea exercitării acestor căi
de atac de către toate părțile din proces.
Referitor la art. 31 și 129 din Constituție, apreciază că
acestea nu sunt pertinente în soluționarea cauzei de față.
Avocatul Poporului apreciază că excepția de
neconstituționalitate este neîntemeiată, arătând că instituirea
unor reguli speciale pentru soluționarea cererii de
strămutare a judecării cauzei nu este de natură să încalce
principiul egalității în drepturi, atât timp cât este asigurată
egalitatea juridică a cetățenilor în utilizarea lor. Strămutarea
nu este o procedură de soluționare pe fond a procesului,
ci constituie o procedură specială, de stabilire a
competenței teritoriale a instanței de judecată, menită
tocmai să asigure condițiile unui proces echitabil, în care
părțile să dispună de aceleași mijloace de apărare și să
aibă posibilitatea să își exercite dreptul la apărare în mod
efectiv și eficient, așa cum s-a pronunțat și Curtea
Constituțională prin deciziile nr. 82/2001 și nr. 237/2003.
Președintele Senatului nu a comunicat Curții
Constituționale punctul său de vedere asupra excepției de
neconstituționalitate ridicate.

3

C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
susținerile părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 60 alin. 2 din Codul de procedură penală,
având următorul cuprins: îÎn cazul în care găsește cererea
întemeiată, dispune strămutarea judecării cauzei, hotărând
totodată în ce măsură actele îndeplinite în fața instanței de la
care s-a strămutat cauza se mențin.“
În motivarea excepției de neconstituționalitate autorul
acesteia arată că dispozițiile legale criticate contravin
prevederilor art. 16 alin. (1), art. 31 și art. 129 din
Constituție, al căror conținut este următorul:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 31: î(1) Dreptul persoanei de a avea acces la orice
informație de interes public nu poate fi îngrădit.
(2) Autoritățile publice, potrivit competențelor ce le revin,
sunt obligate să asigure informarea corectă a cetățenilor
asupra treburilor publice și asupra problemelor de interes
personal.
(3) Dreptul la informație nu trebuie să prejudicieze măsurile
de protecție a tinerilor sau securitatea națională.
(4) Mijloacele de informare în masă, publice și private, sunt
obligate să asigure informarea corectă a opiniei publice.
(5) Serviciile publice de radio și de televiziune sunt
autonome. Ele trebuie să garanteze grupurilor sociale și
politice importante exercitarea dreptului la antenă. Organizarea
acestor servicii și controlul parlamentar asupra activității lor se
reglementează prin lege organică.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
De asemenea, autorul excepției susține că dispozițiile
legale criticate contravin și prevederilor art. 6 paragraful 1
și ale art. 13 din Convenția pentru apărarea drepturilor
omului și a libertăților fundamentale, care au următorul
cuprins:
— Art. 6 paragraful 1: îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa. [...] “;
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“
Analizând excepția de neconstituționalitate ridicată,
Curtea reține că strămutarea nu este o procedură de
soluționare în fond a procesului, așa cum în mod eronat
susține autorul excepției, ci o procedură specială, de

4

MONITORUL OFICIAL AL ROMÂNIEI, PARTEA I, Nr. 496/13.VI.2005

stabilire a competenței teritoriale a instanței de judecată,
menită tocmai să asigure condițiile unui proces echitabil, în
care părțile să dispună de aceleași mijloace de apărare.
Curtea observă că dispoziția legală criticată este o
normă de procedură, iar, potrivit art. 126 alin. (2) din
Constituție, competența instanțelor judecătorești și
procedura de judecată sunt prevăzute de lege. În
consecință, este dreptul exclusiv al organului legislativ de
a stabili regula potrivit căreia, în caz de admitere a cererii
de strămutare, instanța va hotărî totodată în ce măsură
actele îndeplinite în fața instanței de la care s-a strămutat
cauza se mențin, fără a se încălca astfel dispozițiile
constituționale.
De asemenea, dispozițiile potrivit cărora hotărârea de
strămutare a pricinii se dă fără motivare și nu este supusă
nici unei căi de atac au fost adoptate de legiuitor în
considerarea faptului că, prin soluționarea cererii de

strămutare, instanța nu se pronunță asupra fondului, ci
urmărește desfășurarea în condiții normale a procesului.
Pe de altă parte, instituirea unei căi de atac în procesul
penal este obligatorie numai atunci când se soluționează
fondul cauzei, pe când, în cazul strămutării, instanța
soluționează o chestiune care ține de buna administrare a
justiției.
Ca atare, Curtea constată că dispozițiile legale criticate
nu contravin nici prevederilor art. 16 și 129 din Constituție
și nici celor ale art. 6 paragraful 1 și ale art. 13 din
Convenția pentru apărarea drepturilor omului și a libertăților
fundamentale.
În ceea ce privește critica de neconstituționalitate
raportată la dispozițiile art. 31 din Legea fundamentală,
referitoare la dreptul la informație, Curtea constată că
aceste dispoziții constituționale nu au legătură cu cauza de
față, întrucât se referă la informații de interes public.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 60 alin. 2 din Codul de procedură penală, excepție
ridicată de Dumitru Octavian Rădulescu în Dosarul nr. 5.935/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 220
din 21 aprilie 2005

referitoare la excepția de neconstituționalitate a dispozițiilor art. 70 alin. (1)
din Ordonanța de urgență a Guvernului nr. 105/2001 privind frontiera de stat a României
și ale art. 1 alin. (1) din Ordonanța de urgență a Guvernului nr. 112/2001
privind sancționarea unor fapte săvârșite în afara teritoriului țării de cetățeni români
sau de persoane fără cetățenie domiciliate în România
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului
nr. 105/2001 și ale Ordonanței de urgență a Guvernului
nr. 112/2001, excepție ridicată de Petru Novac în Dosarul

nr. 8.817/P/2004 al Curții de Apel Timișoara — Secția
penală.
La apelul nominal răspunde, pentru autorul excepției,
domnul avocat Emil Putin, în baza delegației depuse la
dosar. Procedura de citare a fost legal îndeplinită.
Cauza fiind în stare de judecată, se dă cuvântul
reprezentantului autorului excepției, care reiterează
argumentele expuse în fața instanței de judecată care a
sesizat Curtea Constituțională, solicitând în final admiterea
excepției de neconstituționalitate.
Reprezentantul Ministerului Public pune concluzii de
respingere a excepției, întrucât apreciază că prevederile de
lege criticate nu contravin dispozițiilor constituționale
invocate ca fiind încălcate.

MONITORUL OFICIAL AL ROMÂNIEI, PARTEA I, Nr. 496/13.VI.2005
C U R T E A,

având în vedere actele și lucrările dosarului, reține
următoarele:
Prin Încheierea din 15 noiembrie 2004, pronunțată în
Dosarul nr. 8.817/P/2004, Curtea de Apel Timișoara —
Secția penală a sesizat Curtea Constituțională cu excepția
de neconstituționalitate a dispozițiilor Ordonanței de
urgență a Guvernului nr. 105/2001 și ale Ordonanței de
urgență a Guvernului nr. 112/2001. Excepția a fost ridicată
de Petru Novac într-o cauză având ca obiect soluționarea
recursului declarat de acesta împotriva Deciziei nr. 377 din
6 septembrie 2004 a Tribunalului Arad. Prin această
decizie, instanța de judecată a respins apelul declarat de
inculpat împotriva Sentinței nr. 1.213 din 11 iunie 2004 a
Judecătoriei Arad, prin care a fost condamnat pentru
comiterea infracțiunilor de trecere în mod ilegal a frontierei
de stat și de trecere ilegală a frontierei unui stat străin,
infracțiuni prevăzute de dispozițiile art. 70 alin. (1) din
Ordonanța de urgență a Guvernului nr. 105/2001, respectiv
de art. 1 alin. (1) din Ordonanța de urgență a Guvernului
nr. 112/2001.
În motivarea excepției de neconstituționalitate se
susține că îinstituirea interdicției de a trece frontiera de stat
pentru o anumită categorie de persoane“ contravine
dispozițiilor art. 25 din Constituție privind libera circulație.
Curtea de Apel Timișoara — Secția penală arată că
excepția este neîntemeiată, întrucât textele de lege criticate
nu contravin art. 25 din Legea fundamentală, deoarece nu
se restricționează dreptul la liberă circulație, ci se stabilesc
reguli pentru exercitarea acestui drept și sancțiuni
corespunzătoare în cazul nerespectării prevederilor legale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră ca fiind neîntemeiată excepția de
neconstituționalitate invocată, deoarece exercitarea liberei
circulații se face potrivit unor reguli și în temeiul unor
documente anume prevăzute de lege. Aceste reguli nu
constituie o restrângere a liberei circulații a cetățenilor,
contrară dispozițiilor art. 53 din Constituție, ci, dimpotrivă,
sunt norme care instituie cadrul legal necesar exercitării în
bune condiții a acestei libertăți.
Avocatul Poporului consideră că excepția de
neconstituționalitate este neîntemeiată. Se arată că luarea
unor măsuri legislative privind frontiera de stat a României,
precum și pentru sancționarea faptelor de trecere ilegală a
frontierei unui stat străin sau de racolare, îndrumare ori
călăuzire a mai multor persoane în scopul trecerii
frauduloase a frontierei unui stat străin sau de organizare a
acestei activități ilegale nu echivalează cu încălcarea
dreptului la liberă circulație în țară și în străinătate.
Totodată apreciază că textele legale criticate pentru
neconstituționalitate sunt în deplin acord cu prevederile
art. 53 din Legea fundamentală, întrucât măsurile privind
restrângerea exercițiului dreptului la liberă circulație sunt
stabilite prin lege, ca limitări justificate de apărarea
securității naționale, asigurarea unui climat de ordine,
precum și de prevenire a unor consecințe negative, fiind
necesare într-o societate democratică, proporționale cu
situația care le-a determinat și aplicate în mod
nediscriminatoriu.

5

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie,
astfel cum rezultă din încheierea instanței de judecată,
dispozițiile Ordonanței de urgență a Guvernului
nr. 105/2001, precum și cele ale Ordonanței de urgență a
Guvernului nr. 112/2001. În realitate, așa cum reiese din
motivarea excepției de neconstituționalitate de către autorul
acesteia, critica privește prevederile art. 70 alin. (1) din
Ordonanța de urgență a Guvernului nr. 105/2001 privind
frontiera de stat a României, publicată în Monitorul Oficial
al României, Partea I, nr. 352 din 30 iunie 2001, aprobată
cu modificări prin Legea nr. 243/2002, publicată în
Monitorul Oficial al României, Partea I, nr. 302 din 8 mai
2002, precum și dispozițiile art. 1 alin. (1) din Ordonanța
de urgență a Guvernului nr. 112/2001 privind sancționarea
unor fapte săvârșite în afara teritoriului țării de cetățeni
români sau de persoane fără cetățenie domiciliate în
România, publicată în Monitorul Oficial al României,
Partea I, nr. 549 din 3 septembrie 2001, aprobată cu
modificări prin Legea nr. 252/2002, publicată în Monitorul
Oficial al României, Partea I, nr. 307 din 9 mai 2002,
dispoziții cu privire la care Curtea urmează să se pronunțe
prin prezenta decizie.
Dispozițiile de lege criticate ca fiind neconstituționale au
următorul conținut:
— Art. 70 alin. (1) din Ordonanța de urgență a
Guvernului nr. 105/2001: îIntrarea sau ieșirea din țară prin
trecerea ilegală a frontierei de stat constituie infracțiune și se
pedepsește cu închisoare de la 3 luni la 2 ani.“ ;
— Art. 1 alin. (1) din Ordonanța de urgență a
Guvernului nr. 112/2001: îIntrarea sau ieșirea dintr-un stat
străin prin trecerea ilegală a frontierei acestuia, săvârșită de
către un cetățean român sau de o persoană fără cetățenie
domiciliată pe teritoriul României, constituie infracțiune și se
pedepsește cu închisoare de la 3 luni la 2 ani.“
În opinia autorului excepției textele de lege criticate
contravin prevederilor art. 25 alin. (1) din Constituție privind
libera circulație.
Examinând excepția de neconstituționalitate, Curtea
constată că aceasta este neîntemeiată, pentru
considerentele ce urmează:
Constituția României, reglementând libera circulație,
prevede în art. 25 alin. (1) că îDreptul la liberă circulație, în
țară și în străinătate, este garantat. Legea stabilește condițiile
exercitării acestui drept“. Rezultă că dreptul la liberă
circulație vizează libertatea de mișcare a cetățeanului,
textul constituțional reglementând ambele aspecte care
formează acest drept fundamental, și anume: libera
circulație pe teritoriul României și libera circulație în afara
teritoriului țării. Libera circulație însă nu poate fi absolută,
ea trebuie să se desfășoare cu îndeplinirea și respectarea
unor condiții prevăzute de lege, cum sunt și cele privind

6

MONITORUL OFICIAL AL ROMÂNIEI, PARTEA I, Nr. 496/13.VI.2005

trecerea frontierei de stat a României și sancționarea unor
fapte săvârșite în afara teritoriului țării de cetățeni români
sau de persoane fără cetățenie domiciliate în România.
Este de observat că Pactul internațional cu privire la
drepturile civile și politice stabilește prin art. 12 pct. 3 că
libera circulație poate face obiectul unor restricții dacă sunt
prevăzute prin lege, necesare pentru a ocroti securitatea
națională, ordinea publică, sănătatea ori moralitatea publică
sau drepturile și libertățile altora și este compatibilă cu
celelalte drepturi recunoscute.
Dispozițiile art. 70 alin. (1) din Ordonanța de urgență a
Guvernului nr. 105/2001 și ale art. 1 alin. (1) din
Ordonanța de urgență a Guvernului nr. 112/2001 sunt o
reflectare a acestor prevederi internaționale, în deplin acord
și cu prevederile art. 53 din Constituție, întrucât exercițiul

dreptului la liberă circulație este limitat prin lege, fără a se
aduce atingere însuși dreptului, iar reglementarea cadrului
în care se realizează trecerea frontierei, respectiv a
frontierei unui stat străin, constituie o restrângere a
exercițiului liberei circulații, justificată de necesitatea apărării
securității naționale, a ordinii publice, precum și a
drepturilor și libertăților cetățenilor.
De asemenea, se constată că prin incriminarea faptelor
de trecere ilegală a frontierei unui stat străin sau de intrare
ori ieșire din țară prin trecerea ilegală a frontierei de stat
nu se îngrădește dreptul la liberă circulație, cum este
acesta consfințit de prevederile constituționale, art. 25
alin. (1) din Legea fundamentală garantând exercitarea
acestui drept în condițiile stabilite de lege, a căror
nerespectare este sancționată juridic.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 70 alin. (1) din Ordonanța de urgență a Guvernului
nr. 105/2001 privind frontiera de stat a României și ale art. 1 alin. (1) din Ordonanța de urgență a Guvernului
nr. 112/2001 privind sancționarea unor fapte săvârșite în afara teritoriului țării de cetățeni români sau de persoane fără
cetățenie domiciliate în România, excepție ridicată de Petru Novac în Dosarul nr. 8.817/P/2004 al Curții de Apel Timișoara —
Secția penală.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Procedurii privind schimbarea furnizorului de energie electrică
În temeiul art. 2 lit. c), al art. 9 alin. (6) și (7) și al art. 11 alin. (1) și alin. (2) lit. a) și i) din Legea energiei
electrice nr. 318/2003,
având în vedere referatul de aprobare întocmit de Departamentul funcționare și dezvoltare piață de energie,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 1 iunie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura privind schimbarea
furnizorului de energie electrică, prevăzută în anexa*) care
face parte integrantă din prezentul ordin.
Art. 2. — Consumatorii de energie electrică agenți
economici declarați eligibili, furnizorii de energie electrică și
operatorii de distribuție a energiei electrice de pe teritoriul

României vor duce la îndeplinire prevederile prezentului
ordin.
Art. 3. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 1 iunie 2005.
Nr. 21.
*) Anexa se publică în format electronic pe pagina web a Autorității Naționale de Reglementare în Domeniul Energiei (www.anre.ro) la
secțiunea îMetodologii“.

MONITORUL OFICIAL AL ROMÂNIEI, PARTEA I, Nr. 496/13.VI.2005

7

MINISTERUL SĂNĂTĂȚII

ORDIN
pentru ajustarea prețurilor la medicamentele cuprinse în Catalogul național al prețurilor
medicamentelor de uz uman autorizate de punere pe piață în România, cu modificările
și completările ulterioare
În baza prevederilor Legii nr. 336/2002 pentru aprobarea Ordonanței de urgență a Guvernului nr. 152/1999 privind
produsele medicamentoase de uz uman,
în temeiul prevederilor art. 140 alin. (2) lit. e) din Legea nr. 571/2003 privind Codul fiscal,
având în vedere prevederile Hotărârii Guvernului nr. 168/2005 privind organizarea și funcționarea Ministerului
Sănătății, cu modificările și completările ulterioare,
în temeiul Legii nr. 348/2004 privind denominarea monedei naționale,
văzând Referatul Direcției generale farmaceutice și aparatură medicală nr. 6.451 bis din 31 mai 2005,
ministrul sănătății emite următorul ordin:
Art. 1. — Se aprobă ajustarea prețurilor la
medicamentele cuprinse în Catalogul național al prețurilor
medicamentelor de uz uman autorizate de punere pe piață
în România, ediția a XIV-a, cu modificările și completările
ulterioare, începând cu data de 1 iunie 2005.
Art. 2. — Cursurile de schimb ce au stat la baza
ajustării prețurilor pentru medicamente sunt cele comunicate
de Banca Națională a României în data de 26 mai 2005,
valabile în vamă pentru săptămâna 30 mai — 4 iunie 2005.
Art. 3. — Prețurile cu ridicata, precum și prețurile cu
amănuntul maximale ajustate sunt valabile până în data de
31 august 2005.
Art. 4. — Se prelungește valabilitatea Ordinului
ministrului sănătății nr. 141/2005 pentru ajustarea prețurilor
la medicamente pe baza Catalogului național al prețurilor
medicamentelor de uz uman autorizate de punere pe piață
în România, publicat în Monitorul Oficial al României,
Partea I, nr. 207 din 11 martie 2005, până în data de
15 iunie 2005.
Art. 5. — În conformitate cu Legea nr. 348/2004 privind
denominarea monedei naționale, prețurile cu amănuntul

maximale vor fi afișate atât în moneda veche, cât și în
moneda nouă.
Art. 6. — Este interzisă practicarea altor prețuri peste
nivelurile maximale ale prețurilor cu amănuntul maximale
prevăzute în Catalogul național al prețurilor medicamentelor
de uz uman autorizate de punere pe piață în România.
Art. 7. — La data intrării în vigoare a prezentului ordin
se abrogă orice alte dispoziții contrare.
Art. 8. — Prevederile prezentului ordin intră în vigoare
începând cu data de 16 iunie 2005, cu excepția art. 4, ale
cărui prevederi intră în vigoare începând cu data de
1 iunie 2005.
Art. 9. — Direcția generală farmaceutică, precum și
celelalte direcții din Ministerul Sănătății, direcțiile de
sănătate publică județene și a municipiului București,
agenții economici importatori și distribuitori, Compania
Națională îUnifarm“, unitățile sanitare publice și private vor
duce la îndeplinire prevederile prezentului ordin.
Art. 10. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 31 mai 2005.
Nr. 584.

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBLIARE

ORDIN
pentru aprobarea Regulamentului Comisiei Naționale a Valorilor Mobiliare nr. 3/2005
privind modificarea Regulamentului Comisiei Naționale a Valorilor Mobiliare nr. 13/1999
privind licitația electronică pe piața RASDAQ
În conformitate cu prevederile art. 1, 2, ale art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea
nr. 514/2002, modificat și completat prin Legea nr. 297/2004 privind piața de capital,
având în vedere prevederile Legii nr. 348/2004 privind denominarea monedei naționale, cu modificările și
completările ulterioare,
în baza hotărârii adoptate în ședința Comisiei Naționale a Valorilor Mobiliare din data de 26 mai 2005,

8

MONITORUL OFICIAL AL ROMÂNIEI, PARTEA I, Nr. 496/13.VI.2005
președintele Comisiei Naționale a Valorilor Mobiliare emite următorul ordin:

Art. 1. — Se aprobă Regulamentul Comisiei Naționale
a Valorilor Mobiliare nr. 3/2005 privind modificarea
Regulamentului Comisiei Naționale a Valorilor Mobiliare
nr. 13/1999 privind licitația electronică pe piața RASDAQ,
aprobat prin Ordinul președintelui Comisiei Naționale a Valorilor
Mobiliare nr. 23 din 19 noiembrie 1999, publicat în Monitorul
Oficial al României, Partea I, nr. 29 din 26 ianuarie 2000.
Art. 2. — Regulamentul menționat la art. 1 va intra în
vigoare la data publicării prezentului ordin în Monitorul

Oficial al României, Partea I, și va fi publicat în Buletinul
Comisiei Naționale a Valorilor Mobiliare și pe site-ul
acesteia (www.cnvmr.ro).
Art. 3. — Direcția reglementare din cadrul Direcției
generale autorizare — reglementare, Direcția monitorizare și
investigare din cadrul Direcției generale supraveghere,
împreună cu Secretariatul general și directorul general
executiv, vor urmări ducerea la îndeplinire a prezentului
ordin.

Președintele Comisiei Naționale a Valorilor Mobiliare,
Gabriela Anghelache
București, 30 mai 2005.
Nr. 26.
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului Comisiei Naționale a Valorilor Mobiliare nr. 4/2005 privind
modificarea Regulamentului Comisiei Naționale a Valorilor Mobiliare nr. 2/2002 privind transparența
și integritatea Bursei Electronice RASDAQ, cu modificările și completările ulterioare
În conformitate cu prevederile art. 1, 2, ale art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea
nr. 514/2002, modificat și completat prin Legea nr. 297/2004 privind piața de capital,
având în vedere prevederile Legii nr. 348/2004 privind denominarea monedei naționale, cu modificările și
completările ulterioare,
în baza hotărârii adoptate în ședința Comisiei Naționale a Valorilor Mobiliare din data de 26 mai 2005,
președintele Comisiei Naționale a Valorilor Mobiliare emite următorul ordin:
Art. 1. — Se aprobă Regulamentul Comisiei Naționale a
Valorilor Mobiliare nr. 4/2005 privind modificarea
Regulamentului Comisiei Naționale a Valorilor Mobiliare
nr. 2/2002 privind transparența și integritatea Bursei
Electronice RASDAQ, aprobat prin Ordinul președintelui
Comisiei Naționale a Valorilor Mobiliare nr. 90 din 26 august
2002, publicat în Monitorul Oficial al României, Partea I,
nr. 712 din 1 octombrie 2002, cu modificările și completările
ulterioare.
Art. 2. — Regulamentul menționat la art. 1 va intra în
vigoare la data publicării prezentului ordin în Monitorul

Oficial al României, Partea I, și va fi publicat în Buletinul
Comisiei Naționale a Valorilor Mobiliare și pe site-ul
acesteia (www. cnvmr.ro).
Art. 3. — Direcția reglementare din cadrul Direcției
generale autorizare — reglementare, Direcția monitorizare și
investigare din cadrul Direcției generale supraveghere,
împreună cu Secretariatul general și directorul general
executiv, vor urmări ducerea la îndeplinire a prezentului
ordin.

Președintele Comisiei Naționale a Valorilor Mobiliare,
Gabriela Anghelache
București, 2 iunie 2005.
Nr. 27.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 496/13.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017498]
ISSN 1453—4495

