PARTEA

Anul 173 (XVII) — Nr. 962

I

LEGI, DECRETE, HOTĂRÂRI ȘI ALTE ACTE

Luni, 31 octombrie 2005

SUMAR
Nr.

Pagina

— Lege pentru aprobarea Ordonanței Guvernului
nr. 44/2005 privind unele măsuri pentru
construirea și/sau reabilitarea caselor de locuit din
zonele afectate de inundațiile produse în anul
2005 ...........................................................................

1–2

1.013. — Decret privind promulgarea Legii pentru
aprobarea Ordonanței Guvernului nr. 44/2005
privind unele măsuri pentru construirea și/sau
reabilitarea caselor de locuit din zonele afectate
de inundațiile produse în anul 2005 .......................

2

´
306. — Lege privind aprobarea Ordonanței de urgență
a Guvernului nr. 113/2005 pentru modificarea și
completarea Ordonanței de urgență a Guvernului
nr. 194/2002 privind regimul străinilor în România.....

2–3

1.019. — Decret pentru promulgarea Legii privind
aprobarea Ordonanței de urgență a Guvernului
nr. 113/2005 pentru modificarea și completarea
Ordonanței de urgență a Guvernului nr. 194/2002
privind regimul străinilor în România.......................

3

LEGI

Pagina

HOTĂRÂRI ALE CAMEREI DEPUTAȚILOR
33. — Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................

LEGI ȘI DECRETE
301.

Nr.

ȘI

3

DECIZII ALE CURȚII CONSTITUȚIONALE
Decizia nr. 466 din 20 septembrie 2005 referitoare la
excepția de neconstituționalitate a dispozițiilor
art. 5 alin. (1) din Ordonanța de urgență a
Guvernului nr. 214/1999 privind acordarea calității
de luptător în rezistența anticomunistă persoanelor
condamnate pentru infracțiuni săvârșite din motive
politice, persoanelor împotriva cărora au fost
dispuse, din motive politice, măsuri administrative
abuzive, precum și persoanelor care au participat
la acțiuni de împotrivire cu arme și de răsturnare
prin forță a regimului comunist instaurat în
România .....................................................................

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.523/C. — Ordin al ministrului justiției privind aprobarea
Regulamentului pentru ocuparea, prin concurs, a
posturilor vacante de personal de specialitate
juridică asimilat judecătorilor și procurorilor, din
Ministerul Justiției ......................................................

6–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 44/2005 privind unele măsuri pentru construirea
și/sau reabilitarea caselor de locuit din zonele afectate de inundațiile produse în anul 2005
Parlamentul României adoptă prezenta lege.
Articol unic. — Se aprobă Ordonanța Guvernului nr. 44
din 4 august 2005 privind unele măsuri pentru construirea
și/sau reabilitarea caselor de locuit din zonele afectate de
inundațiile produse în anul 2005, adoptată în temeiul art. 1

pct. III.4 din Legea nr. 209/2005 privind abilitarea
Guvernului de a emite ordonanțe și publicată în Monitorul
Oficial al României, Partea I, nr. 732 din 11 august 2005,
cu următoarea modificare:

2

MONITORUL OFICIAL AL ROMÂNIEI, PARTEA I, Nr. 962/31.X.2005

— Articolul 1 va avea următorul cuprins:
îArt. 1. — Pentru construirea și/sau reabilitarea caselor
de locuit din zonele afectate de inundații, de către
proprietarii acestora, în regie proprie sau prin antreprenori

autorizați, se abilitează Agenția Națională pentru Locuințe
să achiziționeze materialele și produsele necesare pe care
să le pună la dispoziția proprietarilor caselor, prin consiliile
locale de care acestea aparțin.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

LUCIAN AUGUSTIN BOLCAȘ
București, 24 octombrie 2005.
Nr. 301.

NICOLAE VĂCĂROIU

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței Guvernului nr. 44/2005
privind unele măsuri pentru construirea și/sau reabilitarea caselor de locuit
din zonele afectate de inundațiile produse în anul 2005
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței Guvernului nr. 44/2005 privind unele măsuri
pentru construirea și/sau reabilitarea caselor de locuit din

zonele afectate de inundațiile produse în anul 2005 și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.013.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 113/2005
pentru modificarea și completarea Ordonanței de urgență a Guvernului nr. 194/2002
privind regimul străinilor în România
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 113 din 14 iulie 2005 pentru modificarea și completarea
Ordonanței de urgență a Guvernului nr. 194/2002 privind
regimul străinilor în România, publicată în Monitorul Oficial
al României, Partea I, nr. 658 din 25 iulie 2005, cu
următoarele modificări și completări:
1. La articolul unic punctul 3, alineatul (1) al articolului 12
va avea următorul cuprins:
îArt. 12. — (1) Străinul intrat legal pe teritoriul României
are obligația să anunțe despre aceasta organul de poliție
competent teritorial, în termen de 3 zile de la data intrării.
Fac excepție cetățenii statelor membre ale Uniunii
Europene, precum și ale Spațiului Economic European.“
2. La articolul unic, după punctul 8 se introduce
punctul 81 cu următorul cuprins:
î8 1 . La articolul 24 alineatul (1), litera h) va avea
următorul cuprins:
«h) activități religioase sau umanitare — străinilor care
urmează să intre în România pentru a desfășura activități
în domeniul cultelor recunoscute, la cererea acestora, sau
în scop umanitar;»“.

3. La articolul unic, după punctul 9 se introduce
punctul 91 cu următorul cuprins:
î9 1. La articolul 26, după alineatul (3) se introduce
alineatul (4) cu următorul cuprins:
«(4) Viza colectivă poate fi acordată la frontieră de
organele competente și în cazul marinarilor străini având
aceeași cetățenie, care solicită tranzitul în grupuri de 5
până la 50 de persoane, pentru a se îmbarca, reîmbarca
sau pentru a părăsi o navă în scopul repatrierii la
încetarea contractului de muncă, precum și în cazul
schimburilor de echipaje.»“
4. La articolul unic, după punctul 30 se introduce
punctul 301 cu următorul cuprins:
î301. La articolul 91, alineatul (3) va avea următorul
cuprins:
«(3) Instanța de judecată poate dispune ca străinul să
fie luat în custodie publică, până la efectuarea expulzării,
fără ca perioada acestei măsuri să depășească 2 ani.»“
5. La articolul unic, după punctul 31 se introduce
punctul 311 cu următorul cuprins:
î311. La articolul 93, alineatul (3) va avea următorul
cuprins:
«(3) În cazul străinilor împotriva cărora s-a dispus
măsura expulzării, instanța poate dispune ca străinul să fie
luat în custodie publică până la efectuarea expulzării de

MONITORUL OFICIAL AL ROMÂNIEI, PARTEA I, Nr. 962/31.X.2005
către organele de poliție, în conformitate cu prevederile
Codului de procedură penală, fără ca perioada de custodie
publică să depășească 2 ani.»“
6. La articolul unic, după punctul 31 1 se introduce
punctul 312 cu următorul cuprins:
î31 2 . La articolul 99 alineatul (1), după litera f) se
introduce litera g) cu următorul cuprins:
«g) străinii împotriva cărora s-a dispus luarea în custodie
publică în vederea punerii în executare a măsurii expulzării
și care nu au putut fi expulzați în termen de 2 ani.»“
7. La articolul unic, după punctul 31 2 se introduce
punctul 313 cu următorul cuprins:

3

î313. La articolul 99, alineatul (2) va avea următorul
cuprins:
«(2) Tolerarea nu se acordă străinilor care au fost
declarați indezirabili.»“
Art. II. — Autoritatea pentru străini acordă străinilor
împotriva cărora instanța a dispus măsura expulzării și
care, la data intrării în vigoare a prezentei legi, sunt luați
în custodie publică de o perioadă care a depășit 2 ani,
tolerarea rămânerii pe teritoriul României.
Art. III. — Ordonanța de urgență a Guvernului
nr. 194/2002 privind regimul străinilor în România,
republicată, cu modificările și completările ulterioare,
inclusiv cu cele aduse prin prezenta lege, se va republica,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA
București, 25 octombrie 2005.
Nr. 306.

NICOLAE VĂCĂROIU

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 113/2005
pentru modificarea și completarea Ordonanței de urgență a Guvernului nr. 194/2002
privind regimul străinilor în România
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 113/2005 pentru
modificarea și completarea Ordonanței de urgență a

Guvernului nr. 194/2002 privind regimul străinilor în
România și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 24 octombrie 2005.
Nr. 1.019.

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004
pentru aprobarea componenței nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a
comisiilor permanente ale Camerei Deputaților, cu
modificările ulterioare, se modifică în sensul că domnul
deputat Mihai Cristian Apostolache, aparținând Grupului

parlamentar al Partidului Social Democrat, trece de la
Comisia pentru învățământ, știință, tineret și sport la
Comisia pentru administrație publică, amenajarea teritoriului
și echilibru ecologic, în calitate de membru.

Această hotărâre a fost adoptată de Camera Deputaților în ședința din 24 octombrie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

MIRON TUDOR MITREA
București, 24 octombrie 2005.
Nr. 33.

4

MONITORUL OFICIAL AL ROMÂNIEI, PARTEA I, Nr. 962/31.X.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 466
din 20 septembrie 2005

referitoare la excepția de neconstituționalitate a dispozițiilor art. 5 alin. (1)
din Ordonanța de urgență a Guvernului nr. 214/1999 privind acordarea calității de luptător
în rezistența anticomunistă persoanelor condamnate pentru infracțiuni săvârșite
din motive politice, persoanelor împotriva cărora au fost dispuse, din motive politice,
măsuri administrative abuzive, precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România,
aprobată cu modificări și completări prin Legea
nr. 568/2001, cu modificările și completările ulterioare,
excepție ridicată de Livius Frâncu în Dosarul
nr. 55/F/CA/2005 al Curții de Apel Brașov — Secția
contencios administrativ și fiscal.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând în
acest sens că termenul prevăzut de dispozițiile de lege
criticate se aplică tuturor persoanelor cărora acestea li se
adresează, astfel că nu se poate susține încălcarea art. 16
din Constituție.
C U R T E A,

având în vedere actele și lucrările dosarului, reține
următoarele:
Prin Încheierea din 26 aprilie 2005, pronunțată în
Dosarul nr. 55/F/CA/2005, Curtea de Apel Brașov — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor
condamnate pentru infracțiuni săvârșite din motive
politice, persoanelor împotriva cărora au fost dispuse, din
motive politice, măsuri administrative abuzive, precum și
persoanelor care au participat la acțiuni de împotrivire cu
arme și de răsturnare prin forță a regimului comunist

instaurat în România, aprobată cu modificări și completări
prin Legea nr. 568/2001, cu modificările și completările
ulterioare. Excepția a fost ridicată de Livius Frâncu în
dosarul cu numărul de mai sus, având ca obiect
constatarea calității de luptător în rezistența anticomunistă
a celui în cauză.
În motivarea excepției de neconstituționalitate autorul
acesteia susține că îdispozițiile art. 5 alin. (1) limitează în
timp (18 luni) posibilitatea depunerii cererilor pentru
stabilirea drepturilor ce se cuvin în temeiul Legii
nr. 568/2001 pentru categoriile de persoane care se
încadrează la fel în prevederile acesteia, încălcându-se
astfel art. 16 din Constituția României“.
Curtea de Apel Brașov — Secția contencios
administrativ și fiscal apreciază că excepția de
neconstituționalitate este întemeiată, întrucât dispozițiile
legale criticate limitează în timp posibilitatea depunerii
cererilor pentru stabilirea drepturilor cuvenite în temeiul
Legii nr. 568/2001, în funcție de calitatea persoanei, ceea
ce înseamnă o limitare a principiului egalității cetățenilor în
fața legii.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
este neîntemeiată. Termenul stabilit de art. 5 alin. (1) din
Ordonanța de urgență a Guvernului nr. 214/1999 este un
termen aplicabil tuturor persoanelor aflate în ipoteza
reglementată de acest text, astfel că nu se poate susține
încălcarea principiului constituțional al egalității în drepturi,
care, așa cum reiese și din jurisprudența constantă în
materie a Curții Constituționale, presupune instituirea unui
tratament juridic egal pentru situații care, în funcție de
scopul urmărit, nu sunt diferite.
îMai mult, recunoașterea sine die a posibilității persoanei
interesate de a declanșa procedura pentru acordarea
calității de luptător în rezistența anticomunistă, potrivit
ordonanței criticate, ar fi de natură să genereze un climat
de insecuritate juridică a raporturilor civile, intolerabil într-un
stat de drept.“
îPe de altă parte, împrejurarea că persoana interesată,
deși cunoștea sau ar fi trebuit să cunoască acest termen,
ca și consecințele juridice ale nerespectării acestuia, nu s-a
conformat exigenței legale dă expresie propriei sale culpe,
cu atât mai puțin scuzabilă cu cât acest termen a mai fost
prelungit de trei ori.“

MONITORUL OFICIAL AL ROMÂNIEI, PARTEA I, Nr. 962/31.X.2005
Avocatul Poporului apreciază că dispozițiile art. 5
alin. (1) din Ordonanța de urgență a Guvernului
nr. 214/1999, aprobată prin Legea nr. 568/2001, sunt
constituționale. Textul criticat determină categoriile de
persoane beneficiare ale legii și stabilește, totodată, un
termen de depunere a cererii privind constatarea calității de
luptător în rezistența anticomunistă a persoanelor
condamnate pentru infracțiuni săvârșite din motive politice
sau supuse, din motive politice, unor măsuri administrative
abuzive. Instituirea termenului până la care se pot depune
cererile pentru recunoașterea calității de luptător în
rezistența anticomunistă se aplică în mod egal tuturor
persoanelor menționate în ipoteza normei legale și nu
contravine principiului constituțional al egalității în drepturi.
Mai mult, exercitarea unui drept de către titularul său nu
poate avea loc decât într-un anumit cadru, stabilit de
legiuitor, cu respectarea anumitor exigențe, cărora li se
subsumează instituirea unor termene, după a căror expirare
valorificarea respectivului drept nu mai este posibilă.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat de către autorul excepției, îl constituie
dispozițiile art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România,
publicată în Monitorul Oficial al României, Partea I, nr. 650
din 30 decembrie 1999, aprobată cu modificări și
completări prin Legea nr. 568/2001, publicată în Monitorul
Oficial al României, Partea I, nr. 688 din 30 octombrie
2001. Aceste dispoziții aveau următorul conținut: îCererea
poate fi introdusă de persoana condamnată sau supusă unei
măsuri administrative abuzive ori, după decesul acesteia, de
soțul sau rudele până la gradul al patrulea inclusiv, în termen
de 18 luni de la data intrării în vigoare a prezentei ordonanțe de
urgență.“
Textul art. 5 alin. (1) a suferit, ulterior aprobării
Ordonanței de urgență a Guvernului nr. 214/1999 prin
Legea nr. 568/2001, două modificări, mai întâi prin
Ordonanța Guvernului nr. 64/2002, publicată în Monitorul
Oficial al României, Partea I, nr. 647 din 31 august 2002,
și apoi prin Legea nr. 670/2002, publicată în Monitorul
Oficial al României, Partea I, nr. 935 din 20 decembrie
2002, astfel că textul în vigoare la acest moment și asupra
căruia Curtea Constituțională urmează să se pronunțe are
următorul cuprins: îCererea poate fi introdusă de persoana
condamnată sau supusă unei măsuri administrative abuzive

5

ori, după decesul acesteia, de soțul sau rudele până la gradul
al patrulea inclusiv, până cel târziu la 31 decembrie 2003.“
Autorul excepției de neconstituționalitate susține că
prevederile legale menționate încalcă dispozițiile art. 16
alin. (1) din Constituție, potrivit căruia îCetățenii sunt egali
în fața legii și a autorităților publice [...].“
Examinând excepția de neconstituționalitate ridicată,
raportat la dispozițiile din Constituție invocate, Curtea reține
următoarele:
Autorul excepției de neconstituționalitate consideră că
dispozițiile legale criticate contravin principiului egalității în
drepturi, deoarece termenul prevăzut pentru depunerea
cererilor pentru stabilirea drepturilor ce se cuvin
persoanelor la care se referă Legea nr. 568/2001 limitează
în timp posibilitatea acestora de a beneficia de respectivele
drepturi.
Instituirea unui termen înăuntrul căruia titularul unui
drept subiectiv își poate exercita prerogativa conferită de
lege nu contravine principiului egalității în drepturi, atât timp
cât tuturor persoanelor vizate de ipoteza normei le este
aplicabil același tratament juridic, fără privilegii și fără
discriminări. Principiul egalității în drepturi presupune
aplicarea unui tratament juridic egal persoanelor aflate în
situații identice și impune, totodată, reguli diferite pentru
persoane care se află în situații deosebite. Or, instituirea
unui termen în cadrul căruia se poate valorifica un drept
nu poate crea o stare de inegalitate, de discriminare între
persoanele aflate în aceeași situație, atât timp cât acestea
acționează în concordanță și cu respectarea dispozițiilor
legii. Imposibilitatea exercitării dreptului are natura unei
sancțiuni legale, fiind o consecință firească a nerespectării
normelor juridice aplicabile.
De altfel, Curtea Constituțională a statuat constant în
jurisprudența sa, de exemplu în Decizia nr. 253 din
15 iunie 2004, publicată în Monitorul Oficial al României,
Partea I, nr. 728 din 12 august 2004, că îexercitarea unui
drept de către titularul său nu poate avea loc decât într-un
anumit cadru și cu respectarea anumitor exigențe legale,
între care și stabilirea unor termene, după a căror expirare
valorificarea respectivului drept nu mai este posibilă“.
Curtea Constituțională observă că recunoașterea calității
de luptător în rezistența anticomunistă și, ca urmare a
recunoașterii acestei calități, acordarea drepturilor prevăzute
de Ordonanța Guvernului nr. 214/1999, nu pot avea loc
sine die, stabilirea unui termen pentru exercitarea acestui
drept fiind necesară pentru instituirea și menținerea
stabilității și securității raporturilor juridice civile și a ordinii
de drept, specifice unui stat democratic. Lipsa de diligență
a titularului dreptului nu se poate constitui într-un argument
pentru a susține încălcarea principiului nediscriminării între
persoanele care își exercită dreptul subiectiv în limitele
termenului prescris și cele care, neglijând prevederile
legale, sunt în situația de a fi pierdut posibilitatea exercitării
dreptului.
Totodată, Curtea constată că dispozițiile legale criticate
sunt norme de procedură. Or, potrivit art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“, astfel că, pentru
situații deosebite, legiuitorul poate stabili reguli speciale de
procedură, precum și modalități de exercitare a drepturilor
procesuale, care sunt aplicabile tuturor persoanelor aflate
în situații identice, fără ca prin aceasta să se poată susține
încălcarea drepturilor și libertăților fundamentale.

6

MONITORUL OFICIAL AL ROMÂNIEI, PARTEA I, Nr. 962/31.X.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (1) din Ordonanța de urgență a Guvernului
nr. 214/1999 privind acordarea calității de luptător în rezistența anticomunistă persoanelor condamnate pentru infracțiuni
săvârșite din motive politice, persoanelor împotriva cărora au fost dispuse, din motive politice, măsuri administrative
abuzive, precum și persoanelor care au participat la acțiuni de împotrivire cu arme și de răsturnare prin forță a regimului
comunist instaurat în România, excepție ridicată de Livius Frâncu în Dosarul nr. 55/F/CA/2005 al Curții de Apel Brașov —
Secția contencios administrativ și fiscal.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind aprobarea Regulamentului pentru ocuparea, prin concurs, a posturilor vacante de personal
de specialitate juridică asimilat judecătorilor și procurorilor, din Ministerul Justiției
Având în vedere dispozițiile art. 87 alin. (1) din Legea nr. 303/2004 privind statutul judecătorilor și procurorilor,
republicată,
în conformitate cu prevederile Hotărârii Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă Regulamentul pentru ocuparea,
prin concurs, a posturilor vacante de personal de
specialitate juridică asimilat judecătorilor și procurorilor, din
Ministerul Justiției, prevăzut în anexa care face parte
integrantă din prezentul ordin.

Art. 2. — Direcția pentru resurse umane și relații cu
Consiliul Superior al Magistraturii va duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul justiției,
Monica Luisa Macovei
București, 21 octombrie 2005.
Nr. 1.523/C.
ANEXĂ

REGULAMENT
pentru ocuparea, prin concurs, a posturilor vacante de personal de specialitate juridică
asimilat judecătorilor și procurorilor, din Ministerul Justiției
CAPITOLUL I
Dispoziții generale
Art. 1. — (1) Poate ocupa un post de personal de
specialitate juridică asimilat judecătorilor și procurorilor, în
Ministerul Justiției, persoana care îndeplinește condițiile
prevăzute la art. 14 alin. (2) lit. a)—e) din Legea
nr. 303/2004 privind statutul judecătorilor și procurorilor,
republicată, denumită în continuare lege, și a promovat
concursul organizat de Ministerul Justiției.
(2) Prevederile alin. (1) se aplică și personalului
transferat din alte instituții sau profesii în Ministerul Justiției,
cu excepția judecătorilor, procurorilor, precum și a

personalului de specialitate juridică asimilat acestora, care
pot fi numiți fără concurs, în condițiile legii.
(3) Prin excepție de la prevederile alin. (1), pentru
ocuparea posturilor de personal de specialitate juridică
asimilat judecătorilor și procurorilor — inspector general,
este necesară o vechime în specialitate de cel puțin 5 ani.
(4) Numirea pe posturi de personal de specialitate
juridică asimilat judecătorilor și procurorilor a persoanelor
care îndeplinesc condițiile prevăzute de prezentul
regulament se face prin ordin al ministrului justiției.
Art. 2. — Pentru înscrierea la concurs candidații vor
prezenta:
a) copie de pe actul de identitate;

MONITORUL OFICIAL AL ROMÂNIEI, PARTEA I, Nr. 962/31.X.2005
b) copie de pe certificatul de naștere și, unde este
cazul, certificatul de căsătorie;
c) copie de pe diploma de licență și foaia matricolă a
anilor de studii;
d) certificatul de cazier judiciar;
e) certificatul de cazier fiscal;
f) cerere-tip;
g) curriculum vitae;
h) copie de pe carnetul de muncă sau alte acte
doveditoare ale vechimii în specialitate;
i) chitanța de plată a taxei de înscriere;
j) două fotografii color tip buletin.
CAPITOLUL II
Procedura de desfășurare a concursului
Art. 3. — Concursul pentru ocuparea posturilor vacante
de personal de specialitate juridică asimilat judecătorilor și
procurorilor, din Ministerul Justiției constă din susținerea
unui interviu, a unei probe scrise de limbă străină, la
alegere dintre engleză, franceză, germană, italiană,
spaniolă, și a unei probe scrise de verificare a
cunoștințelor teoretice.
Art. 4. — Disciplinele specifice prevăzute la art. 15 și
tematica pe materii pentru toate probele de concurs se
propun de direcțiile în care există posturi vacante scoase
la concurs și se înaintează Direcției pentru resurse umane
și relații cu Consiliul Superior al Magistraturii din cadrul
Ministerului Justiției, care le supune spre aprobare
ministrului justiției.
Art. 5. — (1) Data și locul susținerii concursului, modul
de desfășurare, numărul posturilor vacante, termenul pentru
depunerea actelor de înscriere la concurs și cuantumul
taxei de înscriere se aduc la cunoștință celor interesați prin
afișare la sediul Ministerului Justiției, prin publicarea pe
pagina de Internet a Ministerului Justiției și prin intermediul
mass-media, cu cel puțin 30 de zile înainte de data
concursului. Disciplinele de concurs, precum și tematica se
publică pe pagina de Internet a Ministerului Justiției și se
afișează la sediul Ministerului Justiției.
(2) Cererile pentru înscrierea la concurs se adresează
ministrului justiției și se depun cu cel puțin 15 zile înainte
de data concursului la Ministerul Justiției, Direcția pentru
resurse umane și relații cu Consiliul Superior al
Magistraturii.
(3) În cuprinsul cererii de înscriere la concurs candidatul
specifică direcția pentru care dorește să susțină concursul,
respectiv direcțiile pentru care dorește să susțină concursul,
în ordinea preferinței, în cazul în care există posturi
vacante în cadrul direcțiilor pentru care au fost stabilite
tematici identice, precum și opțiunea pentru limba străină.
Art. 6. — Pentru fiecare probă de concurs, în funcție de
numărul candidaților, ministrul justiției numește, prin ordin,
comisia de intervievare, comisiile de examinare a lucrărilor
scrise la o limbă străină, de verificare a cunoștințelor
teoretice, precum și comisiile de soluționare a contestațiilor.
Art. 7. — (1) Candidații susțin un interviu în fața unei
comisii compuse din directorul direcției în cadrul căreia
există postul vacant pentru care s-au înscris la concurs, un
psiholog, precum și alți specialiști, desemnați prin ordin al
ministrului justiției.
(2) Interviul va urmări motivația, abilitățile de
comunicare, atitudinea și experiența profesională a
candidaților.
(3) În cadrul interviului se pot testa și cunoștințele la
limba străină.
(4) Întrebările și răspunsurile la interviu se consemnează
în fișa de interviu de către secretarul comisiei de
intervievare și se semnează de membrii comisiei și de
candidat.
(5) Interviul este eliminatoriu, candidații fiind declarați
admiși sau respinși.
Art. 8. — Candidații nemulțumiți de rezultatul interviului
pot depune contestație la Direcția pentru resurse umane și
relații cu Consiliul Superior al Magistraturii din cadrul
Ministerului Justiției în termen de 48 de ore de la data
afișării rezultatelor.

7

Art. 9. — Candidații declarați admiși în urma interviului
susțin proba scrisă la o limbă străină.
Art. 10. — (1) Comisiile de examinare a lucrărilor scrise
la o limbă străină și de verificare a cunoștințelor teoretice
întocmesc, cu o zi înainte de data desfășurării concursului,
3 variante de subiecte pentru fiecare materie de concurs,
care vor fi puse în plicuri separate și sigilate.
(2) Prin tragere la sorți, în ziua concursului, în prezența
membrilor comisiilor de examinare și a unui reprezentant al
candidaților, se aleg subiectele pentru probele menționate.
Art. 11. — (1) Intrarea candidaților în sălile de concurs
se face pe baza listelor întocmite pentru fiecare sală și a
actului de identitate. După verificarea identității, fiecare
candidat păstrează pe bancă actul de identitate, până la
predarea lucrării scrise. Pe listă se menționează prezența
fiecărui candidat.
(2) Candidații care nu se află în sală în momentul
deschiderii plicului cu subiecte pierd dreptul de a mai
susține proba scrisă.
(3) Înainte de dictarea subiectelor, candidații înscriu
numele și prenumele pe colțul foii ce urmează a fi lipit,
după care se aplică ștampila Ministerului Justiției (Direcția
pentru resurse umane și relații cu Consiliul Superior al
Magistraturii).
(4) Plicul cu subiectele de concurs se desface de un
candidat care semnează și procesul-verbal încheiat în ziua
susținerii probei scrise.
(5) Pe toată durata desfășurării probei scrise la limba
străină, în sălile de concurs au acces numai membrii
comisiei de examinare, persoanele care supraveghează
desfășurarea probei și persoanele desemnate cu aplicarea
ștampilei pe colțul îndoit al colilor destinate probei scrise.
(6) În vederea elaborării lucrării scrise, candidații
primesc coli de hârtie având ștampila Ministerului Justiției.
Se poate folosi numai cerneală de culoare albastră sau pix
cu pastă de culoare albastră. La cerere, se pot pune la
dispoziție, în mod suplimentar, coli de hârtie, iar dacă este
necesar, cerneală sau pixuri.
(7) La expirarea timpului prevăzut la art. 12, delegatul
care a supravegheat desfășurarea probei strânge toate
lucrările în ordinea predării lor de către candidați, sub
semnătură, după care le predă comisiei de examinare,
care le înscrie într-un borderou.
(8) Dacă examinarea se face în mai multe săli, se
întocmește câte un borderou pentru lucrările din fiecare
sală.
(9) Lucrarea se consideră predată de candidat după
verificarea stării acesteia de către delegatul care a
supravegheat desfășurarea probei și după semnarea
borderoului de către candidat.
(10) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se poate face numai cu însoțitor.
(11) Orice fraudă sau tentativă de fraudă dovedită se
sancționează cu eliminarea din concurs. În aceste cazuri,
delegații care supraveghează lucrările îl sesizează de
îndată pe președintele comisiei de examinare, care
întocmește un proces-verbal despre constatările făcute și
măsurile luate, iar lucrarea se anulează cu mențiunea
îfraudă“.
Art. 12. — Timpul destinat pentru elaborarea lucrării
scrise la limba străină este de două ore din momentul
comunicării subiectelor.
Art. 13. — Pentru a fi declarați admiși la proba scrisă
la o limbă străină, candidații trebuie să obțină cel puțin
nota 7.
Art. 14. — (1) Candidații nemulțumiți de rezultatul la
proba scrisă la o limbă străină pot depune contestație la
Direcția pentru resurse umane și relații cu Consiliul
Superior al Magistraturii din cadrul Ministerului Justiției în
termen de 48 de ore de la data afișării rezultatelor.
(2) În vederea soluționării contestațiilor, colțurile lucrărilor
se lipesc din nou. Nota obținută în urma contestației nu
poate fi mai mică decât nota contestată.

8

MONITORUL OFICIAL AL ROMÂNIEI, PARTEA I, Nr. 962/31.X.2005

(3) Contestațiile se soluționează de către comisia de
soluționare a contestațiilor, numită în conformitate cu art. 6.
Art. 15. — Candidații care au obținut cel puțin nota 7 la
proba scrisă la o limbă străină vor susține lucrările scrise
de verificare a cunoștințelor teoretice la următoarele
discipline: drept civil, drept procesual civil, drept penal și
drept procesual penal, precum și la alte două discipline
specifice, la propunerea conducătorilor compartimentelor în
care se află posturile vacante, în funcție de specificul
activității compartimentului respectiv.
Art. 16. — (1) Verificarea cunoștințelor teoretice are loc
pe parcursul a două zile consecutive. În prima zi se susțin
lucrările la disciplinele drept civil, drept penal, drept
procesual civil, drept procesual penal, iar în cea de-a doua
zi se susțin lucrările la disciplinele specifice.
(2) Timpul alocat pentru elaborarea lucrărilor scrise
destinate verificării cunoștințelor teoretice, în fiecare dintre
cele două zile de concurs, este stabilit de comisia de
examinare și nu poate depăși 3 ore din momentul
comunicării subiectelor.
Art. 17. — Dispozițiile art. 11 se aplică în mod
corespunzător.
Art. 18. — (1) Corectarea lucrărilor scrise de verificare
a cunoștințelor teoretice se face pe baza baremului stabilit
de membrii comisiei de examinare.
(2) Notele acordate la fiecare disciplină, de la 1 la 10,
potrivit baremului afișat imediat după fiecare probă scrisă,
vor fi trecute, în cifre și în litere, în borderoul de notare,
care va fi semnat pe fiecare filă de comisia de examinare.
(3) Nota probei scrise de verificare a cunoștințelor
teoretice o reprezintă media aritmetică a notelor obținute la
fiecare dintre cele 6 discipline de concurs.
Art. 19. — Pentru a fi declarați admiși la proba scrisă
de verificare a cunoștințelor teoretice, candidații trebuie să
obțină cel puțin media 7, dar nu mai puțin de nota 5 la
fiecare disciplină de concurs.
Art. 20. — (1) Candidații nemulțumiți de notele acordate
pot depune contestație la Direcția pentru resurse umane și
relații cu Consiliul Superior al Magistraturii din cadrul
Ministerului Justiției în termen de 48 de ore de la data
afișării rezultatelor.
(2) Dispozițiile art. 14 alin. (2) și (3) se aplică în mod
corespunzător.
Art. 21. — (1) Media generală de promovare a
concursului este de cel puțin 7.
(2) Media generală a concursului reprezintă media
aritmetică a notelor obținute la proba scrisă la o limbă
străină și la proba scrisă de verificare a cunoștințelor
teoretice.
(3) Departajarea candidaților cu note egale, care
concurează pentru posturile vacante din cadrul aceleiași
direcții, se face în ordinea descrescătoare a mediilor de la
examenul de licență și apoi în ordinea descrescătoare a
mediilor aritmetice obținute în facultate la disciplinele de
concurs prevăzute la art. 15.
Art. 22. — (1) Prin derogare de la prevederile art. 5, în
cazul în care între data anunțării concursului și data

încheierii probelor de concurs se vacantează posturi,
acestea pot fi ocupate în ordinea descrescătoare a mediilor
de către candidații care au obținut media prevăzută la
art. 21, dacă sunt îndeplinite cumulativ următoarele condiții:
a) posturile vacante sunt la direcțiile pentru care au
candidat ori la direcțiile pentru care au fost susținute probe
de concurs pentru aceleași discipline;
b) candidatul să fi obținut media generală stabilită de
art. 21 alin. (1).
(2) Dispozițiile art. 21 alin. (3) se aplică în mod
corespunzător.
Art. 23. — Candidații declarați admiși potrivit art. 21—22
sunt supuși unei examinări medicale și psihologice.
Art. 24. — În termen de cel mult 30 de zile de la data
finalizării concursului, comisiile de examinare vor preda
documentația de concurs Direcției pentru resurse umane și
relații cu Consiliul Superior al Magistraturii din cadrul
Ministerului Justiției, care va lua măsuri pentru afișarea
rezultatelor concursului, la sediul Ministerului Justiției.
Art. 25. — Candidații declarați admiși în urma
concursului și apți din punct de vedere medical și
psihologic vor fi numiți în funcția de consilier juridic,
respectiv inspector general, personal de specialitate juridică
asimilat judecătorilor și procurorilor, prin ordin al ministrului
justiției.
Art. 26. — Consilierii juridici, respectiv inspectorii
generali, încadrați în urma promovării concursului ca
definitivi, vor depune jurământul în fața secretarului de stat
coordonator al Direcției pentru resurse umane și relații cu
Consiliul Superior al Magistraturii din cadrul Ministerului
Justiției.
CAPITOLUL III
Dispoziții finale
Art. 27. — Fișele interviului, lucrările scrise, proceseleverbale privind rezultatele concursului și, după caz,
procesul-verbal încheiat cu ocazia depunerii jurământului
vor fi anexate la dosarele profesionale ale candidaților
declarați admiși.
Art. 28. — Dosarele, lucrările scrise, procesele-verbale
referitoare la ceilalți candidați și alte lucrări privind
concursul se arhivează și se păstrează potrivit
nomenclatoarelor arhivistice.
Art. 29. — Taxa de înscriere se restituie candidaților
care își anunță retragerea cu cel puțin 15 zile înainte de
prima probă de concurs.
Art. 30. — La data intrării în vigoare a prezentului
regulament se abrogă Regulamentul privind organizarea și
desfășurarea concursului pentru ocuparea posturilor vacante
de personal de specialitate juridică asimilat magistraților,
din Ministerul Justiției.
Art. 31. — Prezentul regulament se publică în Monitorul
Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 962/31.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063747]
ISSN 1453—4495

