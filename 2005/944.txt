PARTEA

Anul 173 (XVII) — Nr. 944

I

LEGI, DECRETE, HOTĂRÂRI ȘI ALTE ACTE

Luni, 24 octombrie 2005

SUMAR

Pagina
DECIZII ALE CURȚII CONSTITUȚIONALE

Decizia nr. 462 din 20 septembrie 2005 referitoare la
excepția de neconstituționalitate a dispozițiilor
cap. II, în ansamblu, precum și ale art. 8 alin. (3)
fraza finală, ale art. 11 alin. (1) lit. d), ale art. 19
alin. (1), ale art. 50 alin. (1) și (3), ale art. 51
alin. (1) din Legea nr. 64/1995 privind
procedura reorganizării judiciare și a falimentului

ALE

Pagina
HOTĂRÂRI ALE GUVERNULUI ROMÂNIEI

Decizia nr. 458 din 20 septembrie 2005 referitoare la
excepția de neconstituționalitate a dispozițiilor
art. 2 alin. (1) din Ordonanța Guvernului
nr. 2/2001 privind regimul juridic al contravențiilor

DECIZII

Nr.

1–3

1.225. — Hotărâre pentru modificarea art. 1 alin. (2) din
Hotărârea Guvernului nr. 884/2004 privind
concesionarea unor spații cu destinația de
cabinete medicale......................................................

7

3–7

1.228. — Hotărâre pentru modificarea Metodologiei
privind criteriile de dimensionare a numărului de
funcții din aparatul serviciilor publice comunitare
de evidență a persoanelor, constituirea patrimoniului
și managementul resurselor umane, financiare și
materiale, aprobată prin Hotărârea Guvernului
nr. 2.104/2004 ...........................................................

8

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 458
din 20 septembrie 2005

referitoare la excepția de neconstituționalitate a dispozițiilor art. 2 alin. (1)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (1) din Ordonanța Guvernului
nr. 2/2001, excepție ridicată de Societatea Comercială îTex

Optim“ — S.R.L. în Dosarul nr. 9.879/2004 al Judecătoriei
Târgu Mureș.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că dispozițiile legale criticate sunt
constituționale. În acest sens, este invocată jurisprudența
Curții Constituționale.
C U R T E A,

având în vedere actele și lucrările dosarului, constată
următoarele:

2

MONITORUL OFICIAL AL ROMÂNIEI, PARTEA I, Nr. 944/24.X.2005

Prin Încheierea din 2 martie 2005, pronunțată în
Dosarul nr. 9.879/2004, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 2 alin. (1) din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială îTex Optim“ — S.R.L. în
dosarul menționat, având ca obiect soluționarea plângerii
formulate de autorul excepției privind anularea unui procesverbal de contravenție.
În motivarea excepției de neconstituționalitate autorul
acesteia susține că dispozițiile art. 2 alin. (1) din
Ordonanța Guvernului nr. 2/2001 încalcă prevederile
art. 139 din Constituție, întrucât este inadmisibilă stabilirea
prin hotărâre de Guvern a amenzii contravenționale în
toate domeniile de activitate.
Se arată că îamenzile sunt venituri ale bugetului de
stat, fiind prevăzute în legile anuale de aprobare a
bugetului de stat, iar prin art. 8 alin. (3) din Ordonanța
Guvernului nr. 2/2001 se precizează: «Sumele provenite
din amenzi se fac venit la bugetul de stat».“
Judecătoria Târgu Mureș consideră că excepția de
neconstituționalitate este neîntemeiată. În susținerea opiniei
sale, instanța arată că noțiunea de amendă
contravențională și cea de venit al bugetului de stat
reprezintă instituții juridice distincte, cu caracter juridic și
conținut juridic propriu.
Instanța de judecată susține, totodată, că îreglementarea
amenzii contravenționale și a contravențiilor este atributul
suveran al Parlamentului, conform art. 61 alin. (1) din
Constituție. De asemenea, în baza aceluiași atribut suveran,
legiuitorul poate abilita Guvernul să reglementeze anumite
domenii de activitate prin hotărâri de Guvern, în baza
art. 108 din Constituție.“
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere, se consideră că dispozițiile legale criticate nu
încalcă prevederile art. 139 din Constituție. În acest sens,
este invocată Decizia nr. 51 din 12 februarie 2004, prin
care Curtea Constituțională a stabilit că dispozițiile art. 2
alin. (1) din Ordonanța Guvernului nr. 2/2001 sunt
constituționale.
Avocatul Poporului consideră că dispozițiile criticate
sunt constituționale. În motivarea acestui punct de vedere,
se arată că textul legal criticat înu numai că nu încalcă
prevederile Constituției revizuite, ci constituie o aplicare a
acestora, stabilirea de sancțiuni contravenționale prin
hotărâre a Guvernului fiind în concordanță cu dispozițiile
art. 108 alin. (2) din Constituție“. În acest sens, în punctul
de vedere prezentat este menționată jurisprudența Curții
Constituționale (deciziile nr. 43/2004 și nr. 51/2004).
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, precum și ale art. 1 alin. (2), art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 2 alin. (1) din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, aprobată cu modificări
prin Legea nr. 180/2002, publicată în Monitorul Oficial al
României, Partea I, nr. 268 din 22 aprilie 2002, care au
următorul conținut:
— Art. 2 alin. (1): îPrin legi, ordonanțe sau hotărâri ale
Guvernului se pot stabili și sancționa contravenții în toate
domeniile de activitate.“
Critica de neconstituționalitate constă, în esență, în
susținerea că prevederile legale criticate acordă Guvernului
posibilitatea de a stabili, prin hotărâri, amenzi pentru
săvârșirea contravențiilor, care constituie venituri ale
bugetului de stat, încălcându-se astfel dispozițiile art. 139
alin. (1) din Constituție, potrivit cărora îImpozitele, taxele și
orice alte venituri ale bugetului de stat și ale bugetului
asigurărilor sociale de stat se stabilesc numai prin lege“.
Analizând excepția de neconstituționalitate, Curtea
constată că textul criticat a mai format obiect al controlului
de constituționalitate.
Prin Decizia nr. 43 din 27 ianuarie 2005, publicată în
Monitorul Oficial al României, Partea I, nr. 154 din
22 februarie 2005, a fost respinsă ca neîntemeiată excepția
de neconstituționalitate a dispozițiilor art. 2 alin. (1) din
Ordonanța Guvernului nr. 2/2001, prin care se invocase
încălcarea dispozițiilor art. 139 din Constituție.
Prin decizia menționată Curtea a reținut următoarele:
îArt. 2 alin. (1) din Ordonanța Guvernului nr. 2/2001 nu
numai că nu încalcă prevederile Constituției revizuite, ci
constituie o aplicare a acestora, stabilirea de sancțiuni
contravenționale prin hotărâre a Guvernului fiind în
concordanță cu dispozițiile art. 108 alin. (2) din Constituție,
potrivit cărora «Hotărârile se emit pentru organizarea
executării legilor». Curtea Constituțională a statuat, de
principiu, în jurisprudența sa, că înțelesul noțiunii de
«organizare a executării legilor» din cuprinsul acestei norme
constituționale «are un sens mai larg decât cea privind
aplicarea legii, și anume prin hotărâri ale Guvernului pot fi
dispuse măsuri organizatorice, financiare, instituționale sau
sancționatorii în vederea stabilirii cadrului necesar pentru
ducerea la îndeplinire a dispozițiilor legii» (Decizia
nr. 51/2004, publicată în Monitorul Oficial al României,
Partea I, nr. 186 din 3 martie 2004). Așadar, legiuitorul nu
stabilește întotdeauna direct, prin lege, contravenții și
sancțiuni, ci, în sensul art. 108 din Legea fundamentală,
această competență revine autorității publice însărcinate cu
organizarea executării legii, în speță, Guvernului, aceasta
fiind de altfel concluzia enunțată în considerentele deciziei
Curții Constituționale menționate.
Așa fiind, nu poate fi reținută pretinsa contradicție între
art. 2 alin. (1) din Ordonanța Guvernului nr. 2/2001 și
art. 139 alin. (1) din Constituție, dispozițiile constituționale
invocate trebuind [să fie] corelate cu cele ale art. 108 mai
sus menționate, care prevăd, implicit, posibilitatea
reglementării de contravenții și sancțiuni prin hotărâri ale
Guvernului.“
De asemenea, prin Decizia nr. 228 din 21 aprilie 2005,
publicată în Monitorul Oficial al României, Partea I, nr. 524
din 21 iunie 2005, Curtea Constituțională, respingând o
excepție cu același obiect și întemeiată tot pe invocarea
pretinsei încălcări a dispozițiilor art. 139 alin. (1) din
Constituție, a reținut că, îDeși, potrivit legii, amenzile se

MONITORUL OFICIAL AL ROMÂNIEI, PARTEA I, Nr. 944/24.X.2005
fac venit la bugetul de stat, stabilirea lor pentru săvârșirea
contravențiilor nu are aceeași semnificație cu stabilirea
impozitelor și taxelor sau a altor contribuții ale bugetului de
stat, în sensul textului constituțional al art. 139 alin. (1), cu
caracter obligatoriu și prestabilit. În cazul amenzilor, baza
legală a prevederii lor ca venituri la buget o constituie
reglementarea cuprinsă în art. 8 alin. (5) din Ordonanța
Guvernului nr. 2/2001, aprobată prin Legea nr. 180/2002,
potrivit căreia «Sumele provenite din amenzi se fac venit
la bugetul de stat», precum și dispozițiile din anexa nr. 1
la Legea bugetului de stat pe anul 2005 nr. 511/2004,
publicată în Monitorul Oficial al României, Partea I,
nr. 1.121 din 29 noiembrie 2004, dispoziții care prevăd, la
«diverse venituri», cuantumul total estimat al veniturilor din
amenzi și din alte sancțiuni aplicate, potrivit dispozițiilor
legale. Spre deosebire de plata impozitelor și taxelor sau a
altor contribuții ale bugetului de stat, a cărei obligație

3

constituțională a cetățenilor este prevăzută de art. 56 din
Constituție, în sensul că aceștia contribuie prin impozite și
taxe la finanțarea cheltuielilor publice, amenda nu face
parte din categoriile de venituri prevăzute de art. 139
alin. (1) din Constituție; ea nu este o sursă de venit dacă
legea este respectată, ceea ce reprezintă situația normală,
dezirabilă. Specificul derivă din caracterul de sancțiune al
amenzii, de consecință a încălcării unei norme legale prin
săvârșirea unei contravenții. Faptul generator al raportului
juridic al obligației de plată a amenzii îl constituie
comiterea contravenției“.
Soluțiile Curții Constituționale în cauzele respective,
precum și considerentele care au stat la baza acestora își
păstrează valabilitatea și în cauza de față, întrucât nu se
invocă elemente noi de natură a schimba această
jurisprudență.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1) din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială îTex Optim“ — S.R.L. în Dosarul
nr. 9.879/2004 al Judecătoriei Târgu Mureș.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 462
din 20 septembrie 2005

referitoare la excepția de neconstituționalitate a dispozițiilor cap. II, în ansamblu,
precum și ale art. 8 alin. (3) fraza finală, ale art. 11 alin. (1) lit. d), ale art. 19 alin. (1), ale art. 50
alin. (1) și (3), ale art. 51 alin. (1) din Legea nr. 64/1995 privind procedura reorganizării judiciare
și a falimentului
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Aurelia Rusu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor cap. II, în ansamblu, precum și ale art. 8

alin. (3) fraza finală, ale art. 11 alin. (1) lit. d), ale art. 19
alin. (1), ale art. 50 alin. (1) și (3), ale art. 51 alin. (1) din
Legea nr. 64/1995 privind procedura reorganizării judiciare
și a falimentului, excepție ridicată de Societatea Comercială
îContinental Distribution“ — S.R.L. București în Dosarul
nr. 946/2003 al Tribunalului București — Secția a VII-a
comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Astfel, se
arată că dispozițiile cap. II din Legea nr. 64/1995 nu
încalcă dreptul la apărare al debitorului, acesta beneficiind

4

MONITORUL OFICIAL AL ROMÂNIEI, PARTEA I, Nr. 944/24.X.2005

de toate garanțiile procesuale necesare. În acest sens este
invocată Decizia Curții Constituționale nr. 65 din 3 februarie
2005. Totodată, se arată că prevederile art. 8 alin. (3) sunt
constituționale, acestea cuprinzând măsuri pentru buna
administrare a justiției, iar selecția actelor care se vor
trimite instanței de recurs este făcută de judecătorul-sindic.
Reprezentantul Ministerului Public apreciază că nici
dispozițiile art. 11 alin. (1) lit. d) nu contravin textelor
constituționale invocate. Totodată, se susține că nici
prevederile art. 19 alin. (1) nu încalcă Constituția, în acest
sens considerându-se că administratorul sau lichidatorul
judiciar desfășoară o activitate atât în interesul debitorului,
cât și al creditorilor sub supravegherea judecătorului-sindic.
C U R T E A,

având în vedere actele și lucrările dosarului, constată
următoarele:
Prin Încheierea din 15 aprilie 2005, pronunțată în
Dosarul nr. 946/2003, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor cap. II, în ansamblu,
precum și ale art. 8 alin. (3) fraza finală, ale art. 11 alin. (1)
lit. d), ale art. 19 alin. (1), ale art. 50 alin. (1) și (3), ale art. 51
alin. (1) din Legea nr. 64/1995 privind procedura
reorganizării judiciare și a falimentului, excepție ridicată de
Societatea Comercială îContinental Distribution“ — S.R.L.
București într-o cauză având ca obiect o procedură de
reorganizare judiciară și faliment.
În motivarea excepției autorul acesteia susține că
dispozițiile cap. II din Legea nr. 64/1995, intitulat
îParticipanții la procedura reorganizării judiciare și a
falimentului“, determină strict limitativ participanții la această
procedură, iar printre aceștia nu se regăsește și debitorul,
îastfel că, în lipsa sa — nefiind parte, procedura se poate
desfășura oricum, inclusiv cu încălcarea dreptului său la
apărare, ceea ce contravine dispozițiilor constituționale
cuprinse în art. 24“. Totodată, se arată că, deși sunt
incluși îîn categoria participanților «adunarea generală a
membrilor sau a asociaților/acționarilor» și «reprezentantul
membrilor sau al asociaților/acționarilor»“, aceștia înu sunt
totuna cu debitorul“. De asemenea, se mai susține că îdin
momentul deschiderii procedurii și numirii administratorului/
lichidatorului, debitorul este lipsit de orice posibilitate în
materie procesuală“, întrucât, pe de o parte, îhotărârile
pronunțate de judecătorul-sindic nu pot fi atacate decât prin
intermediul administratorului/lichidatorului, [iar, pe de altă
parte], după promovarea unor acțiuni, dacă judecătorulsindic sau administratorul/lichidatorul nu aprobă plata
taxelor impuse de instanța de control, acestea vor fi
anulate ca neîntemeiate“. În consecință, sunt considerate a
fi încălcate prevederile art. 129 din Constituție.
Autorul excepției consideră că dispozițiile art. 8 alin. (3)
teza finală îlasă la libera apreciere a cuiva, neprecizat în
Lege, selecția actelor care ar interesa rezolvarea recursului
[pentru hotărârile date de judecătorul-sindic, în baza art. 11
din Lege], grefierul-șef urmând să semneze doar pentru
conformitate, fără a fi obligat să realizeze selecția
respectivă“, și, în consecință, îinstanțele învestite cu
judecarea recursului nu au posibilitatea să aprecieze
temeinicia motivelor invocate“, ceea ce este de natură a
încălca prevederile constituționale ale art. 124 alin. (2) și
ale art. 126 alin. (2).

Se mai susține că, îdin interpretarea textelor“ art. 11
alin. (1) lit. d) și art. 50 alin. (1) și (3) din lege,
îjudecătorul-sindic poate dispune restrângerea unor drepturi
ale debitorului, pe calea ridicării dreptului acestuia de a-și
administra bunurile din avere și de a dispune de ele“, ceea
ce încalcă prevederile art. 44 alin. (1) și ale art. 53 din
Constituție. În continuare, autorul excepției apreciază că
îîntreaga reglementare a acestei materii, cuprinsă în Legea
nr. 64/1995, este neconstituțională, confuză și generatoare,
în practică, de abuzuri flagrante în detrimentul debitorilor“.
Totodată, se susține că, potrivit art. 136 alin. (5) din
Constituție, îexercitarea dreptului de proprietate privată ar
putea fi restrânsă numai «în condițiile legii organice»“, iar
cum Legea nr. 64/1995 nu este o asemenea lege, acesta
înu poate conține asemenea norme restrictive decât prin
încălcarea textelor constituționale“.
Autorul excepției consideră că dispozițiile art. 19
alin. (1) și ale art. 51 alin. (1) încalcă principiul
constituțional al liberului acces la justiție, având în vedere
că îlibertatea asociaților/acționarilor de a se întruni în
adunarea generală pentru a adopta hotărâri, care, ulterior,
ar putea fi atacate în justiție, este limitată de necesitatea
prezenței, în postura de președinte, a administratorului/
lichidatorului“, precum și datorită faptului că debitorul nu
poate dispune de disponibilul din conturi pentru susținerea
acțiunilor sale în justiție, decât dacă administratorul/
lichidatorul sau judecătorul-sindic dispune băncii plata
acestora.
Tribunalul București — Secția a VII-a comercială
apreciază că excepția de neconstituționalitate ridicată este
neîntemeiată. În argumentarea acestei opinii, instanța
apreciază că îautorul excepției nu critică un text expres, ci
o așa-zisă «omisiune» a legiuitorului, în sensul că nu s-a
prevăzut ca printre acești participanți să se afle și debitorul
persoană juridică sau fizică“. Se consideră că îaceastă
chestiune este una care ține de tehnica legislativă [...] și
nu de neconstituționalitatea unor texte din actul normativ
[și, în consecință,] excepția trebuie respinsă ca
inadmisibilă“.
Totodată, se consideră că printr-o interpretare
sistematică a Legii nr. 64/1995 și a Codului de procedură
civilă îrezultă că debitorul este parte în procedura colectivă
de executare silită“. Instanța apreciază că îdebitorul falit
are o capacitate procesuală de exercițiu diminuată“, întrucât
îlegiuitorul a înțeles, în condițiile art. 53 alin. (1) din
Constituție, să restrângă exercițiul anumitor drepturi prin
lege ale debitorului falit, deoarece se impune, după caz,
pentru apărarea drepturilor și libertăților cetățenilor“.
Această soluție legislativă s-a impus, întrucât îdebitorul falit,
prin neexecutarea obligațiilor sale, încalcă drepturile de
creanță ale unor creditori, poate crea blocaje financiare
(falimente în lanț), prejudiciind, astfel, atât subiecții
individuali de drepturi, cât și societatea în ansamblul ei“.
Referitor la pretinsa neconstituționalitate a textului art. 8
alin. (3) teza finală și alin. (4) din Legea nr. 64/1995,
instanța apreciază că îacestea sunt dispoziții de ordin
tehnic-procedural, care duc la [accentuarea celerității]
actului de judecată și nu sunt susceptibile de a vătăma
drepturi și libertăți, și nici de a conferi caracter părtinitor
actului de justiție“, părțile având posibilitatea îsă se
folosească de proba cu înscrisuri în cadrul recursului“,

MONITORUL OFICIAL AL ROMÂNIEI, PARTEA I, Nr. 944/24.X.2005
ceea ce nu este de natură a încălca prevederile art. 124
și ale art. 126 alin. (2) din Constituție.
Totodată, se arată că prevederile art. 11 alin. (1) lit. d)
și ale art. 50 alin. (1) și (3) din Legea nr. 64/1995 sunt
constituționale, în acest sens fiind invocată jurisprudența în
materie a Curții Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului apreciază că excepția de
neconstituționalitate
ridicată este neîntemeiată. În
susținerea acestui punct de vedere se arată că dispozițiile
cap. II din Legea nr. 64/1995 înu contravin sub nici un
aspect accesului liber la justiție și nici dreptului părților la
apărare, deoarece debitorii aflați în stare de insolvență se
pot adresa instanțelor judecătorești cu cereri, opoziții și
întâmpinări și pot exercita căile de atac în condițiile
procedurale stabilite de lege și sunt în acord cu principiul
egalității în fața legii, conform căruia justiția este unică,
imparțială și egală pentru toți“. Totodată, se apreciază că
judecătorul-sindic nu este o instanță extraordinară.
Avocatul Poporului apreciază că îcriticile de
neconstituționalitate care se referă la omisiuni legislative ori
reglementări legale despre care se pretinde că ar fi
incomplete ori nesatisfăcător redactate nu reprezintă o
problemă de constituționalitate“.
Se consideră că prevederile art. 50 alin. (1) și (3),
precum și ale art. 51 alin. (1) din Legea nr. 64/1995 nu
contravin prevederilor constituționale ale art. 44 alin. (1),
ale art. 53 alin. (1) și ale art. 136 alin. (5).
Guvernul și președinții celor două Camere ale
Parlamentului nu au comunicat punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile cap. II, intitulat îParticipanții la procedura
reorganizării judiciare și a falimentului“, în ansamblul său, din
Legea nr. 64/1995 privind procedura reorganizării judiciare
și a falimentului, republicată în Monitorul Oficial al
României, Partea I, nr. 1.066 din 17 noiembrie 2004,
precum și prevederile art. 8 alin. (3) fraza finală, ale
art. 11 alin. (1) lit. d), ale art. 19 alin. (1), ale art. 50
alin. (1) și (3), ale art. 51 alin. (1) din aceeași lege. Curtea
observă că, ulterior sesizării sale, Legea nr. 64/1995 a fost
modificată și completată prin Legea nr. 249/2005, publicată
în Monitorul Oficial al României, Partea I, nr. 678 din
28 iulie 2005. Astfel, prin articolul unic pct. 2, 3, 4, 5 și 6
din Legea nr. 249/2005 au fost modificate prevederile

5

art. 9, ale art. 11 alin. (1) lit. c) și i), ale art. 23 alin. (2),
ale art. 38 alin. (1) și (7) și ale art. 41 din Legea
nr. 64/1995, fără însă a fi modificate esențial, în acest
mod, dispozițiile cap. II din Legea nr. 64/1995, astfel încât
critica de neconstituționalitate a autorului excepției subzistă
și în aceste condiții.
Textele legale criticate au următorul cuprins:
— Art. 8 alin. (3) fraza finală: î(3) [...] În vederea
soluționării recursului, se trimit la curtea de apel în copie
certificată, sub semnătura grefierului-șef al tribunalului, numai
actele care interesează rezolvarea recursului.“;
— Art. 11 alin. (1) lit. d): î(1) Principalele atribuții ale
judecătorului-sindic, în cadrul prezentei legi, sunt: [...]
d) judecarea cererilor de a se ridica debitorului dreptul de
a-și mai conduce activitatea.“;
— Art. 19 alin. (1): îPe perioada desfășurării procedurii
prevăzute de prezenta lege adunarea generală a
asociaților/acționarilor va fi convocată ori de câte ori se va
considera necesar și va fi prezidată de administrator sau
lichidator, dacă legea ori judecătorul-sindic nu dispune altfel.“;
— Art. 50 alin. (1) și (3): î(1) Deschiderea procedurii
ridică debitorului dreptul de administrare — constând în dreptul
de a-și conduce activitatea, de a-și administra bunurile din
avere și de a dispune de acestea —, dacă acesta nu și-a
declarat, în condițiile art. 33 alin. (1) lit. g) sau, după caz, ale
art. 39, intenția de reorganizare. [...]
(3) Judecătorul-sindic va putea ordona ridicarea, în tot sau
în parte, a dreptului de administrare al debitorului odată cu
desemnarea unui administrator, indicând totodată și condițiile
de exercitare a acestuia.“;
— Art. 51 alin. (1): îJudecătorul-sindic va da dispoziții
tuturor băncilor la care debitorul are disponibil în conturi să nu
dispună de acestea fără un ordin al său sau al
administratorului/lichidatorului.“
Textele constituționale invocate în susținerea excepției
sunt cele ale art. 21 alin. (1) și (2), ale art. 24 alin. (1),
ale art. 44 alin. (1), ale art. 53 alin. (1), ale art. 124
alin. (2), ale art. 126 alin. (2), ale art. 129 și ale art. 136
alin. (5), texte care au următorul cuprins:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 24 alin. (1): îDreptul la apărare este garantat.“;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“;
— Art. 124 alin. (2): îJustiția este unică, imparțială și
egală pentru toți.“;
— Art. 126 alin. (2): îCompetența instanțelor
judecătorești și procedura de judecată sunt prevăzute numai
prin lege.“;

6

MONITORUL OFICIAL AL ROMÂNIEI, PARTEA I, Nr. 944/24.X.2005

— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“;
— Art. 136 alin. (5): îProprietatea privată este inviolabilă,
în condițiile legii organice.“
În esență, autorul excepției de neconstituționalitate
susține că dispozițiile legale criticate, în mod nejustificat și
cu încălcarea prevederilor constituționale menționate,
limitează accesul liber la justiție și restrâng dreptul la
apărare și dreptul de proprietate al debitorului în cadrul
procedurii reorganizării judiciare și a falimentului.
Curtea observă, în ceea ce privește critica de
neconstituționalitate, în ansamblul său, a cap. II din Legea
nr. 64/1995, că anterior modificării acestuia prin Legea
nr. 149/2004, publicată în Monitorul Oficial al României,
Partea I, nr. 424 din 12 mai 2004, capitolul respectiv se
numea îOrganele care aplică procedura reorganizării și
lichidării judiciare“ și cuprindea, conform prevederilor art. 5
alin. (1), instanțele judecătorești, judecătorul-sindic,
administratorul, lichidatorul, adunarea creditorilor și comitetul
creditorilor. După modificarea operată prin Legea
nr. 149/2004, organele care aplică procedura sunt
instanțele judecătorești, judecătorul-sindic, administratorul și
lichidatorul, în timp ce adunarea creditorilor, comitetul
creditorilor, adunarea generală a membrilor sau
asociaților/acționarilor, reprezentantul membrilor sau
asociaților/acționarilor sunt participanți la această procedură.
Însă, în nici un caz nu se poate susține că debitorul nu
este parte în procedura reorganizării judiciare și a
falimentului.
De altfel, prin Decizia nr. 65 din 3 februarie 2005,
publicată în Monitorul Oficial al României, Partea I, nr. 201
din 9 martie 2005, Curtea a statuat, referindu-se la
îraportarea textului de lege criticat la dispozițiile art. 24 din
Constituție, [că] debitorii se pot adresa instanțelor
judecătorești cu cereri, opoziții și întâmpinări și pot exercita
căile legale de atac în condițiile procedurale stabilite de
lege“. În acest sens sunt, spre exemplu, dispozițiile art. 25
alin. (2), ale art. 80 alin. (4), ale art. 83 alin. (1) sau ale
art. 87 alin. (1) din Legea nr. 64/1995. În consecință, din
economia textului Legii nr. 64/1995, Curtea reține că nu
rezultă vreo încălcare a prevederilor art. 24 alin. (1) și ale
art. 129 din Constituție.
În ceea ce privește critica de neconstituționalitate a
prevederilor art. 8 alin. (3) teza finală din Legea
nr. 64/1995, Curtea reține că, potrivit textului art. 126
alin. (2) din Constituție, competența instanțelor judecătorești
și procedura de judecată sunt prevăzute numai prin lege,
astfel încât este la latitudinea legiuitorului să instituie o
anumită procedură în considerarea unei situații speciale.
Nu este normal să se trimită instanței de recurs întregul
dosar privind procedura reorganizării sau a falimentului, ci
numai acele părți ale acestuia care sunt direct vizate prin
recurs. Aprecierea în concret a relevanței actelor ce vor fi
trimise instanței de recurs o va face judecătorul-sindic. În
consecință, nu se poate susține o eventuală încălcare a
prevederilor art. 124 alin. (2) sau ale art. 126 alin. (2) din
Constituție.
Cu privire la constituționalitatea prevederilor art. 11
alin. (1) lit. d) și ale art. 50 alin. (1) și (3) din Legea
nr. 64/1995, Curtea s-a mai pronunțat. Prin Decizia nr. 318

din 14 septembrie 2004, publicată în Monitorul Oficial al
României, Partea I, nr. 992 din 28 octombrie 2004, de
exemplu, Curtea a stabilit că îîn ceea ce privește
susținerea de către autorul excepției a încălcării
prevederilor art. 53 din Constituție, republicată, Curtea
constată că acest text nu are incidență în cauză, întrucât
dreptul comerciantului de a-și conduce activitatea nu este
unul dintre drepturile și libertățile fundamentale prevăzute la
titlul II din Constituție, la care se referă dispozițiile art. 53.
Curtea reține că posibilitatea ridicării dreptului debitorului
de a-și conduce activitatea se înscrie în reglementările
menite să asigure îndeplinirea obligației statului de a ocroti
libertatea comerțului, concurența loială și condițiile necesare
pentru valorificarea tuturor factorilor de producție,
neaducându-se astfel atingere textului constituțional al
art. 135 alin. (2) lit. a).
De asemenea, Curtea constată că măsura ridicării
dreptului debitorului de a-și mai conduce activitatea, de a-și
administra bunurile și de a dispune de acestea nu are
semnificația unui transfer de proprietate, operându-se numai
o indisponibilizare a bunurilor, care nu afectează în esență
dreptul de proprietate al debitorului. Prin urmare, textele
legale criticate nu contravin dispozițiilor art. 136 alin. (5)
din Constituție, republicată, care, de altfel, prevăd
inviolabilitatea proprietății private «în condițiile legii
organice». De asemenea, este de reținut că, potrivit
dispozițiilor art. 44 alin. (1) teza a doua, conținutul și
limitele dreptului de proprietate sunt stabilite de lege“.
În același sens sunt și deciziile Curții Constituționale
nr. 138 din 8 aprilie 2003, publicată în Monitorul Oficial al
României, Partea I, nr. 300 din 6 mai 2003, și nr. 279 din
29 iunie 2004, publicată în Monitorul Oficial al României,
Partea I, nr. 858 din 20 septembrie 2004.
În legătură cu invocarea neconstituționalității art. 19
alin. (1) din lege, Curtea, prin Decizia nr. 377 din
14 octombrie 2003, publicată în Monitorul Oficial al
României, Partea I, nr. 885 din 12 decembrie 2003, a
statuat, printre altele, că lichidatorul, îîn exercitarea
atribuțiilor sale legale, trebuie să apere, deopotrivă,
interesele legitime atât ale creditorilor, cât și ale debitorului,
desfășurându-și activitatea sub controlul judecătorului-sindic
și în mod transparent, cu participarea părților din proces“.
În consecință, Curtea constată că prezidarea adunării
generale a asociaților/ acționarilor de către administratorul
sau lichidatorul judiciar nu este de natură a încălca
prevederile art. 21 alin. (1)—(3) din Constituție.
Cu privire la critica de neconstituționalite a dispozițiilor
art. 51 alin. (1) din Legea nr. 64/1995, Curtea reține că
măsura prevăzută de text se impune, întrucât, astfel cum
arată și instanța de judecată, debitorul, prin neexecutarea
obligațiilor sale, încalcă drepturile de creanță ale unor
creditori și poate crea blocaje financiare, prejudiciind, astfel,
atât subiecții individuali de drepturi, cât și circuitul
comercial, în ansamblu. În consecință, dreptul debitorului
de a dispune de disponibilul său din conturi numai în baza
unui ordin al judecătorului-sindic sau al administratorului/
lichidatorului se justifică, din prisma prevederilor art. 53
alin. (1) și (2) din Constituție, pentru apărarea drepturilor și
libertăților cetățenilor.

MONITORUL OFICIAL AL ROMÂNIEI, PARTEA I, Nr. 944/24.X.2005

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor cap. II, în ansamblu, precum și ale art. 8 alin. (3) fraza
finală, ale art. 11 alin. (1) lit. d), ale art. 19 alin. (1), ale art. 50 alin. (1) și (3), ale art. 51 alin. (1) din Legea
nr. 64/1995 privind procedura reorganizării judiciare și a falimentului, excepție ridicată de Societatea Comercială
îContinental Distribution“ — S.R.L. București în Dosarul nr. 946/2003 al Tribunalului București — Secția a VII-a
comercială.
Definitivă și general obligatorie.
Pronunțată în ședința publică din data de 20 septembrie 2005.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea art. 1 alin. (2) din Hotărârea Guvernului nr. 884/2004
privind concesionarea unor spații cu destinația de cabinete medicale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (2) al articolului 1 din
Hotărârea Guvernului nr. 884/2004 privind concesionarea
unor spații cu destinația de cabinete medicale, publicată în
Monitorul Oficial al României, Partea I, nr. 526 din
10 iunie 2004, se modifică și va avea următorul cuprins:
î(2) Prevederile alin. (1) nu se aplică patrimoniului
clinicilor universitare și cabinetelor medicale din spitale,

spațiilor destinate funcționării cabinetelor medicale din
rețeaua proprie Ministerului Apărării Naționale, Ministerului
Administrației și Internelor și Ministerului Transporturilor,
Construcțiilor și Turismului, precum și cabinetelor de
expertiză medicală a capacității de muncă din cadrul
caselor teritoriale de pensii, care rămân în domeniul
public.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății,
Gheorghe Eugen Nicolăescu
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.225.

8

MONITORUL OFICIAL AL ROMÂNIEI, PARTEA I, Nr. 944/24.X.2005
GUVERNUL ROMÂNIEI

HOTĂRÂRE
pentru modificarea Metodologiei privind criteriile de dimensionare a numărului de funcții
din aparatul serviciilor publice comunitare de evidență a persoanelor,
constituirea patrimoniului și managementul resurselor umane, financiare și materiale,
aprobată prin Hotărârea Guvernului nr. 2.104/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Metodologia privind criteriile de
dimensionare a numărului de funcții din aparatul serviciilor
publice comunitare de evidență a persoanelor, constituirea
patrimoniului și managementul resurselor umane, financiare
și materiale, aprobată prin Hotărârea Guvernului
nr. 2.104/2004, publicată în Monitorul Oficial al României,
Partea I, nr. 1.146 din 3 decembrie 2004, cu modificările
ulterioare, se modifică după cum urmează:
1. Articolul 6 va avea următorul cuprins:
îArt. 6. — Personalul serviciilor publice comunitare de
evidență a persoanelor este format din polițiști detașați și

personal contractual detașat de la Ministerul Administrației
și Internelor, în condițiile legii, precum și din funcționari
publici și personal contractual, altul decât cel detașat.“
2. Alineatul (2) al articolului 8 va avea următorul
cuprins:
î(2) Gestionarea activității de resurse umane pentru
polițiștii detașați și pentru personalul contractual detașat, în
condițiile legii, la serviciile publice comunitare de evidență a
persoanelor se face de către structura de specialitate din
Inspectoratul Național pentru Evidența Persoanelor.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.228.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 944/24.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063563]
ISSN 1453—4495

