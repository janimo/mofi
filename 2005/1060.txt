PARTEA

Anul 173 (XVII) — Nr. 1.060

I

LEGI, DECRETE, HOTĂRÂRI ȘI ALTE ACTE

Sâmbătă, 26 noiembrie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 514 din 6 octombrie 2005 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......

1–3

Decizia nr. 568 din 2 noiembrie 2005 privind excepția de
neconstituționalitate a dispozițiilor art. I pct. 25 și
pct. 39 din Legea nr. 163/2005 privind aprobarea
Ordonanței de urgență a Guvernului nr. 138/2004
pentru modificarea și completarea Legii
nr. 571/2003 privind Codul fiscal, prin care au fost
introduse dispozițiile art. 771 și art. 772 în Legea

DECIZII

ALE

CURȚII

Nr.

Pagina

nr. 571/2003 și, respectiv, au fost modificate
dispozițiile art. III din Ordonanța de urgență a
Guvernului nr. 138/2004 ...........................................
Decizia nr. 600 din 9 noiembrie 2005 cu privire la
constituționalitatea Legii pentru reglementarea
situației juridice a unor bunuri care au aparținut
fostului suveran al României, Mihai I......................

7–11

HOTĂRÂRI ALE GUVERNULUI ROMÂNIEI
1.402.— Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Electrochimie și
Materie Condensată — INCEMC Timișoara ...........

11–16

3–6

CONSTITUȚIONALE

CURTEA CONSTITUȚIONALĂ

D E C I Z I A Nr. 514
din 6 octombrie 2005

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Regia Națională a Pădurilor
Romsilva — Direcția Silvică Craiova în Dosarul
nr. 24.033/2004 al Judecătoriei Craiova.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată. În acest sens arată că instanța
constituțională a statuat că instituirea obligației de plată a

2

MONITORUL OFICIAL AL ROMÂNIEI, PARTEA I, Nr. 1.060/26.XI.2005

cauțiunii nu poate fi calificată ca o modalitate de a
restrânge accesul liber la justiție.
C U R T E A,

având în vedere actele și lucrările dosarului, reține
următoarele:
Prin Încheierea din 16 martie 2005, pronunțată în
Dosarul nr. 24.033/2004, Judecătoria Craiova a sesizat
Curtea Constituțională cu excepția de neconstituționalitate
a dispozițiilor art. 403 alin. 1 din Codul de procedură civilă.
Excepția a fost ridicată de Regia Națională a Pădurilor
Romsilva — Direcția Silvică Craiova cu prilejul soluționării
unei contestații la executare.
În motivarea excepției de neconstituționalitate autorii
acesteia susțin, în esență, că textul de lege criticat
contravine art. 21 din Constituția României, privind accesul
liber la justiție, deoarece îl pune pe autorul excepției în
imposibilitatea de a achita cauțiunea cerută de Codul de
procedură civilă, acesta având conturile blocate.
îCondiționând soluționarea unei cereri de suspendare de
plata unei cauțiuni prealabile, ni se îngrădește posibilitatea
de a accesa drepturile noastre în justiție, cu atât mai mult
cu cât Constituția României prevede accesul liber la
justiție [...]. Plata cauțiunii în fapt creează o situație grea
persoanei îndreptățite la solicitarea unei suspendări, de
vreme ce cererea de suspendare a fost deja condiționată
de plata taxei de timbru.“
Judecătoria Craiova apreciază că excepția de
neconstituționalitate nu este întemeiată. În acest sens
arată că îinstituirea obligației de plată a cauțiunii, ca o
condiție a suspendării executării silite, reprezintă o garanție
pentru creditor, în vederea acoperirii eventualelor daune
suferite prin întârzierea executării titlului executoriu“. În
plus, îspecificul cauțiunii îl constituie restituirea ei
contestatoarei, cu excepția cazului când cererea a fost
respinsă“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că textele de lege criticate nu
contravin dispozițiilor constituționale invocate. Astfel,
procedura contestației la executare asigură garanții
suficiente pentru protecția dreptului de proprietate al tuturor
părților implicate în proces, prin însuși faptul că le oferă
posibilitatea de a contesta executarea, de a solicita
suspendarea acesteia, iar, în cazul admiterii contestației și
desființării titlului executoriu sau a înseși executării silite,
persoanele interesate au dreptul la întoarcerea executării
prin restabilirea situației anterioare acesteia. Totodată,
apreciază că accesul la justiție este pe deplin respectat de
dispozițiile art. 403 alin. 1 din Codul de procedură civilă,
întrucât autorul cererii de suspendare are posibilitatea
formulării unui recurs, inclusiv în ceea ce privește stabilirea
cuantumului cauțiunii, în cazul în care apreciază că acesta
este exagerat. De asemenea, invocă și jurisprudența
constantă a Curții Constituționale, menționând Decizia
nr. 227/2004.
Avocatul Poporului arată că dispozițiile criticate sunt
constituționale. Astfel, art. 403 alin. 1 din Codul de
procedură civilă nu îngrădește sub nici un aspect accesul
liber la justiție și nu împiedică părțile interesate de a apela
la instanțele judecătorești sau de a se prevala de toate

garanțiile procesuale. Obligația de a plăti cauțiune are
caracterul unei garanții instituite în favoarea creditorului
pentru acoperirea pagubelor ce i s-ar aduce ca urmare a
suspendării executării silite, iar instituirea acestei obligații
nu poate fi calificată ca o îngrădire a accesului liber la
justiție, întrucât plata cauțiunii nu constituie o condiție de
admisibilitate a contestației la executare, ci doar o cerință
necesară pentru suspendarea executării silite.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
modificate prin art. I pct. 156 din Ordonanța de urgență a
Guvernului nr. 138/2000, publicată în Monitorul Oficial al
României, Partea I, nr. 479 din 2 octombrie 2000, dispoziții
potrivit cărora:
îPână la soluționarea contestației la executare sau a altei
cereri privind executarea silită, instanța competentă poate
suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.“
În susținerea neconstituționalității acestor texte de lege
autorii excepției invocă încălcarea prevederilor art. 21 din
Constituție, potrivit cărora:
î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția de neconstituționalitate, Curtea
constată că textul criticat a făcut în numeroase rânduri
obiect al controlului de constituționalitate. Astfel, în Decizia
nr. 108 din 22 februarie 2005, publicată în Monitorul Oficial
al României, Partea I, nr. 238 din 22 martie 2005, sau
Decizia nr. 227 din 18 mai 2004, publicată în Monitorul
Oficial al României, Partea I, nr. 482 din 28 mai 2004,
Curtea a reținut că instituirea obligației de plată a cauțiunii,
ca o condiție a suspendării executării, are o dublă
finalitate, și anume, pe de o parte, de a constitui o
garanție pentru creditor în ceea ce privește acoperirea
eventualelor daune suferite ca urmare a întârzierii
executării silite, prin efectul suspendării acesteia, și, pe de
altă parte, de a preveni și limita eventualele abuzuri în
valorificarea unui atare drept de către debitorii rău-platnici.
Întrucât plata cauțiunii nu constituie o condiție de
admisibilitate a contestației la executare, ci exclusiv pentru
a putea solicita suspendarea executării silite, instituirea
acestei obligații nu poate fi calificată ca o modalitate de a
restrânge accesul liber la justiție.

MONITORUL OFICIAL AL ROMÂNIEI, PARTEA I, Nr. 1.060/26.XI.2005
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.
Jurisprudența Curții Constituționale este în concordanță
și cu cea a Curții Europene a Drepturilor Omului, care, în

3

Cauza Z și alții contra Marii Britanii, 2001, a statuat, de
principiu, că accesul liber la justiție nu este absolut, el
putând fi supus unor îrestricții legitime, cum ar fi termenele
legale de prescripție, ordonanțele care impun depunerea
unei cauțiuni judicatum solvi [...]“.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Regia Națională a Pădurilor Romsilva — Direcția Silvică Craiova în Dosarul nr. 24.033/2004 al Judecătoriei Craiova.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 568
din 2 noiembrie 2005

privind excepția de neconstituționalitate a dispozițiilor art. I pct. 25 și pct. 39
din Legea nr. 163/2005 privind aprobarea Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind Codul fiscal,
prin care au fost introduse dispozițiile art. 771 și art. 772 în Legea nr. 571/2003 și, respectiv,
au fost modificate dispozițiile art. III din Ordonanța de urgență a Guvernului nr. 138/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. I pct. 25 și pct. 39 din Legea
nr. 163/2005 privind aprobarea Ordonanței de urgență a
Guvernului nr. 138/2004 pentru modificarea și completarea
Legii nr. 571/2003 privind Codul fiscal, prin care au fost
introduse dispozițiile art. 77 1 și art. 77 2 în Legea
nr. 571/2003 și, respectiv, au fost modificate dispozițiile
art. III din Ordonanța de urgență a Guvernului
nr. 138/2004, excepție ridicată direct de Avocatul Poporului.
La apelul nominal lipsește autorul excepției, față de care
procedura de înștiințare este legal îndeplinită.
Președintele constată cauza în stare de judecată.
Luând cuvântul, reprezentantul Ministerului Public pune
concluzii de respingere a excepției de neconstituționalitate
ca neîntemeiată, deoarece textele de lege criticate nu
contravin prevederilor constituționale invocate.

C U R T E A,

având în vedere actele și lucrările dosarului, reține
următoarele:
Prin Adresa nr. 13.180 din 8 august 2005, trimisă Curții
Constituționale în temeiul prevederilor art. 146 lit. d) teza
finală din Constituție, Avocatul Poporului a ridicat direct
excepția de neconstituționalitate a dispozițiilor art. I pct. 25
și pct. 39 din Legea nr. 163/2005 privind aprobarea
Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind
Codul fiscal, prin care au fost introduse dispozițiile art. 771
și art. 77 2 în Legea nr. 571/2003 și, respectiv, au fost
modificate dispozițiile art. III din Ordonanța de urgență a
Guvernului nr. 138/2004.
În motivarea excepției de neconstituționalitate autorul
acesteia susține, în esență, următoarele:
1. Prevederile art. I pct. 25 din Legea nr. 163/2005,
introducând art. 771 și art. 772 în Legea nr. 571/2003,
potrivit cărora sunt supuse impozitării veniturile realizate din
transferul dreptului de proprietate asupra terenurilor de
orice fel, fără construcții, dobândite după 1 ianuarie 1990,
contravin principiului neretroactivității legii, întrucât, astfel
cum sunt formulate, aceste dispoziții legale urmează a fi
aplicate unor raporturi juridice create înainte de intrarea în
vigoare a Legii nr. 163/2005.
2. În contradicție cu prevederile art. 78 din Constituție,
potrivit art. I pct. 39 din Legea nr. 163/2005, art. 771—773

4

MONITORUL OFICIAL AL ROMÂNIEI, PARTEA I, Nr. 1.060/26.XI.2005

intră în vigoare începând cu 1 iunie 2005, dată la care a
fost publicată legea în Monitorul Oficial al României,
Partea I, iar nu la 3 zile de la acea dată, așa cum
prevede textul constituțional.
3. Instituirea, prin dispozițiile art. I pct. 25 din Legea
nr. 163/2005, a obligației notarilor publici, care autentifică
actele translative de proprietate, de a calcula, de a încasa
și de a vira impozitul la bugetul de stat, poate echivala cu
prestarea unei munci forțate, contrar prevederilor
constituționale ale art. 41 și fără existența vreuneia dintre
situațiile prevăzute de art. 42 alin. (2) din Constituție.
4. Dispozițiile art. I pct. 25 din Legea nr. 163/2005,
referitoare la art. 77 1 și art. 77 2, instituind, în sarcina
proprietarilor care înstrăinează construcțiile de orice fel și
terenul aferent acestora, în termen de până la 3 ani
inclusiv de la data dobândirii, precum și terenurile de orice
fel, fără construcții, dobândite după 1 ianuarie 1990,
obligația de a plăti impozit, conțin norme contrare
prevederilor constituționale privind dreptul la un nivel de trai
decent, noțiune care cuprinde și dreptul la locuință, întrucât
aceste dispoziții legale nu au în vedere situația obiectiv
diferită a anumitor categorii de proprietari care nu-și vând
proprietățile în scopuri speculative, ci pentru a-și cumpăra
o locuință mai corespunzătoare nevoilor familiilor lor.
În conformitate cu dispozițiile art. 30 alin. (1) și art. 33
din Legea nr. 47/1992, sesizarea a fost transmisă
președinților celor două Camere ale Parlamentului și
Guvernului, pentru a-și formula punctele de vedere asupra
excepției de neconstituționalitate ridicată.
Guvernul apreciază că excepția ridicată de Avocatul
Poporului este neîntemeiată pentru următoarele motive:
a) Dispozițiile art. 771 și art. 772, introduse în Legea
nr. 571/2003 prin art. I pct. 25 din Legea nr. 163/2005, nu
încalcă principiul neretroactivității legii, deoarece îchiar dacă
textele se referă la anumite situații de fapt anterioare,
aceasta nu presupune că impunerea se realizează cu
aceeași dată, ci începând cu data intrării în vigoare a
actului normativ criticat pentru situațiile în cauză avute în
vedere“.
b) În privința datei de 1 iunie 2005, prevăzută la art. I
pct. 39 din Legea nr. 163/2005 pentru intrarea în vigoare a
unor dispoziții de lege, se ridică doar o problemă de
interpretare și aplicare a legii, iar nu de constituționalitate.
c) Colectarea și virarea obligațiilor fiscale ce derivă
dintr-un serviciu public, în mod necesar, intră în sarcina
celor care prestează acel serviciu. De altfel, în legătură cu
aceste obligații ale notarilor publici a fost consultată, potrivit
uzanței, Uniunea Națională a Notarilor Publici din România,
care nu a formulat obiecțiuni cu privire la aceste prestații.
d) Problema impozitării veniturilor realizate din
înstrăinarea dreptului de proprietate asupra unor imobile
privește aspecte de strictă oportunitate, de competența
exclusivă a legiuitorului, în conformitate și cu prevederile
constituționale ale art. 56 alin. (1) și art. 135 alin. (2)
lit. b).
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând sesizarea de neconstituționalitate, punctul de
vedere al Guvernului, raportul întocmit în cauză de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) teza finală
din Constituție și celor ale art. 1 alin. (1), art. 2, 3, 10 și
art. 29—33 din Legea nr. 47/1992, republicată, să
soluționeze excepția de neconstituționalitate ridicată direct
de Avocatul Poporului.
Obiectul excepției de neconstituționalitate îl constituie
dispozițiile art. I pct. 25 și pct. 39 din Legea nr. 163/2005
privind aprobarea Ordonanței de urgență a Guvernului
nr. 138/2004 pentru modificarea și completarea Legii
nr. 571/2003 privind Codul fiscal, publicată în Monitorul
Oficial al României, Partea I, nr. 466 din 1 iunie 2005, prin
care au fost introduse dispozițiile art. 771 și art. 772 în
Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din
23 decembrie 2003, și, respectiv, au fost modificate
dispozițiile art. III din Ordonanța de urgență a Guvernului
nr. 138/2004, publicată în Monitorul Oficial al României,
Partea I, nr. 1.281 din 30 decembrie 2004.
Textele de lege criticate au următorul conținut:
îArt. 771
Definirea venitului din transferul proprietăților
imobiliare din patrimoniul personal
(1) Sunt supuse impozitării veniturile realizate din transferul
dreptului de proprietate asupra construcțiilor de orice fel și
terenul aferent acestora, care se înstrăinează în termen de
până la 3 ani inclusiv, de la data dobândirii, precum și veniturile
realizate din transferul dreptului de proprietate asupra terenurilor
de orice fel, fără construcții, dobândite după 1 ianuarie 1990.
(2) Venitul impozabil din transferul proprietăților imobiliare,
cu excepțiile prevăzute la alin. (3), reprezintă diferența
favorabilă dintre valoarea de înstrăinare a proprietăților
imobiliare, terenuri și/sau construcții, și valoarea de bază a
acestora.
(3) Sunt exceptate de la prevederile alin. (1) aportul în
natură la capitalul social al societăților comerciale, precum și
veniturile realizate din înstrăinarea construcțiilor de orice fel cu
terenul aferent, terenurile fără construcții din intravilan și
extravilan dobândite de contribuabil prin:
a) reconstituirea dreptului de proprietate;
b) moștenire sau donație între rude până la gradul al
patrulea inclusiv;
c) schimb imobiliar.
(4) Valoarea de bază a bunurilor imobile prevăzute la
alin. (1), în funcție de modalitatea de dobândire, se stabilește
avându-se în vedere:
a) prețul de achiziție pentru bunurile imobile dobândite prin
cumpărare, majorat cu 5%;
b) valoarea imobilului menționată în act, dacă acesta a fost
dobândit prin donație, schimb, rentă viageră, dare în plată,
adjudecare, contract de întreținere, hotărâre judecătorească
etc., majorată cu 5%;
c) pentru construcțiile noi, costul acestora la data realizării,
dovedit prin raport de expertiză întocmit de un expert autorizat,
în condițiile legii, la care se adaugă valoarea terenului aferent,
stabilită în condițiile prezentei legi;
d) valoarea rezultată din expertizele utilizate de către
camerele notarilor publici, la data dobândirii imobilelor a căror
valoare de bază nu se poate stabili prin modalitățile prevăzute
la lit. a)—c);
e) valoarea stabilită în funcție de modul de dobândire, în
condițiile prevăzute la lit. a) și b), pentru terenurile situate în

MONITORUL OFICIAL AL ROMÂNIEI, PARTEA I, Nr. 1.060/26.XI.2005
intravilan și extravilan, actualizată cu rata inflației pe economie
din ultima lună pentru care există date oficiale comunicate de
către Institutul Național de Statistică, dacă la data dobândirii nu
erau întocmite expertize de către camerele notarilor publici.
Pentru terenurile și construcțiile de orice fel, dobândite de
contribuabili într-o modalitate din care nu rezultă valoarea la
care acestea au fost dobândite, valoarea de bază este
valoarea minimă stabilită în prima expertiză utilizată de camera
notarilor publici în circumscripția căreia se află terenul;
f) prețul de achiziție pentru bunurile dobândite în condițiile
prevăzute la lit. a) sau valoarea menționată pentru bunurile
dobândite în condițiile prevăzute la lit. b), la care se adaugă
costul lucrărilor și serviciilor de natură să crească valoarea
imobilului, la data efectuării acestora, dovedite prin raport de
expertiză întocmit de un expert autorizat, în condițiile legii.
(5) Expertizele întocmite de camerele notarilor publici vor fi
reactualizate cel puțin o dată pe an și avizate de Ministerul
Finanțelor Publice, prin direcțiile teritoriale.
(6) Pierderea din transferul proprietății imobiliare reprezintă
pierdere definitivă a contribuabilului.“;
îArt. 772
Stabilirea și plata impozitului pe veniturile din
transferul proprietăților imobiliare
(1) Impozitul se calculează prin aplicarea cotei de 10%
asupra venitului impozabil determinat potrivit art. 771.
(2) Notarii publici care autentifică actele între vii translative
ale dreptului de proprietate au obligația de a calcula, de a
încasa și de a vira impozitul la bugetul de stat până la data de
25 inclusiv a lunii următoare celei în care a fost autentificat
actul.
(3) În cazul în care transferul dreptului de proprietate asupra
construcțiilor sau terenurilor se face prin altă procedură decât
cea notarială, contribuabilul are obligația de a declara venitul
obținut, în maximum 5 zile de la data înstrăinării bunului, la
organul fiscal în a cărui rază teritorială își are domiciliul fiscal.
Contribuabilii care nu au domiciliul fiscal în România declară
venitul obținut la organul fiscal în a cărui rază teritorială este
situat imobilul înstrăinat.
(4) Procedura de declarare, de calcul și de plată a
impozitului se stabilește prin ordin al ministrului finanțelor
publice, care se publică în Monitorul Oficial al României,
Partea I.“;
îArt. III. — (1) Prin derogare de la dispozițiile art. 4 alin. (2)
din Legea nr. 571/2003 privind Codul fiscal, prevederile
prezentei ordonanțe de urgență intră în vigoare începând cu
data de 1 ianuarie 2005, cu următoarele excepții:
a) începând cu 1 mai 2005: lit. a) a art. 42; alin. (2) al
art. 43; lit. k) a alin. (4) al art. 55; art. 76; art. 77;
b) începând cu 1 iunie 2005: lit. g) a art. 41; lit. g) a art. 42;
lit. a) a alin. (2) al art. 65; alin. (1) al art. 66; alin. (4) și (41) ale
art. 66; alin. (2) al art. 67; lit. a), a1), a2), a3), e), e1) și g) ale
alin. (3) al art. 67; alin. (4) și (5) ale art. 67; art. 77 1—77 3;
alin. (31) al art. 83; lit. b) a alin. (4) al art. 83;
c) începând cu 1 ianuarie 2006: lit. c1) a alin. (3) al art. 67.
(2) În cazul titlurilor de valoare dobândite până la data de
31 mai 2005 inclusiv, cota de impozit este de 1%, indiferent de
data înstrăinării acestora.
(3) În perioada 1 iunie 2005 — 31 decembrie 2005,
intermediarii vor calcula, vor reține și vor vira impozitul de 1%
aplicat asupra câștigurilor din transferul titlurilor de valoare
dobândite și înstrăinate în această perioadă, indiferent dacă
sunt dobândite și înstrăinate într-o perioadă mai mare de
365 de zile sau mai mică de 365 de zile. La 31 decembrie 2005,

5

acestor tranzacții le este aplicabilă regula de calcul al câștigului
net conform prevederilor art. 67 alin. (3) lit. e).
(4) Începând cu data de 1 ianuarie 2006, pentru calculul
impozitului pe veniturile realizate de persoane fizice din
investiții și din transferul proprietăților imobiliare din patrimoniul
personal, definite potrivit dispozițiilor cap. V și VIII1 din titlul III,
cota de impozit este de 16%, cu excepția câștigurilor realizate
din transferul titlurilor de valoare înstrăinate într-o perioadă mai
mare de 365 de zile de la data dobândirii, pentru care se
menține cota de 1% prevăzută la art. 67 alin. (3) lit. e).
(5) Cota de impozit de 16% se aplică începând cu data de
1 ianuarie 2006 și pentru veniturile realizate de persoanele
fizice și juridice nerezidente, prevăzute la art. 115, cu excepția
veniturilor obținute din jocuri de noroc pentru care se menține
cota de impozit de 20%.“
În opinia autorului excepției, dispozițiile legale criticate
sunt contrare următoarelor prevederi constituționale:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 41: î(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim
brut pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin
lege.“;
— Art. 42: î(1) Munca forțată este interzisă.
(2) Nu constituie muncă forțată:
a) activitățile pentru îndeplinirea îndatoririlor militare,
precum și cele desfășurate, potrivit legii, în locul acestora, din
motive religioase sau de conștiință;
b) munca unei persoane condamnate, prestată în condițiii
normale, în perioada de detenție sau de libertate condiționată;
c) prestațiile impuse în situația creată de calamități ori de alt
pericol, precum și cele care fac parte din obligațiile civile
normale stabilite de lege.“;
— Art. 47: î(1) Statul este obligat să ia măsuri de
dezvoltare economică și de protecție socială, de natură să
asigure cetățenilor un nivel de trai decent.
(2) Cetățenii au dreptul la pensie, la concediu de
maternitate plătit, la asistență medicală în unitățile sanitare de
stat, la ajutor de șomaj și la alte forme de asigurări sociale
publice sau private, prevăzute de lege. Cetățenii au dreptul și
la măsuri de asistență socială, potrivit legii.“;
— Art. 78: îLegea se publică în Monitorul Oficial al
României și intră în vigoare la 3 zile de la data publicării sau la
o dată ulterioară prevăzută în textul ei.“
Examinând excepția de neconstituționalitate, Curtea
constată următoarele:
1. Dispozițiile art. I pct. 25 din Legea nr. 163/2005,
referitoare la art. 771 și 772 din Legea nr. 571/2003, cu
privire la definirea venitului din transferul proprietăților
imobiliare din patrimoniul personal, precum și la stabilirea
și plata impozitului pe veniturile din transferul proprietăților
imobiliare, nu contravin principiului neretroactivității legii.

6

MONITORUL OFICIAL AL ROMÂNIEI, PARTEA I, Nr. 1.060/26.XI.2005

Aceste texte de lege, chiar dacă se referă la raporturi
juridice preexistente datei intrării în vigoare a legii, nu au
caracter retroactiv, deoarece este cert că acestea vizează
numai actul de înstrăinare a dreptului de proprietate asupra
terenurilor. Actul juridic de dobândire a bunurilor imobiliare
respective are importanță, ca element al ipotezei normei
juridice, doar pentru determinarea perioadei de timp în care
contribuabilii vizați au avut drept de proprietate asupra
bunurilor înstrăinate.
2. Prin art. I pct. 39 din Legea nr. 163/2005 s-a
modificat și completat art. III din Ordonanța de urgență a
Guvernului nr. 138/2004 care prevedea intrarea în vigoare
a acestei ordonanțe, respectiv a modificărilor și
completărilor aduse Legii nr. 571/2003, începând cu data
de 1 ianuarie 2005. Aceste prevederi sunt menținute, dar
cu unele excepții prevăzute la alin. (1) lit. a) și b). Astfel,
la lit. a) se prevede intrarea în vigoare, începând cu data
de 1 mai 2005, a dispozițiilor lit. a) a art. 42, alin. (2) al
art. 43, lit. k) a alin. (4) al art. 55, art. 76 și art. 77 din
Legea nr. 571/2003, iar la lit. b) se prevede intrarea în
vigoare, începând cu data de 1 iunie 2005, a dispozițiilor
lit. g) a art. 41, lit. g) a art. 42, lit. a) a alin. (2) al art. 65,
alin. (1) al art. 66, alin. (4) și (41) ale art. 66, alin. (2) al
art. 67, lit. a), a1), a2), a3), e), e1) și g) ale alin. (3) al
art. 67, alin. (4) și (5) ale art. 67, art. 771—773, alin. (31)
al art. 83, lit. b) a alin. (4) al art. 83 din aceeași lege.
Toate aceste texte de lege au fost modificate sau nouintroduse prin Legea nr. 163/2005. Data prevăzută la lit. a)
este anterioară datei adoptării legii, iar cea prevăzută la
lit. b) este chiar data publicării legii în Monitorul Oficial al
României.
Curtea constată că un text de lege modificat sau nouintrodus nu poate intra în vigoare înaintea împlinirii
termenului prevăzut de art. 78 din Constituție, respectiv
3 zile de la data publicării în Monitorul Oficial al României
a actului normativ modificator. Legea nr. 163/2005 a fost
publicată în Monitorul Oficial al României, Partea I, la data

de 1 iunie 2005. Așa fiind, Curtea constată că sunt
contrare prevederilor art. 78 din Constituție dispozițiile
referitoare la intrarea în vigoare a textelor din Legea
nr. 571/2003, modificate ori nou-introduse prin Legea
nr. 163/2005 la o dată anterioară sau chiar la data
publicării acestei legi în Monitorul Oficial al României.
3. Pentru a se asigura încasarea la bugetul de stat a
impozitului pe veniturile realizate din transferul proprietăților
imobiliare, art. 77 2 din Legea nr. 571/2003 prevede
obligația notarilor publici, care autentifică actele între vii
translative ale dreptului de proprietate, de a calcula, de a
încasa și de a vira la bugetul de stat impozitul pe venit.
Înstrăinarea dreptului de proprietate asupra terenurilor se
poate face numai prin acte autentice. Autentificarea intră în
atribuțiile notarilor publici care prestează activitate în
serviciul public. Aceștia au obligația generală de a încasa
și de a vira la bugetul de stat toate taxele datorate pentru
serviciul și activitățile prestate. În aceste condiții, Curtea
apreciază că obligația notarilor publici de a calcula, de a
încasa și de a vira impozitul la bugetul de stat nu poate fi
calificată ca fiind excesivă sau că echivalează cu
impunerea prestării unei munci forțate.
4. Potrivit prevederilor art. 56 alin. (1) din Constituție,
îCetățenii au obligația să contribuie, prin impozite și prin taxe,
la cheltuielile publice“, iar art. 139 alin. (1) din Legea
fundamentală prevede că impozitele îse stabilesc numai prin
lege“. Dispozițiile art. I pct. 25 din Legea nr. 163/2005,
referitoare la art. 771 și art. 772 din Legea nr. 571/2003,
sunt conforme principiului privind impozitarea veniturilor de
orice natură și nu încalcă prevederile constituționale ale
art. 47 referitoare la obligația statului de a asigura
cetățenilor un nivel de trai decent. De altfel, Curtea reține
că nu se impozitează suma obținută în urma înstrăinării
dreptului de proprietate, ci doar venitul net obținut,
reprezentat prin diferența favorabilă dintre valoarea de
înstrăinare și valoarea de bază a bunului înstrăinat.

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 11 alin. (1)
lit. A.d), al art. 32 și art. 33 din Legea nr. 47/1992 pentru organizarea și funcționarea Curții Constituționale, republicată,
CURTEA

CONSTITUȚIONALĂ

În numele legii
D E C I D E:

Admite, în parte, excepția de neconstituționalitate ridicată direct de Avocatul Poporului și constată că:
— dispozițiile art. I pct. 39 din Legea nr. 163/2005 privind aprobarea Ordonanței de urgență a Guvernului
nr. 138/2004 pentru modificarea și completarea Legii nr. 571/2003 privind Codul fiscal, referitoare la dispozițiile art. III
alin. (1) lit. a) și b) din Ordonanța de urgență a Guvernului nr. 138/2004, sunt neconstituționale, deoarece contravin
prevederilor art. 78 din Constituție;
— dispozițiile art. I pct. 25 din Legea nr. 163/2005 privind aprobarea Ordonanței de urgență a Guvernului
nr. 138/2004 pentru modificarea și completarea Legii nr. 571/2003 privind Codul fiscal, referitoare la dispozițiile art. 771 și
art. 772 din Legea nr. 571/2003, sunt constituționale.
Definitivă și general obligatorie.
Pronunțată în ședința publică din data de 2 noiembrie 2005.
Decizia se comunică celor două Camere ale Parlamentului și Guvernului.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

MONITORUL OFICIAL AL ROMÂNIEI, PARTEA I, Nr. 1.060/26.XI.2005

7

CURTEA CONSTITUȚIONALĂ

D E C I Z I A Nr. 600
din 9 noiembrie 2005

cu privire la constituționalitatea Legii pentru reglementarea situației juridice a unor bunuri
care au aparținut fostului suveran al României, Mihai I
Cu adresa nr. 2.098 din 30 iunie 2005 secretarul
general al Senatului a transmis Curții Constituționale
sesizarea privind controlul de constituționalitate asupra
îLegii pentru reglementarea situației juridice a unor bunuri
care au aparținut fostului suveran al României, Mihai I,
formulată, în temeiul art. 146 lit. a) din Constituție și al
art. 15 din Legea nr. 47/1992 privind organizarea și
funcționarea Curții Constituționale, de către un număr de
28 de senatori, și anume: Vadim Tudor Corneliu, Aurel
Ardelean, Liviu Doru Bindea, Carol Dina, Valentin Dinescu,
Viorel Senior Duca, Gheorghe Viorel Dumitrescu, Gheorghe
Funar, Constantin Găucan, Ilie Ilașcu, Nicolae Iorga, Irina
Loghin, Eugen Mihăescu, Viorica-Georgeta-Pompilia Moisuc,
Ilie Petrescu, Petru Stan, Claudiu Tănăsescu, Mihai
Ungheanu, Verginia Vedinaș, Antonie Iorgovan, Doru Ioan
Tărăcilă, Lupoi Mihail, Aurel Gabriel Simionescu, Otilian
Neagoe, Ion Florescu, Ion Toma, Traian Novolan, Ion
Rădoi.
Sesizarea a fost înregistrată la Curtea Constituțională
sub nr. 4.320 din 1 iulie 2005 și formează obiectul
Dosarului nr. 579A/2005.
Autorii sesizării solicită Curții Constituționale exercitarea
controlului de constituționalitate asupra îLegii pentru
reglementarea situației juridice a unor bunuri care au
aparținut fostului suveran al României, Mihai I“, susținând
că îlegea prezintă grave vicii de constituționalitate“
constând în încălcarea prevederilor art. 1 alin. (2) și (3),
art. 4 alin. (2), art. 16 alin. (1) și (2), art. 44 alin. (1) și
(2), art. 136 alin. (4) și ale art. 137 alin. (2) din Constituție.
În esență, motivele de neconstituționalitate prevăzute în
sesizare sunt:
1. În legătură cu încălcarea art. 1 alin. (3) și art. 44
alin. (1) și (2) din Constituție se arată că însuși titlul legii,
în urma admiterii unui amendament, face referire la îbunuri
care au aparținut fostului suveran“ și nu la îbunuri care au
fost proprietatea fostului suveran“, ceea ce atestă că bunurile
vizate de reglementare îau aparținut domeniului coroanei,
iar domeniul coroanei era proprietatea publică a statului și
nu proprietatea privată a fostului suveran“. În consecință,
se consideră că fostul rege Mihai I nu este îndreptățit la
acordarea unor reparații, astfel că legea încalcă dreptul de
proprietate al statului, garantat de art. 44 alin. (1) și (2) din
Constituție. Cu referire la încălcarea valorii constituționale
de dreptate, prevăzută la art. 1 alin. (3), se arată că și în
ipoteza în care fostul rege Mihai I era îndreptățit să
pretindă anumite bunuri, acestuia i se creează un regim
special față de cel al altor cetățeni ale căror bunuri au fost
confiscate sau expropriate și sunt îndreptățiți la reparații.
2. Cu privire la încălcarea art. 1 alin. (2) și (3)
coroborat cu art. 44 alin. (1) și (2) din Constituție se
arată: potrivit art. 1 alin. (2), îforma de guvernământ în
România este republica“, iar într-un stat republican
neexistând titluri nobiliare, acestea nu pot fi utilizate în
cuprinsul unei legi. Așadar, art. 4 lit. a) fraza a doua din
legea criticată, referitoare la îPrincipesa Margareta și
Principele Radu“, sunt contrare art. 1 alin. (2) din
Constituție. Se mai arată că aceleași dispoziții din lege

încalcă și alin. (3) al art. 1 din Constituție, referitor la
îdreptate“ ca valoare supremă și garantată, prin aceea că,
deși este de notorietate faptul că fostul rege Mihai I are și
alți moștenitori rezervatari, s-a recunoscut dreptul de
moștenire doar fiicei sale Margareta și soțului său. Se
consideră că legiuitorul nu era îndreptățit să confere
anumite drepturi și privilegii doar pentru unii dintre
moștenitorii fostului suveran, făcând o selecție arbitrară și
nelegitimă în favoarea unor persoane care nu au nici o
calitate.
3. Cu privire la invocarea încălcării prevederilor
constituționale ale art. 4 alin. (2) și ale art. 16 alin. (1) și
(2) se arată că legea creează un regim privilegiat pentru
fostul suveran și o parte a familiei sale.
4. Autorii sesizării apreciază că art. 3 din lege, potrivit
căruia Vila Cavaleri, care aparține domeniul public al
statului, trece în domeniul privat al statului și este
retrocedată în natură fostului rege Mihai I, încalcă
dispozițiile art. 136 alin. (4) din Constituție, potrivit cărora
proprietatea publică a statului este inalienabilă. O astfel de
reglementare poate determina ca statul să piardă, treptat,
proprietatea sa publică.
5. În legătură cu art. 4 din lege, îcare conferă un drept
de folosință gratuită pentru fostul suveran și o parte a
familiei sale“ asupra Palatului Elisabeta, Castelului Peleș,
Castelului Pelișor și Castelului Foișor, se susține că este
contrar art. 136 alin. (4) teza finală din Constituție, care
prevede că îbunurile proprietate publică pot fi date în folosință
gratuită doar instituțiilor de utilitate publică“; or, fostul rege
Mihai I și o parte a familiei sale nu reprezintă o astfel de
instituție.
6. Art. 2 alin. (1) din Lege, prin care îse aprobă plata
unor despăgubiri bănești în sumă de 30 milioane euro“,
contravine prevederilor constituționale ale art. 137 alin. (2)
referitoare la moneda națională, care este leul. Autorii
sesizării apreciază că legiuitorul avea obligația să redea
atât în expunerea de motive, cât și în conținutul legii modul
de calcul al acestei sume.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004, sesizarea a fost
comunicată președinților celor două Camere ale
Parlamentului, precum și Guvernului, pentru a prezenta
punctele lor de vedere.
Guvernul României a transmis Curții Constituționale, cu
Adresa nr. 5/216/C.P.T. din 12 iulie 2005, punctul său de
vedere în sensul că sesizarea de neconstituționalitate este
neîntemeiată, pentru următoarele motive:
1. Cu referire la încălcarea dispozițiilor art. 1 alin. (3) și
ale art. 44 alin. (1) și (2) din Constituție.
Legea criticată, în forma trimisă spre promulgare, îse
referă la reglementarea situației juridice a unor bunuri care
au aparținut fostului suveran al României, Mihai I, astfel
încât critica referitoare la nepreluarea amendamentului care
a propus acest titlu este neîntemeiată“.
Este neîntemeiată și susținerea potrivit căreia sintagma
îbunuri care au aparținut fostului suveran“ este de natură să

8

MONITORUL OFICIAL AL ROMÂNIEI, PARTEA I, Nr. 1.060/26.XI.2005

inducă ideea că din sfera bunurilor ce cad sub incidența
legii pot face parte și alte bunuri decât cele asupra cărora
fostul rege Mihai I a avut drept de proprietate, întrucât
apartenența implică existența dreptului de proprietate.
În ceea ce privește susținerea referitoare la încălcarea
dispozițiilor art. 44 din Constituție, de asemenea, se arată
că este nefondată, deoarece obiectul de reglementare al
legii îl formează stabilirea măsurilor reparatorii pentru
imobilele cu privire la care nu va opera restituirea în
natură. Celelalte notificări depuse de fostul rege Mihai I vor
fi soluționate potrivit procedurii prevăzute de Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989.
2. Cu privire la critica ce vizează încălcarea dispozițiilor
art. 1 alin. (2) coroborat cu cele ale art. 1 alin. (3) și
art. 44 alin. (1) și (2) din Constituție.
Referirea la titlurile nobiliare nu impietează asupra
formei de guvernământ, pentru că acestea nu conferă
atribuții specifice unor autorități publice, prevăzute de
Constituție.
Prevederile art. 4 lit. a) din lege nu încalcă dispozițiile
art. 1 alin. (3) din Constituție, deoarece ele nu au
semnificația exheredării, ci au în vedere conferirea unui
drept de folosință gratuită asupra unor imobile, în temeiul
art. 4 alin. (3) din Legea nr. 406/2001 privind acordarea
unor drepturi persoanelor care au avut calitatea de șef al
statului român.
3. Referitor la critica potrivit căreia legea criticată
contravine dispozițiilor art. 4 alin. (2) și art. 16 din
Constituție.
Se invocă jurisprudența Curții Constituționale și a Curții
Europene a Drepturilor Omului, în care s-a reținut în mod
constant că îprincipiul egalității nu înseamnă uniformitate,
numai similitudinea de situații impunând un tratament juridic
similar, situațiile diferite făcând necesar un tratament
juridic diferit“.
Astfel, legea generală în materia restituirii unor imobile
preluate abuziv de stat în perioada 1945—1989 o
constituie Legea nr. 10/2001, aplicabilă cetățenilor care au
fost proprietari ai imobilelor la data preluării abuzive de
către stat.
Totodată, în scopul reparării unor injustiții și abuzuri
săvârșite în regimul trecut, legiuitorul a adoptat acte
normative cu caracter special, aplicabile anumitor categorii
de persoane, și anume: Legea nr. 290/2003 privind
acordarea de despăgubiri sau compensații cetățenilor
români pentru bunurile proprietate a acestora, sechestrate,
reținute sau rămase în Basarabia, Bucovina de Nord și
Ținutul Herța, ca urmare a stării de război și a aplicării
Tratatului de Pace între România și Puterile Aliate, semnat
la Paris la 10 februarie 1947 (publicată în Monitorul Oficial
al României, Partea I, nr. 505 din 14 iulie 2003), Legea
nr. 9/1998 privind compensațiile cetățenilor români pentru
bunurile trecute în proprietatea statului bulgar în urma
aplicării tratatului dintre România și Bulgaria (republicată în
Monitorul Oficial al României, Partea I, nr. 105 din
7 februarie 2002).
4. Privitor la încălcarea dispozițiilor art. 136 alin. (4) din
Constituție.
Regimul juridic al proprietății publice este stabilit prin
Legea nr. 213/1998 care în art. 10 alin. (2) prevede că
trecerea unui imobil din domeniul public în domeniul privat
se face prin hotărâre a Guvernului sau, după caz, a
consiliului județean sau a consiliului local. Trecerea unui
bun în domeniul privat este una dintre modalitățile de

stingere a proprietății publice prevăzute la art. 10 alin. (1)
din Legea menționată.
Dispozițiile art. 136 alin. (4) teza a doua din Constituție
nu prevăd îîn mod limitativ instituțiile de utilitate publică în
calitate de beneficiare ale dreptului de folosință gratuită, ci
că aceste bunuri pot fi date în folosință gratuită instituțiilor
de utilitate publică. Prin urmare, nimic nu împiedică
acordarea unor imobile în folosința gratuită a altor
persoane fizice sau juridice, în cazul de față, de altfel,
această posibilitate fiind recunoscută și prin art. 2 lit. a) din
Legea nr. 406/2001“.
5. Cu referire la încălcarea dispozițiilor art. 137 alin. (2)
din Constituție.
Dispozițiile art. 2 alin. (1) din legea criticată nu prevăd
că plata despăgubirilor se va face în euro, ci suma la care
se ridică despăgubirea, modalitate neinterzisă de lege și
care este utilizată în reglementările în vigoare.
Valoarea despăgubirilor se estimează tot în monedă euro
și în cazul hotărârilor pronunțate de Curtea Europeană a
Drepturilor Omului, împotriva României, în ceea ce privește
cererea reclamanților de satisfacție echitabilă. Această curte
hotărăște ca suma de bani, stabilită în valută, cu titlu de
despăgubire pentru prejudiciul moral și material suferit de
aceștia, să fie plătită în lei, conform ratei de schimb
aplicabile în momentul plății.
Președintele Camerei Deputaților și cel al Senatului
nu au comunicat punctele lor de vedere.
Fostul suveran al României, Mihai I, prin avocat, a
depus la Curtea Constituțională un îmemoriu-întâmpinare“
înregistrat sub nr. 4.505 din 8 iulie 2005 referitor la
sesizarea de neconstituționalitate ce formează obiectul
dosarului, iar la data de 13 octombrie 2005 a trimis note
scrise înregistrate sub nr. 6.170 din 13 octombrie 2005; cu
privire la aceeași sesizare de neconstituționalitate, îPrințul
Paul al României“ a depus trei memorii înregistrate sub
nr. 4.462 din 7 iulie 2005, nr. 5.446 din 1 septembrie 2005
și sub nr. 6.510 din 27 octombrie 2005, prin care își
prezintă interesele sale patrimoniale în legătură cu bunurile
ce fac obiectul reglementării prin legea supusă controlului
de constituționalitate.
Aceste materiale nu au relevanță în cadrul procedurii
jurisdicționale a controlului de constituționalitate înainte de
promulgarea legii.
C U R T E A,

examinând sesizarea de neconstituționalitate, punctul de
vedere al Guvernului, raportul întocmit de judecătorulraportor, dispozițiile criticate din Legea pentru
reglementarea situației juridice a unor bunuri care au
aparținut fostului suveran al României, Mihai I, raportate la
prevederile Constituției, precum și dispozițiile din Legea
nr. 47/1992, reține următoarele:
Curtea a fost legal sesizată și este competentă, potrivit
art. 146 lit. a) din Constituția României, precum și al
art. 15 și 18 din Legea nr. 47/1992 privind organizarea și
funcționarea Curții Constituționale, să se pronunțe asupra
constituționalității legii criticate.
Obiectul sesizării de neconstituționalitate îl constituie
Legea pentru reglementarea situației juridice a unor bunuri
care au aparținut fostului suveran al României, Mihai I.
Analizând legea supusă controlului de constituționalitate,
temeiurile de fapt și de drept ale sesizării, punctul de
vedere al Guvernului, raportul judecătorului-raportor,
dispozițiile din Legea nr. 47/1992 privind organizarea și
funcționarea Curții Constituționale, precum și raportarea
acestora la principiile și textele Constituției, care au fost
încălcate, Curtea constată și reține următoarele:

MONITORUL OFICIAL AL ROMÂNIEI, PARTEA I, Nr. 1.060/26.XI.2005
Reglementarea în cauză prezintă o serie de
particularități care îi conferă o fizionomie juridică proprie,
diferită de aceea a actelor juridice de putere, de rang egal
și care se impun în mod necesar atenției, în cadrul
controlului de constituționalitate, datorită întrepătrunderii și
condiționării reciproce dintre aceste particularități și
problemele de constituționalitate stricto sensu.
1. Chiar în absența unei prevederi prohibitive exprese,
este de principiu că legea are, de regulă, caracter
normativ, natura primară a reglementărilor pe care le
conține fiind dificil de conciliat cu aplicarea acestora la un
caz sau la cazuri individuale. Așa cum rezultă din chiar
titlul său, legea dedusă controlului are ca obiect de
reglementare situația juridică a unor bunuri, identificate nu
doar prin nominalizarea lor in terminis ori prin enunțarea
unor criterii de identificare, cât mai ales prin precizarea
apartenenței lor la patrimoniul unei anumite persoane,
fostul suveran al României, Mihai I. Indicarea apartenenței
bunurilor în chiar titlul legii nu are însă exclusiv finalitatea
unui criteriu de identificare, de vreme ce acestea ar fi
putut fi la fel de bine identificate prin simpla mențiune că
fac parte din domeniul Peleș, ci în primul rând pe aceea
de evidențiere a rațiunii intuitu personae a reglementării.
Or, în măsura în care domeniul de incidență a
reglementării este astfel determinat, aceasta are caracter
individual, ea fiind concepută nu pentru a fi aplicată unui
număr nedeterminat de cazuri concrete, în funcție de
încadrarea lor în ipoteza normei, ci, de plano, într-un singur
caz prestabilit fără echivoc.
Potrivit chiar expunerii de motive, însăși rațiunea de a fi
a acestei legi o constituie adoptarea unei reglementări
speciale, derogatorii de la dreptul comun constituit de
Legea nr. 10/2001, în materie de restituire a imobilelor
preluate în mod abuziv în perioada 6 martie 1945—
22 decembrie 1989, care își găsește aplicarea, totodată, —
cu titlu de premieră — și în materie de restituire a unor
bunuri mobile.
Fără îndoială, este dreptul legiuitorului de a reglementa
anumite domenii particulare într-un mod diferit de cel
utilizat în cadrul reglementării cu caracter general sau,
altfel spus, de a deroga de la dreptul comun, procedeu la
care, de altfel, s-a mai apelat în această materie.
Subscriind acestei teze, Curtea ține să precizeze că o
atare derogare de la dreptul comun se poate realiza numai
printr-o reglementare cu caracter normativ, așa cum a fost
cazul legilor speciale cu finalitate reparatorie care aveau în
vedere colectivități de persoane, și anume pe cei ale căror
bunuri fuseseră sechestrate, reținute sau rămase în
Basarabia, Bucovina de Nord și Ținutul Herța, ca urmare a
stării de război și a aplicării Tratatului de Pace dintre
România și Puterile Aliate (Legea nr. 290/2003), sau
fuseseră trecute în proprietatea statului bulgar în urma
aplicării Tratatului dintre România și Bulgaria (Legea
nr. 9/1998). Instituirea unor asemenea reglementări derogatorii
era impusă și justificată de situația juridică specială,
esențial diferită de aceea a marii majorități a persoanelor
îndreptățite la măsuri reparatorii potrivit dreptului comun, în
care se găseau cei care urmau să beneficieze de
prevederile acestor legi; mai mult, și esențial din punctul
de vedere care aici interesează, îndreptățită la măsurile
reparatorii era orice persoană aflată într-o atare situație.
În ipoteza în care, însă, reglementarea specială, diferită
de cea constitutivă de drept comun, are caracter individual,
fiind adoptată intuitu personae, ea încetează de a mai avea
legitimitate, dobândind caracter discriminatoriu și, prin
aceasta, neconstituțional.

9

Curtoazia și respectul pe care le impune o personalitate
de amplitudinea celei a fostului suveran al României nu pot
fi convertite juridic în argumente de natură să impună și
să justifice instituirea unui regim juridic reparatoriu intuitu
personae, în absența consacrării unui statut juridic
privilegiat sau, cel puțin, diferit de acela al celorlalți
cetățeni, în ceea ce îl privește. Or, Constituția — singura
care o putea face — nu numai că nu prevede nimic în
acest sens, ci, dimpotrivă, înțelege să prohibească o
asemenea reglementare, așa cum rezultă din prevederile
art. 4 alin. (2), potrivit cărora îRomânia este patria comună
și indivizibilă a tuturor cetățenilor săi, fără deosebire de rasă,
de naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială“, precum și din cele ale art. 16 alin. (1), în termenii
căruia îcetățenii sunt egali în fața legii și a autorităților publice,
fără privilegii și fără discriminări“.
Așa fiind, Curtea constată că Legea pentru
reglementarea situației juridice a unor bunuri care au
aparținut fostului suveran al României, Mihai I, contravine
principiului constituțional al egalității între cetățeni, astfel
cum își găsește expresie în art. 4 alin. (2) și art. 16
alin. (1) din Legea fundamentală, având caracter
discriminatoriu și, ca atare, este, sub acest aspect, în
totalitate neconstituțională.
2. Prin definiție, legea, ca act juridic de putere, are
caracter unilateral, dând expresie exclusiv voinței
legiuitorului, ale cărei conținut și formă sunt determinate de
nevoia de reglementare a unui anumit domeniu de relații
sociale și de specificul acestuia.
Soluția legislativă adoptată pe calea prezentei legi nu
utilizează ca premisă o anumită realitate socială, așadar
un îdat“ obiectiv, ci o prealabilă înțelegere, altfel spus, un
acord de voință între fostul suveran și Guvern, realizat
practic pe cale de ofertă și acceptare. În speță, oferta
constă în comunicarea pretențiilor fostului suveran față de
statul român, enunțate pe calea notificărilor formulate în
temeiul Legii nr. 10/2001, și propunerea de soluționare
amiabilă a unora dintre acestea, avansată prin scrisoarea
din 12 decembrie 2003 a mandatarului fostului suveran,
domnul Andrew Popper; în ceea ce privește acceptarea,
aceasta își găsește expresie în chiar legea adoptată care
reține și reproduce, însă, numai obligațiile asumate de
statul român față de fostul suveran, căruia i se conferă în
exclusivitate calitatea de titular al drepturilor corelative și,
deci, de creditor al statului. Legea dobândește astfel
fizionomia juridică a unui act unilateral nu doar prin prisma
genezei sale, ca produs al unei singure voințe, aceea a
legiuitorului, ceea ce este normal, ci și prin prisma
efectelor sale juridice constând în instituirea de obligații
numai în sarcina uneia dintre părți, și anume a statului.
Chiar dacă în cuprinsul expunerii de motive este
invocată oferta fostului suveran, ca și înțelegerea la care
s-a ajuns, acestea sunt și rămân extrinseci conținutului
reglementării.
Mai mult decât atât, nici oferta, ca prim termen al
înțelegerii — tranzacție, și nici tranzacția finalizată, pe baza
căreia a fost adoptată legea, nu sunt consemnate prin
înscrisuri întocmite cu respectarea unor exigențe legale
imperative.
Astfel, în ceea ce privește oferta, întrucât implică o
renunțare, nu poate emana decât de la titular sau de la
un mandatar al său, împuternicit în mod expres să facă un
asemenea act, pe cale de procură specială autentică,
cerință pe care domnul Popper nu a îndeplinit-o sau nu a
făcut dovada în acest sens.

10

MONITORUL OFICIAL AL ROMÂNIEI, PARTEA I, Nr. 1.060/26.XI.2005

Cu referire la tranzacție, potrivit art. 1.705 din Codul
civil, aceasta trebuie încheiată întotdeauna în formă scrisă,
în dovedirea ei nefiind admisă proba testimonială.
Nerespectarea acestor cerințe imperative de ordin formal
lipsește de eficiență juridică atât oferta, cât și pretinsa
tranzacție și, pe cale de consecință, lipsește de suport
reglementarea legală adoptată.
Aceeași reglementare relevă, totodată, și o serie de
deficiențe majore de fond.
La momentul adoptării prezentei legi, nici unul dintre
bunurile cu privire la care se convenise nu mai aparținea
fostului rege, așa cum rezultă, de altfel, din chiar titlul
reglementării, potrivit căruia aceasta privește îbunuri care
au aparținut fostului suveran“, deci care nu îi mai
aparțineau. Or, nemaiavând calitatea de proprietar, acesta
nu mai deținea nici prerogativa dispoziției, în exercitarea
căreia să poată renunța la ele. Redobândirea unei
asemenea prerogative era în mod necesar subsecventă
redobândirii titlului de proprietate, care se putea realiza,
eventual, în maniera preconizată în scrisoarea mai sus
menționată a domnului Andrew Popper, ca urmare a
recunoașterii caracterului abuziv al preluării de către stat a
domeniului Peleș și a restituirii in integrum a acestuia către
fostul proprietar, ceea ce însă legea nu prevede. Așa fiind,
și întrucât este de principiu că nu poți renunța la ceea ce
nu îți aparține, despăgubirile bănești acordate, potrivit legii,
nu au corespondent și nici justificare într-o asemenea
renunțare, chiar validă fiind — ceea ce este discutabil —
constituindu-se astfel fie într-o liberalitate, fie într-un avans
din eventuala despăgubire ce urma a-i fi acordată. O atare
concluzie este impusă de constatarea că legea nu prevede
in terminis un act de renunțare la domeniul Peleș, din
partea titularului, ca o condiție prealabilă obligatorie a
acordării despăgubirilor, o asemenea exigență rezultând
doar implicit din art. 2, potrivit căruia se acordă despăgubiri
pentru bunurile care fac obiectul înțelegerii. Curtea observă
însă că o asemenea interpretare a articolului menționat
vine în contradicție cu cele prevăzute în art. 5 din aceeași
lege, potrivit căruia stingerea oricăror obligații reciproce
dintre statul român și fostul suveran al României urmează
să intervină odată cu soluționarea notificărilor și acțiunilor
în justiție prevăzute în anexa nr. 4, în al cărei cuprins
figurează, la pozițiile 89, 91, 113 și 114, și domeniul
Peleș. Așa fiind, este de conceput, cel puțin ipotetic,
pentru că legea îi permite, ca, primind despăgubirile
acordate, fostul suveran al României să continue și să
finalizeze procedura declanșată potrivit dreptului comun,
obținând restituirea în natură sau prin echivalent valoric a
domeniului Peleș, din care ar urma să se deducă suma
primită cu titlu de despăgubire, care astfel ar reprezenta
numai un avans din valoarea integrală a bunului
revendicat. Chiar dacă, ținând seama de personalitatea
celui în cauză, o asemenea variantă de conduită este
practic exclusă, în măsura în care reglementarea legală în
cauză o face posibilă juridic, aceasta — cel puțin formal
logic și juridic — vine în contradicție cu însăși rațiunea în
considerarea căreia a fost adoptată și cu finalitatea
urmărită.
Curtea ține să precizeze că întreagă această analiză, la
prima vedere extrinsecă domeniului contenciosului
constituțional, i-a fost impusă de particularitățile
reglementării legale deduse controlului. Caracterul de act
individual al acesteia, rațiunea în considerarea căreia a fost
adoptată și finalitatea urmărită converg în a conferi
concepției de ansamblu a legiuitorului, astfel cum rezultă
din examinarea actului, o semnificație esențială în
aprecierea concordanței acestuia cu ordinea constituțională.

Așa fiind, deficiențele de formă și de fond evidențiate
dau expresie și unor vicii de constituționalitate.
3. Prin definiție, tranzacția are ca finalitate prevenirea
sau stingerea unui proces și, ca atare, se încheie între
părțile aflate în contrarietate de interese. În speță, acestea
sunt fostul suveran al României și statul român,
reprezentat de Ministerul Finanțelor Publice.
În condițiile în care petentul declanșase procedura de
drept comun pentru restituirea bunurilor care îi
aparținuseră, trecute în mod abuziv în patrimoniul statului,
prin formularea de notificări, prevenirea proceselor care ar
fi putut urma se putea realiza pe calea unei sau unor
tranzacții între petent și Ministerul Finanțelor Publice, de
care urma să se ia act printr-o hotărâre adoptată de
Guvern, în cadrul competenței sale de administrare a
proprietății statului și de organizare a executării legii. Ca
act de aplicare, aceasta urma să reglementeze în concret
regimul juridic al unui anumit bun sau al anumitor bunuri
cu caracter litigios, ut singuli, așadar prin dispoziții cu
caracter individual. Guvernul a optat pentru o cu totul altă
rezolvare juridică, limitându-și rolul la acela de inițiator al
unui proiect de lege, procedeu ale cărui carențe au fost
evidențiate. Dincolo și mai presus de cele deja arătate,
Curtea consideră că Parlamentul, arogându-și competența
de legiferare, în condițiile, domeniul și cu finalitatea
urmărite, a încălcat principiul separației și echilibrului
puterilor în stat, consacrat de art. 1 alin. (4) din
Constituție, viciu care afectează legea în ansamblu.
4. Curtea constată, de asemenea, că procedeul utilizat,
întrucât legitimează intervenția legiuitorului în derularea
normală a procedurilor de recuperare a unor bunuri
preluate în mod abuziv de stat, proceduri instituite, prin
norme imperative, de reglementarea de drept comun în
materie și pe care petentul le declanșase, le sustrage,
astfel, controlului judiciar la care se putea apela. Prin
aceasta legea, în ansamblu, contravine principiului liberului
acces la justiție, în termenii în care este consacrat de
art. 21 alin. (1) și (2) din Constituție.
5. Ținând seama de realitatea juridică de necontestat
pe care prezenta lege o consacră, în sensul că bunurile
apartenente domeniului Peleș fac parte din proprietatea
publică a statului, Curtea consideră că atribuirea folosinței
gratuite a castelului Peleș, castelului Pelișor și a castelului
Foișor fostului suveran al României, chiar cu
circumstanțierea instituită prin lit. b) a art. 4 din lege,
încalcă prevederile art. 136 alin. (4) teza a III-a din
Constituție, potrivit cărora bunurile proprietate publică pot fi
date în folosință gratuită instituțiilor de utilitate publică. Fie
și acceptând susținerea că fostul rege este abilitat legal să
desfășoare o activitate cu un asemenea caracter, aceasta
nu legitimează, în termenii textului constituțional de
referință, atribuirea folosinței gratuite a imobilelor în cauză,
de vreme ce titularul nu este o instituție de utilitate publică.
Aceleași rațiuni impun o concluzie similară și cât
privește dispoziția având ca obiect instituirea unui drept de
folosință viageră gratuită asupra palatului Elisabeta în
favoarea principesei Margareta și a principelui Radu.
Prezentele considerente, care converg în a evidenția
neconstituționalitatea reglementării legale deduse controlului,
pe fondul unor deficiențe majore de ordin tehnic-juridic,
afectând concepția de ansamblu, precum și logica
interioară a acesteia, nu dau câtuși de puțin expresie unei
poziții aprioric și principial ostile a Curții față de finalitatea
declarată a legii, aceea a repunerii fostului suveran al
României în drepturile de care a fost deposedat de fostul
regim, ci, exclusiv, constatării că modalitatea juridică
utilizată pentru realizarea acestui deziderat este improprie.

MONITORUL OFICIAL AL ROMÂNIEI, PARTEA I, Nr. 1.060/26.XI.2005

11

Pentru cele expuse mai sus, în temeiul dispozițiilor art. 1 alin. (3) și (4), art. 4 alin. (2), art. 16 alin. (1) și (2),
art. 21, art. 136 alin. (4) și ale art. 146 lit. a) din Constituție, precum și al prevederilor art. 11 alin. (1) lit. A.a) și ale
art. 18 din Legea nr. 47/1992 privind organizarea și funcționarea Curții Constituționale, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că Legea pentru reglementarea situației juridice a unor bunuri care au aparținut fostului suveran al
României, Mihai I, este neconstituțională.
Definitivă și general obligatorie.
Decizia se comunică Președintelui României, președintelui Camerei Deputaților, președintelui Senatului și primuluiministru și se publică în Monitorul Oficial al României, Partea I.
Dezbaterea a avut loc la data de 9 noiembrie 2005 și la aceasta au participat: Ioan Vida, președinte, Nicolae
Cochinescu, Aspazia Cojocaru, Constantin Doldur, Acsinte Gaspar, Petre Ninosu, Ion Predescu și Șerban Viorel Stănoiu,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Electrochimie și Materie Condensată — INCEMC Timișoara
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Electrochimie și Materie Condensată — INCEMC
Timișoara, persoană juridică română cu sediul în municipiul
Timișoara, str. dr. Aurel Păunescu Podeanu nr. 144, județul
Timiș, aflat în coordonarea Autorității Naționale pentru
Cercetare Științifică, prevăzut în anexa care face parte
integrantă din prezenta hotărâre.
Art. 2. — Structura organizatorică a Institutului Național
de Cercetare-Dezvoltare pentru Electrochimie și Materie
Condensată — INCEMC Timișoara se aprobă, prin ordin al

președintelui Autorității Naționale pentru Cercetare Științifică,
la data intrării în vigoare a prezentei hotărâri.
Art. 3. — Pe data intrării în vigoare a prezentei hotărâri se
abrogă art. 2, 4 și 9, precum și anexele nr. 1 și 2 la Hotărârea
Guvernului nr. 1.315/1996 privind înființarea Institutului Național
de Cercetare-Dezvoltare pentru Electrochimie și Materie
Condensată — INCEMC Timișoara, publicată în Monitorul
Oficial al României, Partea I, nr. 338 din 11 decembrie 1996.
Art. 4. — Prezenta hotărâre intră în vigoare la 30 de
zile de la publicarea în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
József Köto,
˝
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.402.

12

MONITORUL OFICIAL AL ROMÂNIEI, PARTEA I, Nr. 1.060/26.XI.2005
ANEXĂ

REGULAMENT DE ORGANIZARE ȘI FUNCȚIONARE
a Institutului Național de Cercetare-Dezvoltare pentru Electrochimie și Materie Condensată — INCEMC Timișoara
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
pentru Electrochimie și Materie Condensată — INCEMC
Timișoara, cu sediul în municipiul Timișoara, str. dr. Aurel
Păunescu Podeanu nr. 144, județul Timiș, denumit în
continuare institut național, este persoană juridică română în
coordonarea Autorității Naționale pentru Cercetare Științifică,
denumită în continuare organ coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic și își
desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.
Art. 2. — Institutul național are ca scop desfășurarea
activității de cercetare științifică și dezvoltare tehnologică în
domeniul electrochimiei și materiei condensate.
CAPITOLUL II
Obiectul de activitate
Art. 3. — Obiectul de activitate al institutului național
este alcătuit, în principal, din activități de cercetaredezvoltare și cuprinde activități de cercetare fundamentală
și aplicativă privind: elaborarea de instalații, procese,
metode și tehnologii avansate în domeniul electrochimiei și
materiei condensate, obținerea de noi materiale, precum
dezvoltarea de studii, expertize, prognoze, reglementări
tehnice și planuri de afaceri, perfecționarea specialiștilor,
activități productive și de comercializare în electrochimie,
chimie, fizică și tehnologia materiei condensate, precum și
în domenii interdisciplinare și adiacente, precum și activități
de valorificare și transfer tehnologic, după cum urmează:
A. Activități de cercetare-dezvoltare:
A.1. În cadrul Planului național de cercetare-dezvoltare
și inovare:
A.1.1. Cercetări fundamentale și aplicative de bază și
orientate spre dezvoltarea științei în domeniul electrochimiei
și chimiei (cod CAEN 7310):
a) aspecte fundamentale ale proceselor de electrod și
reactoarelor electrochimice;
b) sinteze chimice și electrochimice în chimia organică
și anorganică;
c) recuperarea materialelor utile din deșeuri solide și/sau
lichide;
d) tehnici chimice și electrochimice în protecția mediului
înconjurător;
e) tehnici analitice chimice și electrochimice;
f) conversia și stocarea electrochimică a energiei;
g) hidroelectrometalurgia;
h) coroziunea electrochimică a metalelor și aliajelor;
i) galvanotehnică.
A.1.2. Cercetări fundamentale și aplicative de bază și
orientate spre dezvoltarea științei în domeniul fizicii și
tehnologiei materiei condensate (cod CAEN 7310):
a) fizica corpului solid;

b) fizica tehnologică;
c) nanomateriale și nanotehnologii;
d) materiale noi, cristaline sau amorfe;
e) procese și tehnologii la presiuni și temperaturi mari;
f) procese și tehnologii la presiuni mici și temperaturi
înalte;
g) procese și tehnologii în plasme de rf, microunde etc.;
h) procese coloidale și solvotermale;
i) fizica straturilor subțiri, a suprafețelor și interfețelor;
j) analize fizico-chimice de material;
k) proiectarea și realizarea de componente, dispozitive
și echipamente de cercetare.
A.1.3. Dezvoltarea de tehnici experimentale, metodologii
și măsurători în domeniul electrochimiei și materiei
condensate, pentru activități proprii și pentru terți (cod
CAEN 7430)
A.1.4. Activități de valorificare a cercetării prin transferul
tehnologic al rezultatelor spre operatori economici cu capital
de stat sau privat (cod CAEN 7420)
A.1.5. Participare la activități de standardizare în
domeniiile de competență (cod CAEN 7430).
A.2. În cadrul altor activități de cercetare științifică și
dezvoltare tehnologică:
a) cercetare aplicativă și/sau dezvoltare tehnologică
pentru soluționarea unor probleme concrete din domeniul
de activitate și din domenii conexe (cod CAEN 7310);
b) asistență tehnică, transfer de tehnologie, elaborare de
studii de specialitate și consultanță, certificare de
conformitate pentru beneficiari din țară și din străinătate
(cod CAEN 7420);
c) efectuarea de teste, probe și măsurători în vederea
autorizării tehnice și omologării tehnologiilor, aparaturii,
instalațiilor, sistemelor și serviciilor din domeniile de
activitate și conexe (cod CAEN 7430);
d) expertiza, analiza și servicii specifice domeniului de
activitate (cod CAEN 7420);
e) elaborarea programelor de cercetare-dezvoltare (cod
CAEN 7420);
A.3. Pentru realizarea programelor-nucleu și a planurilor
sectoriale (cod CAEN 7310)
A.3.1. Cercetări aplicative și fundamentale de bază în
cadrul programului-nucleu îTehnologii și metode moderne în
electrochimie și materie condensată“, având următoarele
obiective:
a) metode neconvenționale de reducere a consumurilor
energetice în tehnologii electrochimice;
b) tehnologii electrochimice și neconvenționale de
protecție a mediului;
c) procese fizico-chimice la scară nanometrică;
d) obținerea și caracterizarea materialelor nanostructurate.
A.3.2. Cercetări aplicative și fundamentale de bază în
cadrul planurilor sectoriale, având următoarele obiective:
a) dezvoltarea strategiei de cercetare-dezvoltare în
domeniul de activitate;
b) dezvoltarea de platforme de cercetare-dezvoltare prin
parteneriat național;
c) elaborarea de studii, strategii și programe privind
dezvoltarea domeniilor de activitate.

MONITORUL OFICIAL AL ROMÂNIEI, PARTEA I, Nr. 1.060/26.XI.2005
A.4. Participare la programele internaționale de
cercetare-dezvoltare și inovare (cod CEN 7310)
B. Activități conexe activității de cercetare-dezvoltare,
desfășurate în domeniul propriu de activitate, conform
prevederilor legale, constând în:
a) participare la elaborarea strategiei domeniului
electrochimic și materiei condensate, cu toate activitățile
specifice (cod CAEN 7310);
b) formare și specializare profesională: desfășurarea
unor activități de specializare și perfecționare în vederea
formării de specialiști în domeniile specifice institutului
național; formarea de cadre de cercetare și tehnicieni de
înaltă calificare, necesare activităților specifice acestuia;
activități de pregătire a personalului propriu și a operatorilor
economici în domeniile de activitate specifice și în domenii
conexe; activități de coordonare a lucrărilor de doctorat,
licență și masterat, în condițiile legii (cod CAEN 8042);
c) consultanță și asistență de specialitate (cod CAEN
7420);
d) activități de microproducție, fabricație de unicate și
serii mici, aparatură, echipamente, instalații și dispozitive,
precum și elaborarea de softuri în domeniile de activitate
specifice institutului național și conexe (cod CAEN 7430);
e) efectuarea de teste, probe și măsurări în vederea
autorizării tehnice și omologării aparaturii, instalațiilor,
sistemelor și serviciilor din domeniile de activitate;
f) prestări de servicii aferente obiectului său de activitate
(cod CAEN 7430), în condițiile legii;
g) valorificarea cercetării prin transferul tehnologic al
rezultatelor la operatori economici cu capital de stat sau
privat (cod CAEN 7430).
Art. 4. — În cadrul obiectului său de activitate, institutul
național poate colabora și la activități de cercetaredezvoltare privind apărarea națională și alte tematici care
țin de securitatea națională sau poate desfășura și alte
activități conexe, cu aprobarea organului coordonator.
CAPITOLUL III
Patrimoniul
Art. 5. — Patrimoniul institutului național, reactualizat,
stabilit pe baza bilanțului contabil încheiat la 30 iunie 2005,
este de 9.937.460 mii lei, din care imobilizări corporale și
necorporale 7.394.783 mii lei și active circulante
2.542.677 mii lei.
Art. 6. — (1) Institutul național administrează cu
diligența unui bun proprietar bunuri proprietate publică și
privată a statului, precum și bunurile proprii dobândite în
condițiile legii sau realizate din venituri proprii. Bunurile
proprietate publică și privată a statului administrate de
institutul național, precum și bunurile proprii dobândite în
condițiile legii sau realizate din venituri proprii, după caz,
se înregistrează distinct în patrimoniul acestuia.
(2) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
Art. 7. — (1) Rezultatele cercetărilor obținute în baza
derulării unui contract finanțat din fonduri publice aparțin
institutului național, în calitate de persoană juridică
executantă, și ordonatorului principal de credite, în egală
măsură, dacă prin contract nu s-a prevăzut altfel.
Administrarea, înregistrarea în evidența contabilă a
institutului național, precum și înstrăinarea, închirierea sau

13

concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002, aprobată cu
modificări și completări prin Legea nr. 230/2003, cu
modificările ulterioare.
(2) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
organului coordonator.
Art. 8. — Patrimoniul institutului național poate fi
modificat conform prevederilor legale.
CAPITOLUL IV
Structura organizatorică și funcțională
Art. 9. — Institutul național are în cadrul structurii sale
organizatorice 3 subunități fără personalitate juridică, după
cum urmează:
a) Departamentul electrochimie, cu sediul în municipiul
Timișoara, str. dr. Aurel Păunescu Podeanu nr. 144;
b) Departamentul cercetare a materiei condensate, cu
sediul în municipiul Timișoara, str. Plautius Andronescu
nr. 1;
c) Laboratorul de electrochimie, cu sediul în municipiul
București, str. Splaiul Independenței nr. 202.
Art. 10. — (1) Institutul național poate avea, de
asemenea, în structura sa și alte subunități, departamente,
secții, laboratoare și alte structuri organizatorice necesare
realizării obiectului său de activitate. Sediul subunităților se
stabilește prin hotărârea de înființare a institutului național,
înfiiințarea sau desființarea acestora fiind aprobată prin
hotărâre a Guvernului.
(2) Structura organizatorică a institutului național se
aprobă prin ordin al conducătorului organului coordonator,
în condițiile legii, și cuprinde, pe lângă structura
organizatorică prevăzută la alin. (1), următoarele
compartimente: compartimentul juridic, compartimentul de
marketing, compartimentul financiar-contabil, compartimentul
de audit și control financiar, compartimentul de diseminare
a informațiilor, relații publice și mass-media.
Art. 11. — În funcție de specificul activității, prin decizie
a directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară ori din străinătate.
CAPITOLUL V
Organele de conducere
Art. 12. — Conducerea institutului național este
asigurată de:
a) consiliul de administrație;
b) comitetul de direcție;
c) directorul general.
Art. 13. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 14. — (1) Relațiile dintre subunitățile aflate în
structura institutului național sunt stabilite de directorul
general, care va acorda împuterniciri de reprezentare în
numele institutului național, cu avizul consiliului de
administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinrea tuturor atribuțiilor,

14

MONITORUL OFICIAL AL ROMÂNIEI, PARTEA I, Nr. 1.060/26.XI.2005

responsabilităților și competențelor încredințate de către
acesta sau aferente domeniilor proprii de activitate.
Consiliul de administrație

Art. 15. — (1) Consiliul de administrație este format din
7 membri, cetățeni români,
numiți prin ordin al
conducătorului organului coordonator, la propunerea
conducerii autorității de la care aceștia provin, pentru un
mandat de 4 ani, care poate fi reînnoit din 4 în 4 ani.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) 2 specialiști din domeniu, propuși de organul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 16. — (1) Membrii consiliului de administrație își
păstrează calitatea de angajat la instituția sau la unitatea
de la care provin, precum și toate drepturile și obligațiile
care derivă din această calitate.
(2) Pentru activitatea desfășurată în calitatea de
membru al consiliului de administrație, aceștia beneficiază
de o indemnizație lunară stabilită de Consiliul de
administrație, dar nu mai mult de 20% din salariul de bază
al directorului general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profit sau
cu care institutul național se află în relații comerciale
directe.
Art. 17. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la organul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare organului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea

acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează să fie realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 38
și stabilește modul de rambursare a acestora;
j) aprobă utilizarea disponibilităților în valută, altele decât
cele realizate prin contracte și comenzi economice;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 18. — Consiliul de administrație își desfășoară
activitatea pe baza regulamentului de organizare și
funcționare propriu, avizat de organul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 19. — (1) Consiliul de administrație se întrunește
de regulă o dată pe lună sau ori de câte ori interesele
institutului o cer, la convocarea președintelui sau, după
caz, a vicepreședintelui, precum și la solicitarea a cel puțin
3 membri.
(2) Ședințele consiliului de administrație sunt conduse
de președintele consiliului, iar în lipsa acestuia, de către
vicepreședintele ales de membrii consiliului.
Art. 20. — (1) Consiliul de administrație își desfășoară
activitatea în prezența a cel puțin 5 dintre membrii săi.
Dacă nu este îndeplinită această condiție, ședința
consiliului de administrație se va ține într-un termen de cel
mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.
Art. 21. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institut sau al salariaților, în
cazul în care aceștia nu sunt constituiți în sindicat.
Art. 22. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 23. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta organul coordonator.
(3) Membrii consiliului de administrație care nu respectă
prevederile art. 16 alin. (3) și (4) răspund, potrivit legii,

MONITORUL OFICIAL AL ROMÂNIEI, PARTEA I, Nr. 1.060/26.XI.2005
pentru daunele cauzate institutului național ca urmare a
acestui fapt.
Art. 24. — În primul trimestru al fiecărui an consiliul de
administrație prezintă organului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 25. — Secretariatul consiliului de administrație este
asigurat de institutul național, atribuțiile acestuia fiind
prevăzute în regulamentul de organizare și funcționare a
consiliului de administrație.
Comitetul de direcție

Art. 26. — (1) Conducerea operativă a institutului
național este asigurată de un comitet de direcție, compus
din directorul gereral, directorul adjunct științific, contabilulșef, directorii subunităților și conducătorii principalelor
compartimente din structura organizatorică a institutului.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentantiv din institutul național.
Art. 27. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 28. — Comitetul de direcție se întrunește decadal
și ori de câte ori interesele institutului național o impun.
Art. 29. — (1) La nivelul subunităților se organizează și
funcționează comitetul de conducere, care își desfășoară
activitatea în conformitate cu propriul regulament de
organizare și funcționare aprobat de consiliul de
administrație al institutului național și este prezidat de
directorul subunității respective.
(2) Comitetele de conducere exercită atribuții și au
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general

Art. 30. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului
organizat conform prevederilor legale. La expirarea acestui
termen, în funcție de performanțele realizate, numirea
directorului general poate fi prelungită pentru o perioadă de
cel mult 4 ani.
(2) Numirea și eliberarea din funcție a directorului
general se fac prin ordin al conducătorului organului
coordonator.
Art. 31. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din
țară și din străinătate;

15

b) stabilește atribuțiile, competențele și relațiile la nivelul
departamentelor institutului național, precum și relațiile
acestora cu terții, cu avizul consiliului de administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negociere;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat, în condițiile legii;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific

Art. 32. — (1) Consiliul științific este format din
7 membri, reprezentând principalele compartimente din
cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte de drept directorul
general și directorul științific al institutului național.
(4) Consiliul științific este condus de un președinte sau,
în lipsa acestuia, de vicepreședinte, aleși prin vot secret de
către membrii consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 33. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;

16

MONITORUL OFICIAL AL ROMÂNIEI, PARTEA I, Nr. 1.060/26.XI.2005

e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific, în care este implicat
institutul național;
h) avizează acordarea de burse de studii și stagii de
perfecționare în țară și în străinătate personalului institutului
național.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 34. — (1) Institutul național întocmește anual buget
de venituri și cheltuieli și situații financiare anuale, potrivit
normelor metodologice elaborate de Ministerul Finanțelor
Publice.
(2) Bilanțul contabil anual se aprobă de organul
coordonator, în condițiile legii.
Art. 35. — (1) Veniturile și cheltuielile institutului național
se stabilesc prin buget, pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de organul
coordonator și se aprobă prin ordin al acestuia, cu avizul
Ministerului Finanțelor Publice și al Ministerului Muncii,
Solidarității Sociale și Familiei.
Art. 36. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 37. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit potrivit legii.
(2) Salariul de bază al directorului general se stabilește
prin ordin al conducătorului organului coordonator, potrivit
reglementărilor legale.
Art. 38. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.

(2) Contractarea de credite bancare peste plafonul
stabilit se efectuează cu aprobarea organului coordonator,
pe baza avizului prealabil al Ministerului Finanțelor Publice.
Art. 39. — (1) Institutul național hotărăște cu privire la
investițiile ce urmează să fie realizate, potrivit obiectului
său de activitate, finanțarea efectuându-se din surse proprii
și din credite bancare, precum și din surse bugetare, prin
organul coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 40. — (1) Operațiunile de încasări și plăți ale
institutului național se efectuează prin conturi deschise la
bănci comerciale și unități de trezorerie cu sediul în
România.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 41. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 42. — Litigiile institutului național, respectiv ale
subunităților, cu persoane fizice sau persoane juridice,
nesoluționate pe cale amiabilă, sunt supuse spre rezolvare
instanțelor judecătorești române de drept comun.
Art. 43. — Modificările și completările Regulamentului
de organizare și funcționare a institutului național se fac
prin hotărâre a Guvernului, la propunerea consiliului de
administrație, cu respectarea prevederilor legale.
Art. 44. — Statutul de institut național se reînnoiește
periodic prin reacreditare, care are loc într-un interval de
maximum 5 ani sau la modificarea obiectului de activitate
al institutului național.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.060/26.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064720]
ISSN 1453—4495

