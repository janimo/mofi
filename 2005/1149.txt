Anul 173 (XVII) — Nr. 1.149

PARTEA

I

LEGI, DECRETE, HOTĂRÂRI ȘI ALTE ACTE

Luni, 19 decembrie 2005

SUMAR

Nr.

Pagina

Nr.

DECRETE

Pagina
DECIZII ALE CURȚII CONSTITUȚIONALE

1.299. — Decret privind conferirea Ordinului Bărbăție și
Credință în grad de Mare Ofițer ..............................

2

1.300. — Decret privind conferirea Ordinului Bărbăție și
Credință în grad de Mare Ofițer ..............................

2

1.301. — Decret privind acreditarea unui ambasador.......

3

1.302. — Decret privind înființarea Consulatului General
al României la Lyon, Republica Franceză..............

3

Decizia nr. 664 din 14 decembrie 2005 cu privire la
constituționalitatea Legii bugetului de stat pe
anul 2006...................................................................
ORDONANȚE ALE GUVERNULUI ROMÂNIEI
178.

1.303. — Decret privind trecerea în rezervă a unui
general de brigadă cu o stea din Serviciul de
Protecție și Pază.......................................................

4

1.304. — Decret privind încetarea raporturilor de serviciu
ale unui chestor de poliție din Ministerul
Administrației și Internelor ........................................

4

1.305. — Decret privind trecerea în rezervă a unui
general de brigadă cu o stea din Serviciul de
Informații Externe ......................................................

5

5–7

— Ordonanță de urgență pentru prorogarea
termenului prevăzut la alin. (11) al art. 109 din
Ordonanța de urgență a Guvernului nr. 152/1999
privind produsele medicamentoase de uz uman....

8

ACTE ALE CONSILIULUI NAȚIONAL
AL AUDIOVIZUALULUI
680.

— Decizie pentru completarea Deciziei Consiliului
Național al Audiovizualului nr. 248/2004 privind
protecția demnității umane și a dreptului la propria
imagine.......................................................................

8

2

MONITORUL OFICIAL AL ROMÂNIEI, PARTEA I, Nr. 1.149/19.XII.2005

DECRETE
PREȘEDINTELE ROMÂNIEI

DECRET
privind conferirea Ordinului Bărbăție și Credință
în grad de Mare Ofițer
În temeiul prevederilor art. 94 lit. a) și ale art. 100 din Constituția
României, republicată, ale Legii nr. 29/2000 privind sistemul național de
decorații al României, cu modificările și completările ulterioare, precum și ale
Legii nr. 413/2004 privind Ordinul Bărbăție și Credință,
pentru îndeplinirea cu succes a atribuțiilor profesionale deosebite și
misiunilor speciale, determinate de obiectivele Serviciului de Protecție și Pază,
în contextul integrării europene și al armonizării operaționale cu
structurile euroatlantice,
Președintele României

d e c r e t e a z ă:

Articol unic. — Se conferă Ordinul Bărbăție și Credință în grad de
Mare Ofițer, cu însemn pentru militari, domnului general-locotenent cu trei
stele (r) dr. Naghi Nicolae Gabriel.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.299.

PREȘEDINTELE ROMÂNIEI

DECRET
privind conferirea Ordinului Bărbăție și Credință
în grad de Mare Ofițer
În temeiul prevederilor art. 94 lit. a) și ale art. 100 din Constituția
României, republicată, ale Legii nr. 29/2000 privind sistemul național de
decorații al României, cu modificările și completările ulterioare, precum și ale
Legii nr. 413/2004 privind Ordinul Bărbăție și Credință,
pentru îndeplinirea cu succes a atribuțiilor profesionale deosebite și
misiunilor speciale, determinate de obiectivele Serviciului de Protecție și Pază,
în contextul integrării europene și al armonizării operaționale cu
structurile euroatlantice,
Președintele României

d e c r e t e a z ă:

Articol unic. — Se conferă Ordinul Bărbăție și Credință în grad de
Mare Ofițer, cu însemn pentru militari, domnului general-locotenent cu trei
stele (r) Crăiniceanu Mircea Iulian.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.300.

MONITORUL OFICIAL AL ROMÂNIEI, PARTEA I, Nr. 1.149/19.XII.2005
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Domnul Vasile Gheorghe Popovici se acreditează în
calitatea de ambasador extraordinar și plenipotențiar al României în Regatul
Maroc.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.301.

PREȘEDINTELE ROMÂNIEI

DECRET
privind înființarea Consulatului General al României la Lyon,
Republica Franceză
În temeiul prevederilor art. 91 alin. (2) și ale art. 100 din Constituția
României, republicată,
precum și ale Legii nr. 37/1991 privind înființarea, desființarea și
schimbarea rangului misiunilor diplomatice și oficiilor consulare,
având în vedere propunerea Guvernului,
Președintele României

d e c r e t e a z ă:

Articol unic. — Se înființează Consulatul General al României la Lyon,
Republica Franceză, cu un număr de patru posturi, potrivit anexei la
prezentul decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.302.

ANEXĂ

1.
2.
3.
4.

Consul general
Consul
Secretar-dactilograf principal
Intendent.

3

4

MONITORUL OFICIAL AL ROMÂNIEI, PARTEA I, Nr. 1.149/19.XII.2005
PREȘEDINTELE ROMÂNIEI

DECRET
privind trecerea în rezervă a unui general de brigadă cu o stea
din Serviciul de Protecție și Pază
În temeiul prevederilor art. 94 lit. b) și ale art. 100 din Constituția
României, republicată, și ale Legii nr. 80/1995 privind Statutul cadrelor
militare, cu modificările și completările ulterioare,
având în vedere propunerea directorului Serviciului de Protecție și Pază,
Președintele României

d e c r e t e a z ă:

Articol unic. — Pe data prezentului decret, domnul general de brigadă
cu o stea Agapie-Florea Coman Cristin-Gigi trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.303.

PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 360/2002 privind Statutul
polițistului, cu modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 1 ianuarie 2006, domnului chestor-șef de
poliție Cearapin Dumitru Tudor îi încetează raporturile de serviciu cu
Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.304.

MONITORUL OFICIAL AL ROMÂNIEI, PARTEA I, Nr. 1.149/19.XII.2005

5

PREȘEDINTELE ROMÂNIEI

DECRET
privind trecerea în rezervă a unui general de brigadă cu o stea
din Serviciul de Informații Externe
În temeiul prevederilor art. 94 lit. b) și ale art. 100 din Constituția
României, republicată, și ale Legii nr. 80/1995 privind Statutul cadrelor
militare, cu modificările și completările ulterioare,
având în vedere propunerea directorului Serviciului de Informații
Externe,
Președintele României

d e c r e t e a z ă:

Articol unic. — Pe data de 31 decembrie 2005, domnul general de
brigadă cu o stea menționat în anexa*) la prezentul decret se trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 decembrie 2005.
Nr. 1.305.
*) Anexa se comunică instituțiilor interesate.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 664
din 14 decembrie 2005

cu privire la constituționalitatea Legii bugetului de stat pe anul 2006
Cu Adresa nr. 3.578 din 6 decembrie 2005 secretarul
general al Senatului a transmis Curții Constituționale
sesizarea privind neconstituționalitatea Legii bugetului de
stat pe anul 2006. Sesizarea a fost formulată, în temeiul
art. 146 lit. a) din Constituție și al art. 15 din Legea
nr. 47/1992 privind organizarea și funcționarea Curții
Constituționale, de un număr de 27 de senatori aparținând
grupurilor parlamentare ale Partidului România Mare și
Partidului Social-Democrat, și anume: Corneliu I. Vadim
Tudor, Aurel M. Ardelean, Liviu Doru Bindea, Carol I. Dina,
Valentin I. Dinescu, Viorel Senior D. Duca, Gheorghe Viorel C.
Dumitrescu, Gheorghe V. Funar, Constantin I. Găucan,
Ilie Șt. Ilașcu, Nicolae N. Iorga, Irina M. Loghin, Eugen N.
Mihăescu, Viorica-Georgeta-Pompilia Moisuc, Ilie M.
Petrescu, Petru V. Stan, Claudiu C. Tănăsescu, Mihai I.
Ungheanu, Verginia I. Vedinaș, Antonie Gh. Iorgovan, Emil
Răzvan V. Theodorescu, Vasile I. Ion, Aurel Gabriel N.
Simionescu, Mihail E. Popescu, Vasile Ioan Dănuț V.
Ungureanu, Ion. I. Vărgău și Otilian B. Neagoe.

Sesizarea a fost înregistrată la Curtea Constituțională
sub nr. 7.523 din 6 decembrie 2005 și formează obiectul
Dosarului nr. 948A/2005.
Autorii sesizării apreciază că Legea bugetului de stat pe
anul 2006 contravine, în ordinea invocării, art. 1 alin. (4),
art. 64 alin. (1) teza a doua, art. 61 alin. (1) și art. 109
alin. (1) din Constituție.
În legătură cu încălcarea prevederilor constituționale ale
art. 1 alin. (4), care prevede că îStatul se organizează
potrivit principiului separației și echilibrului puterilor —
legislativă, executivă și judecătorească — în cadrul democrației
constituționale“, coroborate cu ale art. 61 alin. (1), potrivit
căruia îParlamentul este organul reprezentativ suprem al
poporului român și unica autoritate legiuitoare a țării“ și ale
art. 109 alin. (1) care stabilește că îGuvernul răspunde
politic numai în fața Parlamentului“, se arată că îstatutul
Parlamentului de organ reprezentativ suprem al poporului
român și de unică autoritate legiuitoare a țării nu permite
ca executivul să intervină și, prin decizia sa, să aducă

6

MONITORUL OFICIAL AL ROMÂNIEI, PARTEA I, Nr. 1.149/19.XII.2005

modificări în bugetul fiecărei Camere a Parlamentului, adică
a organului reprezentativ suprem al poporului român“. Se
mai arată că înu este de acceptat ca Guvernul, care
răspunde politic în fața Parlamentului, să își aroge dreptul
de a modifica bugetul organului în fața căruia răspunde.
Principiile statului de drept nu permit o asemenea soluție
juridică“.
În legătură cu încălcarea art. 64 alin. (1) din Constituție,
care prevede că îOrganizarea și funcționarea fiecărei
Camere se stabilesc prin regulamentul propriu“, precum și că
î[...] Resursele financiare ale Camerelor sunt prevăzute în
bugetele aprobate de acestea“, text constituțional în temeiul
căruia atât Senatul, cât și Camera Deputaților și-au
întocmit, votat și aprobat propriile bugete, publicate în
Monitorul Oficial al României, se arată că Guvernul le-a
modificat, îmotivând caracterul de austeritate al întregului
buget public, nevoia de a diminua bugetul Parlamentului,
pentru ca o parte din resursele acolo prevăzute să fie
transferate pentru a satisface alte necesități“. Or, autorii
sesizării consideră că în sensul art. 64 alin. (1) din
Constituție, îsingurele care pot hotărî asupra bugetului lor
sunt Camerele Parlamentului, în cazul de față, Senatul“ și
îsingura autoritate competentă să-și aprobe bugetul, să-l
modifice, să-l majoreze sau diminueze este Parlamentul“.
În temeiul art. 16 alin. (2) din Legea nr. 47/1992 privind
organizarea și funcționarea Curții Constituționale, sesizarea
a fost comunicată președinților celor două Camere ale
Parlamentului și Guvernului, pentru a prezenta punctele lor
de vedere cu privire la obiecțiile de neconstituționalitate.
Guvernul a transmis punctul său de vedere cu Adresa
nr. 5/6.826/C.P.T. din 13 decembrie 2005, prin care
apreciază că sesizarea de neconstituționalitate este
neîntemeiată. În acest sens arată că, deși, datorită unor
cerințe imperioase, Guvernul a adus unele corecții
bugetelor Camerelor Parlamentului, voința Parlamentului ca
unică autoritate legiuitoare a țării este exprimată prin votul
acordat pentru adoptarea legii. Controlul Parlamentului
asupra bugetelor Camerelor, care fac parte integrantă din
bugetul public național, se realizează cu prilejul dezbaterilor
parlamentare asupra bugetului în integralitatea sa.
Președinții celor două Camere ale Parlamentului nu au
comunicat punctele lor de vedere în legătură cu sesizarea
de neconstituționalitate.
C U R T E A,

examinând sesizarea de neconstituționalitate, raportul
judecătorului-raportor, dispozițiile Legii bugetului de stat pe
anul 2006, raportate la prevederile din Constituție invocate
ca fiind încălcate, precum și Legea nr. 47/1992 privind
organizarea și funcționarea Curții Constituționale, reține
următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție, precum și celor
ale art. 1, 10, 15, 16 și 18 din Legea nr. 47/1992, să se
pronunțe asupra constituționalității prevederilor legii criticate.
Obiectul controlului de constituționalitate îl constituie
Legea bugetului de stat pe anul 2006 care, în opinia
autorilor sesizării, contravine, în ordinea invocării,
prevederilor art. 1 alin. (4), art. 64 alin. (1) teza a doua,
art. 61 alin. (1) și art. 109 alin. (1) din Constituție, al căror
cuprins este următorul:

— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 64 alin. (1): îOrganizarea și funcționarea fiecărei
Camere se stabilesc prin regulament propriu. Resursele
financiare ale Camerelor sunt prevăzute în bugetele aprobate
de acestea.“;
— Art. 61 alin. (1): îParlamentul este organul
reprezentativ suprem al poporului român și unica autoritate
legiuitoare a țării.“;
— Art. 109 alin. (1): îGuvernul răspunde politic numai în
fața Parlamentului pentru întreaga sa activitate. Fiecare
membru al Guvernului răspunde politic solidar cu ceilalți
membri pentru activitatea Guvernului și pentru actele acestuia.“
Examinând sesizarea de neconstituționalitate formulată,
Curtea Constituțională reține următoarele:
În esență, autorii sesizării susțin că Guvernul nu poate
modifica bugetele celor două Camere ale Parlamentului,
astfel cum acestea și le-au aprobat, singura autoritate
competentă să-și aprobe, modifice, majoreze sau diminueze
bugetul fiind Parlamentul. În caz contrar, se încalcă
prevederile constituționale ale art. 1 alin. (4), art. 61
alin. (1), art. 64 alin. (1) teza a doua și art. 109 alin. (1).
Cu privire la aceste susțineri, Curtea constată că, în
sensul dispozițiilor art. 137 alin. (1) din Constituție, potrivit
cărora îFormarea, administrarea, întrebuințarea și controlul
resurselor financiare ale statului, ale unităților administrativteritoriale și ale instituțiilor publice sunt reglementate prin lege“,
a fost adoptată Legea nr. 500/2002 privind finanțele
publice, publicată în Monitorul Oficial al României, Partea I,
nr. 597 din 13 august 2002, care stabilește principiile,
cadrul general și procedurile privind formarea,
administrarea, angajarea și utilizarea fondurilor publice,
precum și responsabilitățile instituțiilor publice implicate în
procesul bugetar. Din dispozițiile constituționale și legale
menționate rezultă că bugetul se constituie ca un plan
financiar al statului, aprobat prin lege, prin care sunt
prevăzute veniturile și cheltuielile publice stabilite în fiecare
an, necesare îndeplinirii funcțiilor și sarcinilor statului.
Astfel, în acest domeniu, Guvernul, în concordanță cu
art. 138 alin. (1) și (2) din Constituție, asigură elaborarea
proiectelor legilor bugetare anuale și transmiterea acestora
spre adoptare Parlamentului, iar Camera Deputaților și
Senatul, cu consultarea Guvernului, își aprobă, în
conformitate cu dispozițiile art. 34 alin. (2) din Legea
nr. 500/2002, bugetele proprii și le înaintează Guvernului în
vederea includerii lor în proiectul bugetului de stat.
În cauză, din documentele comunicate de cele două
Camere ale Parlamentului, și anume Adresa Senatului
nr. I/672/9 decembrie 2005 și Adresa Camerei Deputaților
nr. 2.096/AN/9 decembrie 2005, rezultă că între bugetele
aprobate de Camera Deputaților și Senat și înaintate
Guvernului pentru a fi incluse în proiectul bugetului de stat,
pe de o parte, și proiectul de buget depus de Guvern la
Parlament pentru dezbatere și cel votat în Parlament, pe
de altă parte, există unele diferențe nefavorabile acestora.
Însă, cu prilejul dezbaterii proiectului de buget trimis de
Guvern, Parlamentul avea posibilitatea să adopte
amendamentele necesare pentru a aduce bugetele celor
două Camere la nivelul aprobat inițial de acestea și să
confirme, prin votul său, hotărârile acestora. Or, adoptând
cu anumite corective Legea bugetului de stat pe anul 2006,

MONITORUL OFICIAL AL ROMÂNIEI, PARTEA I, Nr. 1.149/19.XII.2005
promovată de Guvern, prin votul dat în ședința comună din
29 noiembrie 2005, deputații și senatorii și-au reconsiderat
primul vot, iar Parlamentul a modificat atât Hotărârea
Senatului nr. 25/2005 privind bugetul de venituri și
cheltuieli pe anul 2006, publicată în Monitorul Oficial al
României, Partea I, nr. 904 din 10 octombrie 2005, cât și
Hotărârea nr. 35/2005 privind bugetul Camerei Deputaților
pe anul 2006, publicată în Monitorul Oficial al României,
Partea I, nr. 971 din 1 noiembrie 2005. Așa fiind, Curtea
nu poate reține încălcarea art. 61 alin. (1) din Constituție,
referitor la rolul Parlamentului, întrucât Guvernul are numai
atribuția de a elabora și de a prezenta Parlamentului
proiectul legii bugetului de stat, iar Parlamentul, ca unică
autoritate legiuitoare a țării, îl dezbate și îl aprobă prin vot.
Art. 64 alin. (1) teza a doua din Constituție, invocat ca
fiind încălcat, consacră principiul autonomiei financiare, ca
parte componentă a autonomiei parlamentare, principiu
exprimat prin dreptul fiecărei Camere a Parlamentului de a
decide independent de celelalte autorități publice, fiecare
separat, asupra propriului buget care să îi asigure fondurile
necesare pentru buna organizare și funcționare.
Curtea Constituțională constată că autonomia financiară
a Camerelor nu este însă absolută și nelimitată. În
stabilirea propriilor bugete acestea trebuie să aibă în
vedere posibilitățile financiare în construcția bugetului la
nivelul țării, precum și responsabilitatea Parlamentului de a
asigura, prin legea pe care o adoptă, o repartizare
proporțională a resurselor financiare între toate structurile
statului, în special a întregului sistem economic,
educațional, sanitar, cultural și al administrației publice.
O altă critică constă în susținerea că legea supusă
controlului de constituționalitate încalcă și principiul
separației și echilibrului puterilor — legislativă, executivă și
judecătorească — în cadrul democrației constituționale, așa
cum acesta este statuat în art. 1 alin. (4) din Constituție.
Sub acest aspect Curtea constată că, potrivit
Constituției, cele două Camere ale Parlamentului își aprobă
bugetele proprii, cu consultarea Guvernului, singurul în
măsură să cunoască posibilele venituri în formarea
bugetului de stat, să facă evaluările de venituri și cheltuieli
bugetare și să propună autorității legiuitoare o
dimensionare corespunzătoare a cheltuielilor, pe categorii

7

de destinații absolut necesare. Aceasta nu încalcă principiul
separației puterilor în stat, care nu exclude, ci, dimpotrivă,
presupune colaborarea între autoritățile publice.
În opinia autorilor sesizării, Legea bugetului de stat pe
anul 2006 contravine și art. 109 alin. (1) din Legea
fundamentală, privind răspunderea politică a Guvernului în
fața Parlamentului, întrucât nu este de acceptat ca
Guvernul îsă își aroge dreptul de a modifica bugetul
organului în fața căruia răspunde, iar principiile statului de
drept nu permit o asemenea soluție juridică“.
Curtea constată că nici această susținere nu poate fi
reținută. Prevederile alin. (1) al art. 109 din Constituție
consacră principiul potrivit căruia Guvernul răspunde politic
numai în fața Parlamentului pentru întreaga sa activitate.
Altfel spus, singura autoritate publică în fața căreia
Guvernul răspunde politic nu poate fi decât Parlamentul, iar
sancțiunea corespunzătoare acestei răspunderi politice este
demiterea Guvernului, ca urmare a retragerii încrederii
acordate prin votul de învestitură al Parlamentului, așa cum
prevede art. 113 alin. (1), numai prin adoptarea unei
moțiuni de cenzură.
De altfel, nici din analiza separată, nici din coroborarea
dispozițiilor constituționale pretins a fi încălcate nu reiese,
așa cum susțin autorii sesizării, că statutul Parlamentului
de organ reprezentativ suprem al poporului român și de
unică autoritate legiuitoare a țării nu permite Guvernului,
care răspunde politic numai în fața acestuia, să propună
unele ajustări ale bugetelor celor două Camere cu prilejul
elaborării proiectului de buget și supunerii acestuia
aprobării Parlamentului. Decizia finală asupra bugetelor
Camerelor — componente ale bugetului de stat — aparține
acestora, reunite în ședință comună, în conformitate cu
dispozițiile art. 65 alin. (2) lit. b) din Constituție, referitoare
la aprobarea bugetului de stat și a bugetului asigurărilor
sociale de stat.
Pentru considerentele expuse, Curtea constată că Legea
bugetului de stat pe anul 2006, cât privește bugetele celor
două Camere ale Parlamentului, nu este contrară
prevederilor constituționale ale art. 1 alin. (4), art. 61
alin. (1), art. 64 alin. (1) teza a doua și art. 109 alin. (1),
invocate ca fiind încălcate.

Față de cele arătate mai sus, în temeiul dispozițiilor art. 146 lit. a) și art. 147 alin. (4) din Constituție, precum și
al prevederilor art. 11 alin. (1) lit. A.a), art. 15 și art. 18 din Legea nr. 47/1992 privind organizarea și funcționarea Curții
Constituționale,
CURTEA

CONSTITUȚIONALĂ

În numele legii
D E C I D E:

Constată că Legea bugetului de stat pe anul 2006 este constituțională.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la data de 14 decembrie 2005 și la aceasta au participat: Ioan Vida, președinte, Aspazia
Cojocaru, Constantin Doldur, Acsinte Gaspar, Kozsokár Gábor, Petre Ninosu și Ion Predescu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

8

MONITORUL OFICIAL AL ROMÂNIEI, PARTEA I, Nr. 1.149/19.XII.2005

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru prorogarea termenului prevăzut la alin. (11) al art. 109 din Ordonanța de urgență
a Guvernului nr. 152/1999 privind produsele medicamentoase de uz uman
Având în vedere situația epidemiologică actuală la nivel mondial în contextul amenințării gripei aviare și creșterii
consumului de vaccin gripal pentru protejarea sănătății populației, se impune prelungirea termenului de implementare a
Regulilor de bună practică de fabricație pentru liniile unice de fabricație pentru produsele strategice de interes național,
astfel încât să poată continua funcționarea acestora.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Termenul prevăzut la alin. (1 1 ) al
art. 109 din Ordonanța de urgență a Guvernului
nr. 152/1999 privind produsele medicamentoase de uz
uman, publicată în Monitorul Oficial al României, Partea I,

nr. 508 din 20 octombrie 1999, aprobată cu modificări și
completări prin Legea nr. 336/2002, cu modificările și
completările ulterioare, se prorogă până la data de
31 decembrie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
Ministrul economiei și comerțului,
Codruț Ioan Șereș
București, 14 decembrie 2005.
Nr. 178.

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru completarea Deciziei Consiliului Național al Audiovizualului nr. 248/2004
privind protecția demnității umane și a dreptului la propria imagine
Având în vedere dubla calitate a Consiliului Național al Audiovizualului, de garant al interesului public și de unică
autoritate de reglementare în domeniul programelor audiovizuale,
în temeiul art. 3 alin. (1), al art. 10 alin. (3) și al art. 17 alin. (1) lit. d) din Legea audiovizualului nr. 504/2002,
cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 248/2004 privind protecția demnității
umane și a dreptului la propria imagine, publicată în
Monitorul Oficial al României, Partea I, nr. 668 din 26 iulie
2004, cu modificările și completările ulterioare, se
completează după cum urmează:

— La articolul 7 se introduce un nou alineat, alineatul (2),
cu următorul cuprins:
î(2) Nu poate fi dezvăluită în nici un mod identitatea
persoanelor care sunt victime ale infracțiunilor privitoare la
viața sexuală, prevăzute la titlul II cap. 3 din Partea
specială a Codului penal; se exceptează situațiile în care
victimele și-au dat acordul scris.“

Președintele Consiliului Național al Audiovizualului,
Ralu Filip
București, 13 decembrie 2005.
Nr. 680.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.149/19.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067356]
ISSN 1453—4495

