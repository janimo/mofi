Anul 173 (XVII) — Nr. 793

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 31 august 2005

SUMAR

Nr.

Pagina

968.

ORDONANȚE ȘI HOTĂRÂRI
ALE GUVERNULUI ROMÂNIEI
50.

Nr.

— Ordonanță pentru completarea anexei nr. 1 la
Ordonanța Guvernului nr. 41/1994 privind
autorizarea plății cotizațiilor la organizațiile
internaționale interguvernamentale la care România
este parte și pentru aprobarea plății cotizației
anuale ce decurge din calitatea României de stat
membru cu drepturi depline la Programul LEED al
Organizației pentru Cooperare și Dezvoltare
Economică (OCDE) .................................................

1–2

51.

— Ordonanță pentru modificarea și completarea
Ordonanței Guvernului nr. 14/2003 privind
înființarea, organizarea și funcționarea Autorității
Naționale pentru Persoanele cu Handicap ............

2–4

52.

— Ordonanță privind organizarea și desfășurarea
activității de curierat pentru materialele NATO
clasificate ..................................................................

4–5

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru Ministerul Mediului și Gospodăririi
Apelor .......................................................................

6

964.

969.

970.

Pagina
— Hotărâre privind darea în administrarea
Ministerului Finanțelor Publice — Agenția
Națională de Administrare Fiscală — Direcția
Generală a Finanțelor Publice a Municipiului
București a unor bunuri imobile, proprietate
publică a statului .....................................................

6–7

— Hotărâre pentru modificarea Hotărârii
Guvernului nr. 466/1999 privind înființarea
Centrului Regional pentru Managementul
Resurselor de Apărare pe lângă Academia Aviației
și Apărării Antiaeriene îHenri Coandă“ din Brașov
și a Hotărârii Guvernului nr. 1.027/2003 privind
schimbarea denumirii Academiei de Înalte Studii
Militare în Universitatea Națională de Apărare și
unele măsuri referitoare la organizarea și
funcționarea acesteia ...............................................

7

— Hotărâre privind transmiterea unui imobil,
proprietate publică a statului, din administrarea
Ministerului Finanțelor Publice în administrarea
Ministerului Public — Parchetul Național
Anticorupție ...............................................................

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru completarea anexei nr. 1 la Ordonanța Guvernului nr. 41/1994 privind autorizarea
plății cotizațiilor la organizațiile internaționale interguvernamentale la care România este parte
și pentru aprobarea plății cotizației anuale ce decurge din calitatea României de stat membru
cu drepturi depline la Programul LEED al Organizației pentru Cooperare și Dezvoltare Economică
(OCDE)
Având în vedere participarea României, prin Agenția Națională pentru Întreprinderi Mici și Mijlocii și Cooperație,
începând cu anul 2005, ca stat membru cu drepturi depline la Programul pentru dezvoltare economică și creare a
locurilor de muncă la nivel local (Programul LEED — Local Employment and Economic Development Programme) al
Organizației pentru Cooperare și Dezvoltare Economică (OCDE), în scopul de a beneficia de expertiza, metodologiile și

2

MONITORUL OFICIAL AL ROMÂNIEI, PARTEA I, Nr. 793/31.VIII.2005

instrumentele de lucru specifice ale acestui program, este necesară asigurarea cadrului legal pentru plata cotizației anuale
din bugetul de stat, prin bugetul Agenției Naționale pentru Întreprinderi Mici și Mijlocii și Cooperație.
În temeiul art. 108 din Constituția României, republicată, și al art. 1 pct. IX.2 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — La punctul II îOrganizațiile internaționale
guvernamentale la care România a aderat în baza
aprobărilor date de conducerea ministerelor și a altor
instituții centrale“ din anexa nr. 1 la Ordonanța Guvernului
nr. 41/1994 privind autorizarea plății cotizațiilor la
organizațiile internaționale interguvernamentale la care
Nr.
crt.

Denumirea organizației

Sediul

România este parte, publicată în Monitorul Oficial al
României, Partea I, nr. 241 din 29 august 1994, aprobată
prin Legea nr. 126/1994, cu modificările și completările
ulterioare, după poziția 46 se introduce o nouă poziție,
poziția 47, cu următorul cuprins:

Anul
Anul
aderării
înființării României

î47. OCDE — Programul pentru Paris
dezvoltare economică și
creare a locurilor de muncă
la nivel local (Programul
LEED — Local Employment
and Economic Development
Programme)

1961

Art. II. — (1) Se aprobă plata cotizației anuale a
României, ca stat membru cu drepturi depline, la Programul
pentru dezvoltare economică și creare a locurilor de muncă
la nivel local (Programul LEED — Local Employment and
Economic Development Programme) al Organizației pentru
Cooperare și Dezvoltare Economică (OCDE), începând cu
anul 2005.
(2) Fondurile necesare pentru plata cotizației prevăzute
la alin. (1) se asigură de la bugetul de stat prin bugetul

2004

Instituția română care
coordonează relațiile
cu organizația
internațională respectivă

Explicații

Agenția Națională
pentru Întreprinderi
Mici și Mijlocii și
Cooperație

România participă
ca membru cu
drepturi depline
din decembrie 2004“

Agenției Naționale pentru Întreprinderi Mici și Mijlocii și
Cooperație.
(3) Pentru anul 2005 echivalentul în lei al sumei de
25.759 euro, reprezentând plata cotizației prevăzute la
alin. (1), se asigură din bugetul aprobat pe anul 2005 al
Agenției Naționale pentru Întreprinderi Mici și Mijlocii și
Cooperație, prin redistribuire între alineatele titlului
îTransferuri“.
Art. III. — Prezenta ordonanță intră în vigoare la 3 zile de
la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
Președintele Agenției Naționale pentru Întreprinderi Mici și
Mijlocii și Cooperație,
Eugen Ovidiu Chirovici
p. Ministrul afacerilor externe,
Valentin Naumescu,
secretar de stat
p. Ministrul finanțelor publice,
Nicolae Ivan,
secretar de stat

București, 25 august 2005.
Nr. 50.

GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 14/2003 privind înființarea,
organizarea și funcționarea Autorității Naționale pentru Persoanele cu Handicap
În temeiul art. 108 din Constituția României, republicată, și al art. 1 pct. VI.2 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 14/2003 privind
înființarea, organizarea și funcționarea Autorității Naționale
pentru Persoanele cu Handicap, publicată în Monitorul
Oficial al României, Partea I, nr. 63 din 1 februarie 2003,
aprobată cu modificări și completări prin Legea

nr. 239/2003, cu modificările și completările ulterioare, se
modifică și se completează după cum urmează:
1. Articolul 8 va avea următorul cuprins:
îArt. 8. — (1) Numărul maxim de posturi al Autorității
este de 138, exclusiv președintele și vicepreședintele.

MONITORUL OFICIAL AL ROMÂNIEI, PARTEA I, Nr. 793/31.VIII.2005
(2) Structura organizatorică a Autorității este prevăzută
în anexa care face parte integrantă din prezenta ordonanță.
(3) Finanțarea cheltuielilor curente și de capital ale
Autorității se face de la bugetul de stat.
(4) Regulamentul de organizare și funcționare a
Autorității se aprobă prin ordin al președintelui acesteia.“
2. Alineatele (1) și (2) ale articolului 9 vor avea
următorul cuprins:
îArt. 9. — (1) În structura Autorității funcționează
Comisia superioară de evaluare a persoanelor cu handicap
pentru adulți, denumită în continuare Comisia superioară, cu
activitate decizională în soluționarea contestațiilor la
certificatele de încadrare într-o categorie de persoane cu
handicap, emise de comisiile județene sau ale sectoarelor
municipiului București.
(2) Comisia superioară se numește prin ordin al
președintelui Autorității și are următoarea componență:
a) președinte, medic specialist în expertiză medicală și
recuperarea capacității de muncă, medicină generală sau
medicină de familie, absolvent de cursuri de management
în domeniul sociomedical cu durata de cel puțin un an;
b) un medic specialist în expertiză medicală și
recuperarea capacității de muncă, medicină generală sau
medicină de familie, desemnat de președintele Autorității la
propunerea Ministerului Sănătății;
c) un reprezentant al Consiliului Național al Dizabilității
din România;
d) un asistent social și un jurist, desemnați de
președintele Autorității.“
3. Articolul 10 se abrogă.
4. Articolul 11 va avea următorul cuprins:
îArt. 11. — În fiecare județ/sector al municipiului
București își desfășoară activitatea un inspector, funcționar
public, încadrat în structura Direcției generale de inspecție
și control din cadrul Autorității.“
5. După alineatul 4 al articolului 12 se introduce un nou
alineat, alineatul (5), cu următorul cuprins:
î(5) Numărul maxim de posturi al Institutului Național
pentru Prevenirea și Combaterea Excluziunii Sociale a
Persoanelor cu Handicap este de 40.“
6. Alineatele (1) și (7) ale articolului 13 vor avea
următorul cuprins:
îArt. 13. — (1) În subordinea consiliilor județene și a
consiliilor locale ale sectoarelor municipiului București se
înființează comisii de evaluare a persoanelor cu handicap
pentru adulți, denumite în continuare comisii, cu avizul
pentru conformitate al Autorității.
................................................................................................

3

(7) Comisiile se înființează prin hotărâre a consiliilor
județene, respectiv a consiliilor locale ale sectoarelor
municipiului București, și au următoarea componență:
a) președinte, medic specialist în expertiză medicală și
recuperarea capacității de muncă, interne, medicină
generală sau medicină de familie, absolvent de cursuri de
management în domeniul sociomedical;
b) un medic specialist în expertiză medicală și
recuperarea capacității de muncă, medicină generală sau
medicină de familie, propus de direcția județeană de
sănătate publică, respectiv a municipiului București;
c) un reprezentant desemnat de organizațiile
neguvernamentale autorizate, care desfășoară activități în
beneficiul persoanelor cu handicap;
d) un psiholog;
e) un asistent social.“
7. Articolul 15 va avea următorul cuprins:
îArt. 15. — (1) Autoritatea, consiliile județene și
prefecturile au obligația de a asigura condiții corespunzătoare
de desfășurare a activităților inspectorilor județeni, astfel
încât să se evite aglomerațiile, tratamentul nedemn și
întârzierea rezolvării cererilor cetățenilor.
(2) Personalul disponibilizat prin restructurarea activității
la nivelul inspecțiilor regionale poate fi preluat, în condițiile
legii, de direcțiile generale de asistență socială și protecția
copilului.“
8. Articolul 16 va avea următorul cuprins:
îArt. 16. — Autoritatea utilizează un parc propriu de
mijloace de transport, format din 4 autoturisme pentru
activități curente și 3 autoturisme destinate activităților de
inspecție și control. Consumul lunar normat de carburanți
pentru fiecare autoturism se stabilește potrivit dispozițiilor
legale în vigoare.“
Art. II. — Bunurile mobile și imobile care constituie
patrimoniul inspecțiilor regionale se vor prelua pe bază de
protocol de predare-preluare încheiat între acestea și
Autoritatea Națională pentru Persoanele cu Handicap în
termen de 30 de zile de la data intrării în vigoare a
prezentei ordonanțe.
Art. III. — Pe data intrării în vigoare a prezentei
ordonanțe se abrogă Hotărârea Guvernului nr. 370/2005
privind aprobarea structurii organizatorice a Autorității
Naționale pentru Persoanele cu Handicap, publicată în
Monitorul Oficial al României, Partea I, nr. 372 din
3 mai 2005.
Art. IV. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Președintele Autorității Naționale pentru Persoanele cu
Handicap,
Silviu George Didilescu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 25 august 2005.
Nr. 51.

4

MONITORUL OFICIAL AL ROMÂNIEI, PARTEA I, Nr. 793/31.VIII.2005
ANEXĂ

Numărul maxim de posturi = 138,
exclusiv președintele și vicepreședintele
STRUCTURA ORGANIZATORICĂ

a Autorității Naționale pentru Persoanele cu Handicap

PREȘEDINTE

Vicepreședinte
Audit
Comisia superioară
de evaluare
a persoanelor
cu handicap
pentru adulți

Institutul Național
pentru Prevenirea
și Combaterea
Excluziunii Sociale
a Persoanelor
cu Handicap
Secretar general

Direcția generală
inspecție și control

Direcția generală
organizare internă
și comunicare

Biroul petiții

Serviciul juridic,
contencios
și resurse umane
Serviciul
administrativ,
contabilitate

Direcția integrare
europeană

Biroul
proiecte,
programe
Serviciul
metodologie,
standardizare,
acreditare

GUVERNUL ROMÂNIEI

ORDONANȚĂ
privind organizarea și desfășurarea activității de curierat pentru materialele NATO clasificate
În temeiul art. 108 din Constituția României, republicată, și al art. 1 pct. VIII.5 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — (1) În vederea implementării unitare a
măsurilor de protecție a informațiilor NATO clasificate în
conformitate cu prevederile legale în vigoare, precum și cu
directivele privind politica de securitate a NATO, activitatea
de curierat pentru materiale NATO clasificate se
organizează și se desfășoară conform prevederilor
prezentei ordonanțe.

(2) Activitatea de curierat reprezintă totalitatea
operațiunilor efectuate pentru primirea/predarea și
transportul de la/la terminalele serviciilor de curierat ale
NATO sau ale statelor membre NATO a materialelor NATO
clasificate, precum și transportul și distribuirea respectivelor
materiale de la/la persoanele juridice de drept public sau
privat îndreptățite.

MONITORUL OFICIAL AL ROMÂNIEI, PARTEA I, Nr. 793/31.VIII.2005
Art. 2. — În sensul prevederilor prezentei ordonanțe,
următorii termeni și expresii se definesc astfel:
a) material NATO clasificat — orice tip de înregistrare ce
conține informații clasificate indiferent de formă ori
caracteristică fizică, incluzând, dar fără a se limita la
acestea, materiale scrise sau tipărite, cartele și benzi de
procesare a datelor, hărți, grafice, fotografii, desene, schițe,
note și documente de lucru, copii la indigo și riboane de
printare ori multiplicări efectuate prin orice mijloace sau
metode, înregistrări audio, vocale, magnetice, electronice,
optice ori video sub orice formă, cât și echipamente
portabile de procesare automată a datelor cu medii fixe
de stocare și detașabile, precum și orice echipament sau
element al unui echipament care necesită protecție
împotriva dezvăluirii neautorizate;
b) curier oficial — persoană din cadrul instituțiilor
implicate în managementul și utilizarea materialelor NATO
clasificate, autorizată să primească, să transporte și să
predea materialele transmise prin terminalele serviciilor de
curierat ale NATO sau ale statelor membre NATO, conform
îndatoririlor de serviciu;
c) terminalul serviciului de curierat — spațiu special
destinat predării/primirii, procesării specifice și/sau distribuirii
materialelor transmise prin serviciile de curierat.
Art. 3. — Oficiul Registrului Național al Informațiilor
Secrete de Stat, denumit în continuare O.R.N.I.S.S.,
asigură organizarea și coordonarea și participă la
efectuarea activității de curierat pentru materialele NATO
clasificate.
Art. 4. — Transportul materialelor NATO clasificate între
terminalele serviciilor de curierat ale NATO sau ale statelor
membre NATO și O.R.N.I.S.S. se realizează de către:
a) structura specializată a Ministerului Afacerilor Externe,
pentru materialele ale căror dimensiuni și greutate se
încadrează în limitele stabilite prin normele pentru îvaliza
diplomatică“ sau permit transportul ca bagaj de mână pe
cursele aeriene civile;
b) O.R.N.I.S.S., în colaborare cu structura specializată a
Ministerului Afacerilor Externe sau cu structura desemnată
din cadrul Ministerului Apărării Naționale, cu mijloace de
transport auto sau — în situații excepționale — aerian,
pentru materialele NATO clasificate, altele decât cele pentru
care transportul se realizează în conformitate cu dispozițiile
prevăzute la lit. a).
Art. 5. — Transportul materialelor NATO clasificate de
la terminalul serviciului de curierat din cadrul O.R.N.I.S.S.
la/de la persoanele juridice de drept public sau privat
îndreptățite se realizează în conformitate cu prevederile

Hotărârii Guvernului nr. 1.349/2002 privind colectarea,
transportul, distribuirea și protecția, pe teritoriul României, a
corespondenței clasificate, cu modificările și completările
ulterioare.
Art. 6. — Transportul materialelor NATO clasificate în
cadrul activităților contractuale la care participă persoane
juridice de drept public sau privat din România se face în
conformitate cu prevederile art. 4 și 5, iar în situații
excepționale, se poate realiza și prin transportatori
comerciali în condițiile prevăzute în normele și măsurile
care reglementează protecția informațiilor clasificate în
domeniul activităților contractuale.
Art. 7. — În toate situațiile care pot pune în pericol
securitatea materialelor NATO clasificate, misiunile
diplomatice ale României în străinătate, autoritățile
administrației publice centrale și locale trebuie să acorde
sprijin curierilor oficiali, la solicitarea acestora, în vederea
asigurării protecției materialelor transportate.
Art. 8. — Prevederile prezentei ordonanțe se aplică în
mod corespunzător și materialelor clasificate ale Uniunii
Europene și ale altor organizații internaționale sau state cu
care România a încheiat tratate, înțelegeri ori acorduri care
prevăd protecția informațiilor clasificate, în măsura în care,
prin alte acte normative, nu se dispune altfel.
Art. 9. — Aspectele referitoare la modul de cooperare
între instituțiile implicate în transportul materialelor NATO
clasificate se vor reglementa, după caz, pe bază de
protocoale de colaborare între acestea.
Art. 10. — (1) Se aprobă achiziționarea de către
O.R.N.I.S.S. a două mijloace de transport auto, prin
derogare de la prevederile art. 5 alin. (6) din Ordonanța
Guvernului nr. 80/2001 privind stabilirea unor normative de
cheltuieli pentru autoritățile administrației publice și
instituțiile publice, cu modificările și completările ulterioare,
suplimentar față de parcul auto existent în dotarea
instituției.
(2) Pentru mijloacele de transport auto achiziționate potrivit
alin. (1) consumul lunar de carburanți este de 345 litri.
Art. 11. — Începând cu anul 2006, cheltuielile necesare
desfășurării activității de curierat pentru materiale NATO
clasificate se suportă de la bugetul de stat prin bugetul
O.R.N.I.S.S., potrivit legii.
Art. 12. — În termen de 60 de zile de la intrarea în
vigoare a prezentei ordonanțe, O.R.N.I.S.S. va emite
instrucțiuni privind transportul materialelor NATO
clasificate.
Art. 13. — Prezenta ordonanță intră în vigoare la 3 zile
de la publicarea în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
Directorul general al Oficiului Registrului Național
al Informațiilor Secrete de Stat,
Marius Petrescu
Ministrul apărării naționale,
Teodor Atanasiu
Ministrul finanțelor publice,
Sebastian Teodor Gheorghe Vlădescu

București, 25 august 2005.
Nr. 52.

5

6

MONITORUL OFICIAL AL ROMÂNIEI, PARTEA I, Nr. 793/31.VIII.2005
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru Ministerul Mediului și Gospodăririi Apelor
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) și art. 36 alin. (4) din Legea bugetului de stat pe anul 2005
nr. 511/2004, cu modificările și completările ulterioare, și al art. 26 din Ordonanța de urgență a Guvernului nr. 66/2005 cu
privire la rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Mediului și Gospodăririi Apelor din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 4.100 mii lei (RON) la
capitolul 64.01 îMediu și ape“, titlul 20 îCheltuieli materiale
și servicii“, necesară pentru ducerea la îndeplinire a
angajamentelor financiare asumate în negocierea capitolului 22
îMediu“ privind:
a) realizarea sistemului pentru inventarierea siturilor
naturale de interes comunitar — Natura 2000 în
conformitate cu prevederile directivelor Uniunii Europene
îHabitate“ și îPăsări“;

b) realizarea sistemului de monitoring integrat pentru
ape și sol, a rețelelor de flux informatizat și a rețelelor de
monitorizare pentru zonele vulnerabile, conform Directivei
Uniunii Europene 91/676/CEE îNitrați“.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările prevăzute la art. 1 în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2005.
Art. 3. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Lucia Ana Varga,
secretar de stat
Ministrul integrării europene,
Anca Daniela Boagiu
p. Ministrul finanțelor publice,
Nicolae Ivan,
secretar de stat

București, 25 august 2005.
Nr. 964.

GUVERNUL ROMÂNIEI

HOTĂRÂRE
privind darea în administrarea Ministerului Finanțelor Publice — Agenția Națională de Administrare
Fiscală — Direcția Generală a Finanțelor Publice a Municipiului București a unor bunuri imobile,
proprietate publică a statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, precum și al art. 163 alin. (7)
din Ordonanța Guvernului nr. 92/2003 privind Codul de procedură fiscală, republicată, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Finanțelor Publice — Agenția Națională de Administrare
Fiscală — Direcția Generală a Finanțelor Publice a
Municipiului București a unor bunuri imobile, proprietate

publică a statului, situate în municipiul București,
str. Alexandru Ivasiuc nr. 34—40, sectorul 6, având datele
de identificare prevăzute în anexa care face parte
integrantă din prezenta hotărâre.

MONITORUL OFICIAL AL ROMÂNIEI, PARTEA I, Nr. 793/31.VIII.2005
Art. 2. — Predarea-preluarea bunurilor imobile prevăzute
la art. 1 se face pe bază de proces-verbal încheiat între

7

părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Nicolae Ivan,
secretar de stat

București, 25 august 2005.
Nr. 968.

ANEXĂ
DATELE DE IDENTIFICARE

a bunurilor imobile*) care se dau în administrarea Ministerului Finanțelor Publice — Agenția Națională de Administrare
Fiscală — Direcția Generală a Finanțelor Publice a Municipiului București, pentru Administrația Finanțelor Publice
a Sectorului 6 București
Adresa bunurilor imobile

Caracteristicile tehnice ale bunurilor imobile

Municipiul București, str. Alexandru Ivasiuc nr. 34—40,
sectorul 6

• Construcție:
— formată din subsol, parter și 4 etaje
— suprafața construită = 659,15 m2
— suprafața utilă = 2.905,91 m2
— suprafața construită desfășurată = 3.764,78 m2
• Teren în suprafață de 659,15 m2

*) Bunul imobil a fost trecut în proprietatea publică a statului prin Procesul-verbal nr. 16.302 din 28 februarie 2005, emis de Direcția Generală
a Marilor Contribuabili București, în temeiul dispozițiilor art. 163 alin. (3) din Ordonanța Guvernului nr. 92/2003, republicată, cu modificările și completările
ulterioare.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 466/1999 privind înființarea Centrului Regional
pentru Managementul Resurselor de Apărare pe lângă Academia Aviației și Apărării Antiaeriene
îHenri Coandă“ din Brașov și a Hotărârii Guvernului nr. 1.027/2003 privind schimbarea denumirii
Academiei de Înalte Studii Militare în Universitatea Națională de Apărare și unele măsuri referitoare
la organizarea și funcționarea acesteia
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 466/1999 privind
înființarea Centrului Regional pentru Managementul
Resurselor de Apărare pe lângă Academia Aviației și
Apărării Antiaeriene îHenri Coandă“ din Brașov, publicată în
Monitorul Oficial al României, Partea I, nr. 289 din 23 iunie
1999, se modifică după cum urmează:
1. Titlul hotărârii va avea următorul cuprins:
îHOTĂRÂRE
privind înființarea Centrului Regional pentru
Managementul Resurselor de Apărare“
2. Articolul 1 va avea următorul cuprins:
îArt. 1. — În scopul perfecționării pregătirii personalului
militar și civil în domeniul planificării apărării, al
managementului
resurselor
de
apărare
și
al
managementului sistemelor tehnice și logistice, se
înființează Centrul Regional pentru Managementul

Resurselor de Apărare, în subordinea Universității Naționale
de Apărare «Carol I», cu sediul în municipiul Brașov,
str. Mihai Viteazul nr. 160, județul Brașov.“
Art. II. — Hotărârea Guvernului nr. 1.027/2003 privind
schimbarea denumirii Academiei de Înalte Studii Militare în
Universitatea Națională de Apărare și unele măsuri
referitoare la organizarea și funcționarea acesteia, publicată
în Monitorul Oficial al României, Partea I, nr. 646 din
11 septembrie 2003, se modifică după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Academia de Înalte Studii Militare își
schimbă denumirea în Universitatea Națională de Apărare
«Carol I».“
2. În cuprinsul hotărârii, denumirea Universitatea
Națională de Apărare se înlocuiește cu denumirea
Universitatea Națională de Apărare îCarol I“.

PRIM-MINISTRU

CĂLIN POPESCU-TĂRICEANU

București, 25 august 2005.
Nr. 969.

Contrasemnează:
Ministrul apărării naționale,
Teodor Atanasiu
Ministrul educației și cercetării,
Mircea Miclea

8

MONITORUL OFICIAL AL ROMÂNIEI, PARTEA I, Nr. 793/31.VIII.2005
GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea Ministerului
Finanțelor Publice în administrarea Ministerului Public — Parchetul Național Anticorupție
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului, proprietate
publică a statului, situat în municipiul Alba Iulia, județul
Alba, având datele de identificare prevăzute în anexa care
face parte integrantă din prezenta hotărâre, din
administrarea Ministerului Finanțelor Publice în

administrarea Ministerului Public — Parchetul Național
Anticorupție.
Art. 2. — Predarea-preluarea imobilului transmis potrivit
art. 1 se face pe bază de protocol între părțile interesate,
în termen de 30 de zile de la data intrării în vigoare a
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul finanțelor publice,
Nicolae Ivan,
secretar de stat
București, 25 august 2005.
Nr. 970.
ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Ministerului Finanțelor Publice
în administrarea Ministerului Public — Parchetul Național Anticorupție
Locul
unde este situat imobilul

Municipiul Alba Iulia,
str. George Coșbuc
nr. 14, județul Alba

Persoana juridică
de la care se transmite
imobilul

Ministerul Finanțelor
Publice

Persoana juridică
la care se transmite
imobilul

Ministerul Public —
Parchetul Național
Anticorupție

Caracteristicile tehnice
ale imobilului

Număr de identificare
atribuit de
Ministerul Finanțelor Publice

Suprafața construită = Nr. MFP — 37.110
275 m2
cod de clasificare —
8.29.06, anexa nr. 9
la Hotărârea Guvernului
nr. 2.060/2004

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 793/31.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047785]
ISSN 1453—4495

