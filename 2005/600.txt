Anul 173 (XVII) — Nr. 600

PARTEA

I

LEGI, DECRETE, HOTĂRÂRI ȘI ALTE ACTE

Marți, 12 iulie 2005

SUMAR

Nr.

Pagina
LEGI ȘI DECRETE

203.

— Lege pentru ratificarea Acordului de sediu
dintre Guvernul României și Biroul Coordonatorului
Special al Pactului de Stabilitate pentru Europa de
Sud-Est, semnat la București la 16 iulie 2003 ......

Acord de sediu între Guvernul României și Biroul
Coordonatorului Special al Pactului de Stabilitate
pentru Europa de Sud-Est .......................................
537.

— Decret privind promulgarea Legii pentru
ratificarea Acordului de sediu dintre Guvernul
României și Biroul Coordonatorului Special al
Pactului de Stabilitate pentru Europa de Sud-Est,
semnat la București la 16 iulie 2003......................

Nr.
DECIZII ALE CURȚII CONSTITUȚIONALE
Decizia nr. 324 din 14 iunie 2005 referitoare la excepția
de neconstituționalitate a dispozițiilor art. 403 din
Codul de procedură civilă ........................................

2

2–8

8

HOTĂRÂRI ALE GUVERNULUI ROMÂNIEI
— Hotărâre pentru aprobarea Strategiei naționale
de protecție civilă ......................................................
631. — Hotărâre pentru aprobarea Protocolului dintre
Ministerul Apărării Naționale din România și
Ministerul Apărării din Serbia și Muntenegru
privind colaborarea în domeniul învățământului și
pregătirii personalului militar și civil, semnat la
Belgrad la 19 aprilie 2005 .......................................
Protocol între Ministerul Apărării Naționale din România
și Ministerul Apărării din Serbia și Muntenegru
privind colaborarea în domeniul învățământului și
pregătirii personalului militar și civil.........................

Pagina

9–11

547.

12–29

29

29–31

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 600/12.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului de sediu
dintre Guvernul României și Biroul Coordonatorului Special
al Pactului de Stabilitate pentru Europa de Sud-Est,
semnat la București la 16 iulie 2003
Parlamentul României adoptă prezenta lege.
Articol unic. — Se ratifică Acordul de sediu dintre Guvernul României
și Biroul Coordonatorului Special al Pactului de Stabilitate pentru Europa de
Sud-Est, semnat la București la 16 iulie 2003.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 iunie 2005.
Nr. 203.

ACORD DE SEDIU
între Guvernul României și Biroul Coordonatorului Special al Pactului de Stabilitate pentru Europa de Sud-Est
Guvernul României și Biroul Coordonatorului Special al Pactului de Stabilitate pentru Europa de Sud-Est
(denumite în continuare părți contractante),
având în vedere că Grupul regional director (compus din reprezentanți la nivel înalt, numiți de guvernele statelor
din Europa de Sud-Est) și Grupul consultativ și de contact (compus din reprezentanți ai Comisiei Europene, Consiliului
Europei, Europol, Interpol, OSCE, SECI, ICE și ai Inițiativei Adriatice-Sud-Est Europene) au creat Inițiativa Pactului de
Stabilitate de Combatere a Crimei Organizate, sprijinită de un secretariat executiv,
având în vedere că sediul Secretariatului executiv al Inițiativei Pactului de Stabilitate de Combatere a Crimei
Organizate (denumit în continuare Secretariatul SPOC) este stabilit la București, România,
ținând seama de importanța asigurării unei funcționări adecvate a Secretariatului SPOC în România,
reafirmând intenția României de a oferi întreaga gamă de privilegii, imunități și facilități Secretariatului SPOC,
astfel încât acesta să își poată îndeplini în mod deplin și eficient responsabilitățile și sarcinile,
în scopul de a defini statutul juridic al Secretariatului SPOC, al membrilor săi și al altor persoane menționate în
prezentul acord,
dorind să aplice privilegiile și imunitățile sediului Secretariatului SPOC, ale membrilor săi și ale altor persoane
menționate în prezentul acord, serviciile și aranjamentele de securitate, precum și alte facilități asigurate de statul gazdă,
au convenit următoarele:
ARTICOLUL 1
Definiții

În sensul prezentului acord:
a) stat gazdă înseamnă România;
b) Guvern înseamnă Guvernul României;
c) autoritățile competente din România înseamnă
autoritățile centrale și locale din România, în funcție de
sensul prevederilor relevante ale acestui acord și în
conformitate cu legislația română;
d) sediu înseamnă clădirile, dependințele și terenul
aferent acestora, folosite de Secretariatul SPOC, în mod
permanent sau temporar, pentru îndeplinirea funcțiilor sale
oficiale;

e) Inițiativa SPOC înseamnă Inițiativa Pactului de
Stabilitate de Combatere a Crimei Organizate, stabilită sub
egida Mesei de lucru III a Pactului de Stabilitate pentru
Europa de Sud-Est;
f) Secretariatul SPOC înseamnă organul operațional de
sprijin al Inițiativei SPOC;
g) membrii Secretariatului SPOC înseamnă personalul
angajat în îndeplinirea activităților Secretariatului SPOC,
compus, dar nu limitat la secretarul executiv al Inițiativei
SPOC ca șef al Secretariatului SPOC, un expert juridic și
un asistent;
h) șeful Secretariatului SPOC înseamnă secretarul
executiv al Inițiativei SPOC;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005
i) membri de familie înseamnă soția/soțul și persoanele
aflate în întreținerea membrilor Secretariatului SPOC;
j) experți înseamnă persoanele care îndeplinesc misiuni
autorizate de Secretariatul SPOC, activând în cadrul unor
organisme subsidiare ale acestuia sau în orice mod, la
cererea sa, în consultare cu Secretariatul SPOC;
k) donație înseamnă asistența financiară, tehnică sau de
orice altă natură destinată a susține bugetul Secretariatului
SPOC;
l) reuniuni convocate de Secretariatul SPOC înseamnă
orice reuniune a oricărui organ ori organ subsidiar al
Secretariatului SPOC sau orice conferință internațională ori
întrunire convocată de Secretariatul SPOC ori sub egida
sa;
m) proprietatea Secretariatului SPOC înseamnă orice
bunuri și fonduri care aparțin Secretariatului SPOC sau
care sunt deținute ori administrate de Secretariatul SPOC,
în scopul funcționării sale, precum și toate veniturile
Secretariatului SPOC;
n) arhivele Secretariatului SPOC înseamnă toate
dosarele, corespondența, documentele, manuscrisele,
programele pentru computer, fotografiile, filmele,
înregistrările video și audio și orice altă informație care
aparține ori este deținută de Secretariatul SPOC sau de
oricare dintre membrii săi;
o) Convenția de la Viena înseamnă Convenția cu privire
la relațiile diplomatice, adoptată la Viena la 18 aprilie 1961.
ARTICOLUL 2
Personalitatea juridică

Secretariatul SPOC are personalitate juridică. În special,
el va avea capacitatea de a:
a) încheia contracte;
b) dobândi și dispune de bunuri mobile;
c) dobândi și dispune de bunuri imobile în conformitate
cu legislația română;
d) sta în justiție.
ARTICOLUL 3
Libertatea întrunirilor

1. Guvernul recunoaște dreptul Secretariatului SPOC de
a organiza reuniuni în cadrul sediului sau, cu sprijinul
autorităților competente din România, în orice alt loc în
statul gazdă.
2. Guvernul garantează Secretariatului SPOC libertatea
deplină de întrunire, de exprimare și de decizie. Guvernul
va întreprinde toate demersurile necesare pentru a garanta
că nu există nici un impediment în desfășurarea oricărei
reuniuni organizate de Secretariatul SPOC.
ARTICOLUL 4
Imunitatea de jurisdicție

1. În îndeplinirea activităților sale oficiale Secretariatul
SPOC se va bucura de imunitate de jurisdicție, cu
următoarele excepții:
a) o acțiune civilă intentată de un terț pentru daune
rezultând dintr-un accident cauzat de un vehicul care
aparține sau care este utilizat în numele Secretariatului
SPOC, atunci când aceste daune nu pot fi acoperite prin
asigurare;

3

b) o acțiune civilă întemeiată pe o obligație contractuală
a Secretariatului SPOC;
c) o cerere reconvențională legată în mod direct de
procedurile instituite de Secretariatul SPOC.
2. Fără a se încălca prevederile paragrafului 1,
proprietatea Secretariatului SPOC, indiferent unde se află
și cine o deține, va fi imună de la percheziție, sechestru,
poprire, confiscare, rechiziție și expropriere sau de la orice
altă formă de imixtiune de natură administrativă, judiciară
ori legislativă.
3. Prevederile paragrafului 2 nu se vor aplica în
următoarele cazuri:
a) dacă astfel de măsuri sunt necesare temporar în
vederea investigării unui accident în care a fost implicat un
vehicul aparținând Secretariatului SPOC sau utilizat în
numele său și în vederea desfășurării unei anchete legate
de un astfel de accident;
b) în orice alt caz particular în care Secretariatul SPOC
a renunțat expres la imunitatea sa de jurisdicție.
4. Secretariatul SPOC poate renunța în mod expres, în
anumite cazuri, la imunitatea sa de jurisdicție.
5. Renunțarea la imunitatea de jurisdicție nu se va
extinde asupra nici unei măsuri de executare.
ARTICOLUL 5
Inviolabilitatea arhivelor, echipamentului și a altor materiale

1. Arhivele Secretariatului SPOC, oriunde se află și
oricine le deține, indiferent în ce formă, vor fi în orice
moment inviolabile.
2. Echipamentul și alte materiale necesare activităților
Secretariatului SPOC vor fi în orice moment inviolabile.
ARTICOLUL 6
Sediul

1. Autoritățile competente din România vor întreprinde
toate măsurile necesare pentru a garanta că Secretariatul
SPOC nu va fi deposedat în totalitate sau în parte de
sediul său.
2. În cazul dizolvării Secretariatului SPOC, folosința
asupra sediului, asigurată gratuit de Guvern, în
conformitate cu art. 7 paragraful 1 și art. 12 paragraful 1,
va reveni Guvernului.
ARTICOLUL 7
Legea și autoritatea în sediu

1. Sediul Secretariatului SPOC este situat în București,
în cadrul Palatului Parlamentului sau în altă parte, după
cum vor decide ulterior părțile contractante. Aranjamentele
pentru spațiul birourilor Secretariatului SPOC sunt cuprinse
în anexa la prezentul acord, care constituie parte
integrantă a acestuia.
2. Guvernul recunoaște inviolabilitatea în orice moment
a sediului, care se va afla sub controlul și autoritatea
Secretariatului SPOC, în conformitate cu prezentul acord.
3. Secretariatul SPOC are competența de a emite
reglementări aplicabile în sediu, cu respectarea prevederilor
prezentului acord, în scopul stabilirii condițiilor necesare
exercitării depline a funcțiilor sale.
4. În principiu, în interiorul sediului Secretariatului SPOC
se aplică legea română. Cu toate acestea, nici o lege
română nu se va aplica în interiorul sediului dacă ea este

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 600/12.VII.2005

incompatibilă cu prevederile prezentului acord sau cu o
reglementare a Secretariatului SPOC, emisă în conformitate
cu acest articol.
5. Orice diferend între părțile contractante, care cade
sub incidența acestui articol, va fi imediat soluționat în
conformitate cu procedura stabilită în art. 22. Pe toată
durata soluționării diferendului se vor aplica reglementările
Secretariatului SPOC.
6. Secretariatul SPOC va informa Guvernul asupra
reglementărilor prevăzute în paragraful 3.
7. Orice reprezentant al statului gazdă nu își va exercita
autoritatea în vederea pătrunderii în sediu, cu excepția
cazului în care o aprobare expresă prealabilă a fost emisă
de către sau în numele șefului Secretariatului SPOC. Orice
persoană care pătrunde în sediu cu aprobarea șefului
Secretariatului SPOC va părăsi imediat sediul dacă i se va
cere de către sau în numele șefului Secretariatului SPOC.
8. Respectarea acestui articol nu va împiedica aplicarea
corespunzătoare a normelor de protecție împotriva
incendiilor și a reglementărilor privind siguranța publică ale
autorităților competente din România. În caz de incendiu
sau de alt dezastru similar, care amenință siguranța
publică și necesită o acțiune de protecție imediată, este
prezumat acordul șefului Secretariatului SPOC de a se
pătrunde în sediu, dacă el sau un reprezentant autorizat al
său nu poate fi găsit, în scopul desfășurării acțiunilor de
protecție necesare.
9. Șeful Secretariatului SPOC va adopta măsurile
necesare pentru a împiedica folosirea sediului ca refugiu
pentru persoanele care se sustrag arestării în baza legii
române, care sunt urmărite de autoritățile competente din
România pentru a fi extrădate sau care încearcă să se
sustragă procedurilor judiciare.
10. Secretariatul SPOC va adopta un sistem contabil în
conformitate cu standardele internaționale general
recunoscute în materie de audit, adecvate unui audit
efectuat de experți internaționali în domeniu.
ARTICOLUL 8
Protecția sediului

1. Autoritățile competente din România vor întreprinde
măsurile necesare pentru a se asigura că securitatea și
liniștea sediului nu sunt amenințate de nici o persoană sau
de nici un grup de persoane care ar încerca să pătrundă
în sediu fără autorizare ori care ar tulbura liniștea publică
în vecinătatea imediată a sediului.
2. La solicitarea șefului Secretariatului SPOC, autoritățile
competente din România vor asigura personal de pază, în
număr suficient, pentru respectarea legii și ordinii în sediu.
3. Autoritățile competente din România vor lua toate
măsurile necesare pentru a se asigura că aspectul sediului
nu este prejudiciat și că utilizarea sediului nu este
obstrucționată ca urmare a folosirii terenului și clădirilor din
vecinătatea sediului. Secretariatul SPOC va întreprinde
toate măsurile rezonabile pentru a se asigura că folosirea
sediului nu afectează aspectul terenului și al clădirilor din
vecinătatea sediului.

ARTICOLUL 9
Serviciile publice asigurate Secretariatului SPOC

1. Autoritățile competente din România își vor exercita
atribuțiile, în cadrul competențelor lor și în limita solicitărilor
șefului Secretariatului SPOC, pentru a asigura furnizarea
către Secretariatul SPOC, în condiții corecte și echitabile,
a serviciilor publice necesare, incluzând, fără a fi limitate
prin enumerare, electricitatea, apa, canalizarea, gazul,
serviciile poștale, telefonul, telegraful, orice mijloace de
comunicare, drenajul, colectarea gunoiului, protecția
împotriva incendiilor și deszăpezirea.
2. În cazul oricărei întreruperi sau amenințări cu
întreruperea unor astfel de servicii publice, Secretariatului
SPOC i se va acorda aceeași prioritate ca și agențiilor și
autorităților române de interes național, iar Guvernul va lua
măsurile necesare pentru ca activitatea Secretariatului
SPOC să nu fie prejudiciată.
3. Șeful Secretariatului SPOC va face, la cerere,
aranjamentele corespunzătoare pentru a permite
reprezentanților autorizați ai organismelor competente
verificarea, repararea, întreținerea, reconstruirea sau
reamplasarea utilităților, conductelor, canalelor, sistemului
de canalizare din interiorul sediului, în condiții care să nu
afecteze în mod exagerat desfășurarea activității
Secretariatului SPOC.
4. În cazul în care serviciile menționate în paragraful 1
sunt furnizate de organismele competente sau atunci când
tarifele serviciilor respective se află sub controlul acestora,
Secretariatul SPOC va beneficia de tarife care nu vor
depăși cele mai scăzute prețuri acordate agențiilor și
autorităților române de interes național.
ARTICOLUL 10
Facilități și imunități privind comunicațiile și publicațiile

1. Guvernul va permite Secretariatului SPOC să
comunice, liber și fără o aprobare specială, pentru
îndeplinirea oricăror atribuții oficiale și va proteja
exercitarea acestui drept de către Secretariatul SPOC.
Secretariatul SPOC va avea dreptul de a utiliza coduri și
sisteme criptate, de a expedia și de a primi corespondență
oficială și alte comunicări oficiale prin curier sau în saci
sigilați, care se vor bucura de aceleași privilegii și imunități
ca și curierii și valizele diplomatice.
2. Secretariatul SPOC se va bucura, pentru
comunicările sale oficiale, de un tratament nu mai puțin
favorabil decât cel acordat de Guvern oricărei alte
organizații internaționale sau misiunilor diplomatice
acreditate în statul gazdă, în privința priorităților și tarifelor
poștale, pentru telegrame, telexuri, radiograme, televiziune,
telefon, fax și alte mijloace de comunicație, precum și
tarifelor pentru informații prin mass-media.
3. Guvernul recunoaște dreptul Secretariatului SPOC de
a publica și de a radiodifuza liber pe teritoriul statului
gazdă, în conformitate cu funcțiile oficiale ale
Secretariatului SPOC și cu legislația română. Toate
comunicările oficiale către și de la Secretariatul SPOC,
indiferent prin ce mijloace și în ce formă au fost transmise,
vor fi inviolabile. Această inviolabilitate se va extinde, fără
a fi limitată prin prezenta enumerare, și asupra publicațiilor,
imaginilor fixe și în mișcare, imaginilor video, filmelor,
înregistrărilor audio și programelor pentru calculator.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005
4. Pentru îndeplinirea scopurilor sale oficiale,
Secretariatul SPOC poate instala și folosi un sistem de
comunicații fără fir, în baza primirii autorizației din partea
autorităților competente din România, care nu poate fi
refuzată fără temei.
ARTICOLUL 11

5

c) servicii de curățenie și igienă, la solicitarea
Secretariatului SPOC.
3. Partea română va credita Secretariatul SPOC, fără
dobândă, cu costul serviciilor publice, ulterior intrării în
vigoare a prezentului acord, după îndeplinirea procedurilor
interne relevante.

Scutiri fiscale

ARTICOLUL 13

1. În îndeplinirea activităților sale oficiale Secretariatul
SPOC și proprietatea acestuia vor fi scutite de:
a) orice formă de taxare directă, indiferent dacă este
impusă de autoritățile centrale sau locale. Totuși,
Secretariatul SPOC nu poate pretinde scutiri de taxe și
tarife care nu constituie altceva decât plata serviciilor de
utilitate publică;
b) taxe vamale, interdicții sau restricții privind importul
ori exportul de bunuri destinate uzului oficial, cu condiția ca
bunurile importate să nu fie vândute în România decât în
condițiile aprobate de Guvern;
c) taxe vamale, interdicții sau restricții privind importul
ori exportul de publicații;
d) taxarea indirectă a bunurilor și serviciilor, furnizate în
scopuri oficiale, inclusiv taxa pe valoarea adăugată asupra
acestor bunuri și servicii, în aceleași condiții care sunt
aplicate misiunilor diplomatice din România.
2. Scutirile prevăzute în paragraful 1 pot fi acordate prin
intermediul unei rambursări potrivit acelorași proceduri care
se aplică misiunilor diplomatice din România.
3. Fără a se limita caracterul general al scutirilor
prevăzute la paragraful 1:
a) achiziționarea și închirierea clădirilor de către
Secretariatul SPOC pentru exercitarea funcțiilor sale oficiale
vor fi scutite de toate taxele de înregistrare, transfer,
precum și de taxa pe domeniul public;
b) contractele de asigurare încheiate de Secretariatul
SPOC în exercitarea funcțiilor sale oficiale vor fi scutite de
orice taxe speciale sau de orice taxă comparabilă pentru
asemenea contracte de asigurare.

Regimul valutar aplicabil Secretariatului SPOC

ARTICOLUL 12
Sprijinul din partea Guvernului

1. Guvernul asigură fără plată:
a) utilizarea spațiilor de lucru în conformitate cu art. 7;
b) utilizarea spațiilor de parcare asigurate în zona
sediului;
c) securitatea sediului Secretariatului SPOC (paza și
serviciul de prevenire a incendiilor);
d) reparații curente și capitale ale infrastructurii
Secretariatului SPOC;
e) modernizarea sediului Secretariatului SPOC în
beneficiul Secretariatului SPOC, efectuată până la intrarea
în vigoare a prezentului acord;
f) utilități (căldură, aer condiționat, electricitate și apă)
furnizate până la intrarea în vigoare a prezentului acord.
2. Guvernul asigură, dar nu este răspunzător financiar
pentru:
a) asistența privind satisfacerea nevoii de cazare și de
înscriere a membrilor Secretariatului SPOC și a copiilor
acestora în sistemul de învățământ public;
b) obținerea permiselor de ședere în conformitate cu
legislația română;

1. Fără a constitui obiectul controalelor financiare, în
România, Secretariatul SPOC are dreptul să dobândească,
să dețină și să utilizeze instrumente de plată, valori
mobiliare, precum și alte active exprimate în lei și în valută
în condițiile legislației în vigoare în România. Astfel,
Secretariatul SPOC poate:
a) să deschidă conturi în lei și în valută la instituțiile de
credit autorizate să funcționeze în România;
b) să convertească în valută disponibilitățile sale
deținute în lei;
c) să efectueze operațiuni valutare de capital;
d) să transfere în țară și în străinătate, fără restricții,
disponibilitățile valutare deținute în conturi deschise la
instituții de credit autorizate să funcționeze în România.
2. Dacă o parte va contribui în beneficiul Secretariatului
SPOC cu bani sau în orice alt mod, rambursarea acestei
contribuții se va face în cadrul cotei estimate de participare
a acelei părți la bugetul Secretariatului SPOC din anul
financiar următor celui în care a fost făcută contribuția.
Dacă creditul depășește valoarea contribuției respective, el
va purta asupra anului sau anilor financiari următori.
Această dispoziție nu va fi interpretată în sensul de a
împiedica orice alt stat sau organizație internațională de a
contribui cu bani sau în orice alt mod în beneficiul
Secretariatului SPOC.
ARTICOLUL 14
Tranzit și rezidență

1. Guvernul va adopta toate măsurile necesare pentru
a facilita și a permite intrarea și șederea în România și nu
va împiedica plecarea din România a persoanelor
menționate mai jos și va asigura că nu există impedimente
în privința tranzitului acestora spre sau de la sediu:
a) membrii Secretariatului SPOC și membrii familiilor lor;
b) delegații și membrii familiilor lor;
c) reprezentanții și oficialii unor organizații internaționale,
care au misiuni oficiale legate de Secretariatul SPOC, și
membrii familiilor lor;
d) experții și membrii familiilor lor.
2. La cererea persoanelor menționate în paragraful 1,
statul gazdă le va asigura protecția necesară în tranzit.
3. Vizele care ar putea fi cerute pentru persoanele
menționate în acest articol vor fi acordate cu scutire de
taxă, pe bază individuală pentru fiecare solicitant, iar
validitatea acestora trebuie să fie proporțională cu durata
misiunii solicitantului.
4. Nici o activitate desfășurată de vreo persoană
menționată în acest articol, în calitatea sa oficială pe lângă
Secretariatul SPOC, nu va constitui un motiv pentru a i se
împiedica intrarea în, respectiv ieșirea din România, sau
pentru a i se solicita părăsirea teritoriului României.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 600/12.VII.2005

5. Nici unei persoane menționate în paragraful 1, cu
excepția oficialilor organizațiilor internaționale, ale căror
proceduri de expulzare sunt acoperite de acorduri speciale,
la care România este parte, și a comiterii unui abuz legat
de privilegiul de rezidență, nu i se va solicita de către
Guvern să părăsească România. Nici o procedură nu va fi
instituită pentru a i se cere unei astfel de persoane să
părăsească România decât cu aprobarea prealabilă a
Ministerului Afacerilor Externe al României. O astfel de
aprobare va fi eliberată doar în urma consultării șefului
Secretariatului SPOC. Dacă se instituie proceduri de
expulzare împotriva unei astfel de persoane, șeful
Secretariatului SPOC va avea dreptul de a compărea sau
de a fi reprezentat în astfel de proceduri în numele
persoanei împotriva căreia s-au instituit procedurile.
6. Acest articol nu va împiedica Guvernul să solicite
persoanelor care invocă drepturile conferite de acest articol
să respecte reglementările privind carantina și sănătatea.
ARTICOLUL 15
Privilegii și imunități ale membrilor Secretariatului SPOC

1. Membrii Secretariatului SPOC se vor bucura de
aceleași privilegii și imunități ca cele acordate agenților
diplomatici, în conformitate cu Convenția de la Viena.
2. Membrii de familie ai persoanelor la care se face
referire în paragraful 1 se vor bucura de aceleași privilegii
și imunități ca și soții/soțiile și persoanele aflate în
întreținerea agenților diplomatici, în conformitate cu
Convenția de la Viena.
3. Imunitatea de jurisdicție nu se va aplica în cazul
acțiunii civile intentate de o terță parte pentru daunele ce
rezultă dintr-un accident rutier cauzat de un vehicul condus
de orice persoană menționată la paragrafele 1 și 2, acolo
unde daunele nu sunt acoperite prin asigurare.
4. Persoanele la care se face referire în paragraful 1,
care sunt cetățeni sau rezidenți permanenți ai României, se
vor bucura numai de următoarele privilegii și imunități:
a) imunitate în privința arestării sau detenției pentru
fapte săvârșite în îndeplinirea funcțiilor lor oficiale;
b) imunitate de jurisdicție cu privire la cuvintele rostite
sau scrise și la orice fapte săvârșite de acestea în
îndeplinirea funcțiilor lor oficiale; această imunitate se va
menține chiar dacă persoanele respective nu vor mai fi
angajate în exercitarea acestor funcții;
c) inviolabilitatea tuturor hârtiilor, documentelor și a altor
materiale oficiale;
d) dreptul de a folosi coduri, sisteme codificate sau de
a transmite ori de a primi hârtii, corespondență sau alte
materiale oficiale prin curier ori saci sigilați.
ARTICOLUL 16
Privilegii și imunități ale experților

1. Experții se vor bucura, pe teritoriul statului gazdă și
cu respectarea acestuia, de următoarele privilegii și
imunități, în măsura în care sunt necesare pentru
exercitarea efectivă a funcțiilor lor, precum și pe durata
călătoriilor prilejuite de aceste funcții:
a) imunitate în privința arestării sau detenției;
b) imunitate în privința confiscării bagajelor lor personale
și oficiale, precum și în privința verificării acestor bagaje,
asemenea celei acordate agenților diplomatici;
c) imunitate de jurisdicție cu privire la cuvintele rostite
sau scrise și la orice fapte săvârșite de aceștia în
îndeplinirea funcțiilor lor oficiale; această imunitate se va
menține chiar dacă persoanele respective nu vor mai fi
angajate în exercitarea acestor funcții, nu vor mai activa în

cadrul comitetelor Secretariatului SPOC sau nu vor mai
acționa în calitate de consultanți pentru Secretariatul SPOC
ori nu vor mai fi prezente la sediu sau nu vor mai
participa la reuniuni convocate de Secretariatul SPOC. În
orice caz, această imunitate nu va fi extinsă asupra acțiunii
civile a unei terțe părți pentru daune rezultând dintr-un
accident rutier cauzat de un vehicul condus de un expert,
dacă aceste daune nu sunt acoperite prin asigurare;
d) inviolabilitatea tuturor hârtiilor, documentelor și a altor
materiale oficiale;
e) dreptul de a folosi coduri și sisteme codificate și de
a transmite ori de a primi documente, corespondență sau
alte materiale oficiale prin curier ori saci sigilați, în scopul
comunicării cu Secretariatul SPOC;
f) scutirea de restricțiile privind imigrarea și obligația de
înregistrare a străinilor în ceea ce îi privește pe ei înșiși și
pe soțiile/soții lor;
g) aceleași facilități de protecție și repatriere ca cele
acordate în perioadele de criză internațională membrilor
misiunilor diplomatice în conformitate cu Convenția de la
Viena.
2. Experții care sunt cetățeni sau rezidenți permanenți
ai României se vor bucura numai de privilegiile și
imunitățile acordate conform paragrafului 1 lit. a)—e), în
exercitarea funcțiilor lor oficiale.
ARTICOLUL 17
Notificarea

1. Secretariatul SPOC va informa cu promptitudine
Guvernul în legătură cu:
a) lista membrilor Secretariatului SPOC și a altor
persoane care cad sub incidența art. 15 și 16 și va revizui
periodic această listă ori de câte ori este necesar;
b) numirea membrilor Secretariatului SPOC, sosirea și
plecarea definitivă a acestora sau încetarea funcțiilor lor în
cadrul Secretariatului SPOC;
c) sosirea și plecarea definitivă a membrilor de familie
ai persoanelor la care se face referire la lit. b) și, după
caz, încetarea calității de membru de familie pentru aceste
persoane;
d) sosirea și plecarea definitivă a angajaților particulari
ai persoanelor la care se face referire la lit. b) și, după
caz, renunțarea la serviciile unor astfel de persoane.
2. Guvernul va emite câte un carnet de identitate, cu
fotografia posesorului, pentru membrii Secretariatului SPOC
și alte persoane care cad sub incidența art. 15 și 16,
precum și pentru membrii familiilor lor care locuiesc cu
aceștia și pentru angajații particulari ai persoanelor la care
se face referire la paragraful 1 lit. a) și b). Acest carnet
de identitate va servi la identificarea posesorului în
raporturile cu toate autoritățile din România.
ARTICOLUL 18
Asigurare socială

1. Pentru sistemul de asigurare socială instituit sau
administrat sub autoritatea Secretariatului SPOC,
Secretariatul SPOC și membrii acestuia cărora li se aplică
sistemul menționat mai sus vor fi scutiți de toate
contribuțiile obligatorii către instituțiile de asigurări sociale
din România. În consecință, acestora nu li se vor aplica
reglementările române în domeniul asigurărilor sociale.
2. Membrilor Secretariatului SPOC care contribuie la
instituțiile de asigurări sociale din țara lor de origine nu
li se vor aplica reglementările române în domeniul
asigurărilor sociale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005
3. Prevederile paragrafului 1 se vor aplica, mutatis
mutandis, membrilor de familie ai persoanelor la care se
face referire în paragraful 1, cu excepția cazului în care
sunt angajați în România de un alt angajator decât
Secretariatul SPOC sau beneficiază de asigurări sociale în
România.
ARTICOLUL 19
Angajare

Membrilor de familie ai membrilor Secretariatului SPOC
li se vor acorda permise temporare de muncă pe durata
angajării membrilor Secretariatului SPOC în statul gazdă.
ARTICOLUL 20
Dispoziții suplimentare privind privilegiile și imunitățile

1. Privilegiile și imunitățile acordate în temeiul
prezentului acord sunt conferite în interesul Secretariatului
SPOC și nu în beneficiul propriu al unor persoane fizice.
Secretariatul SPOC și toate persoanele care se bucură de
astfel de privilegii și imunități au obligația de a respecta,
sub toate celelalte aspecte, legile și reglementările din
România.
2. Prezentul acord se va aplica indiferent dacă statul
gazdă întreține sau nu relații diplomatice cu statul de
origine al membrilor Secretariatului SPOC și al altor
persoane, direct sau indirect legate de activitatea lui, și
indiferent dacă statul de origine respectiv acordă privilegii
și imunități similare personalului diplomatic sau cetățenilor
din România.
3. Statele de origine vor renunța la privilegiile și
imunitățile acordate membrilor Secretariatului SPOC și
experților în baza prezentului acord, în conformitate cu
prevederile Convenției de la Viena.
4. Privilegiile și imunitățile acordate membrilor
Secretariatului SPOC și experților în baza prevederilor
prezentului acord sunt conferite cu înțelegerea că
Secretariatul SPOC va ridica imunitatea persoanelor
respective în situația în care Secretariatul SPOC consideră
că această imunitate va împiedica cursul justiției și ori de
câte ori ea poate fi retrasă fără a prejudicia scopul pentru
care a fost acordată. Șeful Secretariatului SPOC va
exercita această autoritate în numele Secretariatului SPOC.
5. Secretariatul SPOC va coopera ori de câte ori este
nevoie cu autoritățile române pentru a facilita administrarea
adecvată a justiției și pentru a preveni orice abuz de
privilegii și imunități acordate potrivit prevederilor prezentului
acord.
ARTICOLUL 21
Responsabilitatea internațională a statului gazdă

Statul gazdă nu va avea nici o responsabilitate
internațională, dată fiind locația sediului Secretariatului
SPOC pe teritoriul său, pentru actele sau omisiunile
Secretariatului SPOC și ale membrilor acestuia.
Din partea Guvernului României,
Rodica Mihaela Stănoiu,
ministrul justiției

7

ARTICOLUL 22
Soluționarea diferendelor

Orice diferend între părțile contractante privind
interpretarea ori aplicarea prezentului acord sau orice
problemă referitoare la sediu ori la relația dintre
Secretariatul SPOC și Guvern va fi soluționată prin
consultări între părțile contractante sau în orice alt mod
stabilit de comun acord.
ARTICOLUL 23
Amendamente

1. Prezentul acord poate fi modificat în orice moment,
la cererea oricărei părți contractante.
2. Amendamentele vor fi convenite de părțile
contractante și vor intra în vigoare în conformitate cu
art. 25.
ARTICOLUL 24
Aplicarea prezentului acord

1. Ori de câte ori prezentul acord impune obligații
autorităților competente din România, responsabilitatea
finală pentru îndeplinirea unor asemenea obligații va reveni
Guvernului.
2. Secretariatul SPOC poate încheia înțelegeri
administrative separate cu autoritățile competente din
România pentru aplicarea prezentului acord.
3. Ministerul Justiției din România va fi desemnat ca
principala instituție coordonatoare a aplicării prezentului
acord, inclusiv a cooperării cu alte instituții din România,
necesară pentru îndeplinirea obiectivelor Inițiativei SPOC.
ARTICOLUL 25
Intrarea în vigoare și încetarea prezentului acord

1. Prezentul acord va intra în vigoare în ziua următoare
datei primirii de către Secretariatul SPOC a notificării prin
care Guvernul comunică îndeplinirea procedurilor legale
interne necesare pentru intrarea sa în vigoare.
2. Prezentul acord va înceta prin acordul scris al părților
contractante.
ARTICOLUL 26
Aplicarea provizorie

În vedere asigurării necesităților financiare imediate ale
Secretariatului SPOC, părțile contractante sunt de acord cu
aplicarea provizorie a prezentului acord de la semnarea și
până la intrarea sa în vigoare în conformitate cu art. 25.
Semnat la București la 16 iulie 2003, în două
exemplare originale, fiecare dintre ele în limbile română și
engleză, ambele texte fiind egal autentice. În caz de
divergențe de interpretare, va prevala textul în limba
engleză.
Din partea Biroului Coordonatorului Special al Pactului
de Stabilitate pentru Europa de Sud-Est,
Erhard Busek,
coordonatorul special al Pactului de Stabilitate
pentru Europa de Sud-Est

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 600/12.VII.2005
ANEXĂ
AMENAJAREA SPAȚIULUI

Secretariatului Inițiativei Pactului de Stabilitate de Combatere a Crimei Organizate
1. Secretariatul SPOC va primi două încăperi pentru
birouri la etajul 7 al clădirii Palatului Parlamentului din
România (încăperile nr. 7.032-7.033).
O plăcuță cu numele complet al Secretariatului SPOC
va fi plasată pe ușa principală a birourilor alocate.
2. Autoritățile române vor facilita, atunci când va fi
necesar, accesul în cadrul altor zone ale Palatului
Parlamentului necesare pentru funcționarea adecvată a
Secretariatului SPOC.
3. Spațiile pentru birouri, furnizate Secretariatului SPOC,
vor fi renovate și mobilate în mod adecvat de Guvern
pentru a corespunde necesităților Secretariatului SPOC,
după cum urmează:
a) Guvernul va renova spațiile pentru birouri prin:
— zugrăvirea pereților;
— renovarea și modernizarea dulapurilor și rafturilor
existente, în mod adecvat ambientului, respectiv pentru a
se potrivi cu celelalte piese de mobilier din birouri;
— furnizarea unor covoare noi;
b) Guvernul României va asigura următoarele piese de
mobilier pentru spațiile alocate:
— 3 birouri cu sertare;
— 3 mese pentru computer, separate;
— 3 scaune ergonomice;
— 3 dulapuri cu sertare;
— 2 seturi de mobilă (2 fotolii și o sofa de 2—3 locuri),
câte un set pentru fiecare birou;
— 2 mese de cafea cu seturi de mobilier;
— 1 masă pentru ședințe, cu 8 locuri;
— 1 televizor și conectarea la o rețea de cablu pentru
acesta;
— 1 sistem audio;

— 2 perdele care să asigure variația luminii (câte una
pentru fiecare birou);
— 2 sisteme de aer condiționat (câte unul pentru
fiecare birou);
— încălzire;
— 1 seif pentru registrul contabil și documente confidențiale;
c) cu ocazia recepției spațiilor alocate pentru birouri cu
piesele de mobilier menționate mai sus, șeful Secretariatului
SPOC va semna un proces-verbal cu autoritatea română
responsabilă pentru furnizarea articolelor necesare.
Procesul-verbal va include o listă de inventar a articolelor
livrate.
4. Secretariatul SPOC va achiziționa echipamentul IT și
de birotică din propriul său buget. Cu ocazia primirii
spațiilor pentru birouri, reprezentanții Secretariatului SPOC
vor semna o listă de inventar cuprinzând echipamentul de
birou pe care îl vor primi în păstrare. Un expert IT va fi
angajat în mod special pentru întreținerea rețelei IT a
Secretariatului SPOC.
5. Rețeaua IT a Secretariatului SPOC va fi independentă
de rețeaua IT a Camerei Deputaților a Parlamentului
României. Pentru funcționarea corespunzătoare a rețelei IT
a Secretariatului SPOC, Guvernul va asigura:
— 1 cablu de conectare la Internet sigur;
— 2 linii telefonice sigure;
— 1 linie fax sigură.
6. Secretariatul SPOC va acoperi costurile legate de
telecomunicații, comunicații electronice sau prin Internet și
alte costuri legate de activitățile lui din propriul său buget.

PREȘEDINTELE ROMÂNIEI

DECRET
privind promulgarea Legii pentru ratificarea
Acordului de sediu dintre Guvernul României
și Biroul Coordonatorului Special al Pactului de Stabilitate
pentru Europa de Sud-Est, semnat la București la 16 iulie 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru ratificarea Acordului de
sediu dintre Guvernul României și Biroul Coordonatorului Special al Pactului
de Stabilitate pentru Europa de Sud-Est, semnat la București la 16 iulie
2003, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 28 iunie 2005.
Nr. 537.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

DECIZII

ALE

CURȚII

9

CONSTITUȚIONALE

CURTEA CONSTITUȚIONALĂ

D E C I Z I A Nr. 324
din 14 iunie 2005

referitoare la excepția de neconstituționalitate a dispozițiilor art. 403 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 403 din Codul de procedură
civilă, excepție ridicată de Societatea Comercială îMagna
Holding“ — S.R.L. din Ploiești în Dosarul nr. 3.850/2005 al
Judecătoriei Ploiești.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public, făcând referire la jurisprudența Curții
Constituționale, pune concluzii de respingere a excepției de
neconstituționalitate ca neîntemeiată. Arată că dispozițiile de
lege criticate nu contravin art. 16 alin. (1) din Constituție,
situația debitorilor fiind diferită de cea a creditorilor, iar la
situații diferite tratamentul nu poate fi decât diferit.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2005, pronunțată în
Dosarul nr. 3.850/2005, Judecătoria Ploiești a sesizat
Curtea Constituțională cu excepția de neconstituționalitate
a prevederilor art. 403 din Codul de procedură civilă,
excepție ridicată de Societatea Comercială îMagna Holding“ —
S.R.L. din Ploiești.
În motivarea excepției de neconstituționalitate, autorul
acesteia susține că dispozițiile legale criticate contravin
prevederilor constituționale ale art. 16, întrucât, în măsura
în care debitorul are posibilitatea de a valorifica dispozițiile
art. 403 din Codul de procedură civilă, creditorul este
împiedicat în încercarea de a-și valorifica drepturile,
ajungându-se la concluzia că îcele două părți, cu interese
evident contrare, se bucură de avantaje diferite în fața
legii“. Astfel, creditorul aflat în posesia unui titlu executoriu
este împiedicat să își valorifice creanța, drepturile conferite
debitorului de art. 403 din Codul de procedură civilă

avantajându-l pe acesta din urmă. De asemenea, textul de
lege criticat vine în contradicție și cu dispozițiile art. 44 din
Constituție prin posibilitatea oferită debitorului de a solicita
și obține suspendarea executării silite a titlului deținut de
creditorul său.
Judecătoria Ploiești apreciază că excepția de
neconstituționalitate este neîntemeiată, întrucât art. 403
alin. 1 din Codul de procedură civilă prevede posibilitatea
instanței competente de a suspenda executarea silită după
depunerea unei cauțiuni în cuantumul fixat de instanță, cu
excepția cazurilor în care legea prevede altfel, iar alin. 4 al
aceluiași articol dispune că, în cazuri urgente, se poate
dispune suspendarea provizorie a executării pe calea
ordonanței președințiale, până la soluționarea de către
instanță a cererii de suspendare formulate în cadrul
contestației la executare, fără a se încălca prevederile
art. 16 și 44 din Constituție. Din interpretarea textului de
lege criticat rezultă că nu s-a adus atingere drepturilor
creditorilor stabilite prin hotărâri judecătorești definitive ori
prin alte înscrisuri ce constituie, potrivit legii, titluri
executorii, suspendarea executării putând fi dispusă de
instanță după depunerea unei cauțiuni ce are rolul de a
acoperi eventualele prejudicii suferite de creditor prin
suspendarea executării silite. Astfel, dispozițiile de lege
criticate nu aduc atingere prevederilor art. 16 și 44 din
Legea fundamentală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul arată că reglementarea unitară conținută de
art. 403 din Codul de procedură civilă a fost concepută de
legiuitor cu respectarea tuturor prevederilor constituționale
privitoare la drepturile fundamentale ale persoanelor,
articolul criticat conturând, în fapt, regimul general al
încuviințării suspendării executării în temeiul exercitării căilor
de atac împotriva hotărârilor judecătorești. În situații ce
reclamă o promptă intervenție a justiției, legea de
procedură permite folosirea ordonanței președințiale,
consacrând astfel o soluție firească, în deplin acord cu
principiile constituționale invocate de semnatarul excepției,
precum și cu necesitatea respectării drepturilor și obligațiilor
procesuale ale părților. O astfel de situație este cea
prevăzută de art. 403 alin. 4 din Codul de procedură civilă,
când, dată fiind necesitatea unei intervenții urgente,

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 600/12.VII.2005

președintele instanței poate dispune suspendarea provizorie
a executării silite pe cale de ordonanță președințială, o
astfel de suspendare având caracter provizoriu, putând fi
luată numai în cazuri urgente până la soluționarea de către
instanță a cererii de suspendare prevăzute de art. 403
alin. 1 din Codul de procedură civilă. Această cerere se
judecă conform procedurii obișnuite și cu condiția depunerii
unei cauțiuni stabilite de instanță, ca o garanție în favoarea
creditorului pentru prevenirea exercitării abuzive a unor
drepturi procesuale și tergiversării executării unor obligații
stabilite prin titlul executoriu. În ceea ce privește invocarea
neconstituționalității textului de lege criticat în raport cu
dispozițiile art. 16 din Constituție, arată că dispozițiile
procedurale în discuție nu creează, sub nici un aspect,
discriminări între cetățeni pe criterii de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială, criterii ale egalității în drepturi prevăzute atât în
art. 4 alin. (2) din Constituție, cât și în art. 14 din
Convenția pentru apărarea drepturilor omului și a libertăților
fundamentale. Normele cuprinse în textul de lege criticat
sunt aplicabile tuturor cauzelor de acest fel, precum și
tuturor părților din aceste cauze, în egală măsură.
Avocatul Poporului arată că dispozițiile de lege criticate
nu conțin măsuri discriminatorii care ar contraveni
principiului egalității cetățenilor în fața legii, întrucât obligația
de a plăti cauțiune are caracterul unei garanții instituite în
favoarea creditorului, pentru acoperirea pagubelor ce i s-ar
aduce ca urmare a suspendării executării silite. În ceea ce
privește critica de neconstituționalitate a dispozițiilor
art. 403 din Codul de procedură civilă, față de prevederile
art. 44 din Legea fundamentală, arată că nici aceasta nu
poate fi primită, deoarece instituirea unei cauțiuni nu aduce
atingere principiului constituțional referitor la garantarea
proprietății private, procedura contestației la executare
asigurând garanții suficiente pentru protecția dreptului de
proprietate al tuturor părților implicate în proces. Pe cale
de consecință, părțile interesate au posibilitatea de a
contesta executarea, de a solicita suspendarea acesteia,
iar în cazul admiterii contestației și desființării titlului
executoriu sau a executării silite înseși, persoanele
interesate au dreptul la întoarcerea executării, prin
restabilirea situației anterioare. De altfel, dispozițiile art. 403
din Codul de procedură civilă reprezintă norme de
procedură a căror reglementare este de competența
exclusivă a legiuitorului, care poate institui, în considerarea
unor situații deosebite, reguli speciale de procedură, potrivit
art. 126 alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 403 din Codul de procedură civilă, articol
introdus prin Ordonanța de urgență a Guvernului
nr. 138/2000 pentru modificarea și completarea Codului de
procedură civilă, ordonanță publicată în Monitorul Oficial al
României, Partea I, nr. 479 din 2 octombrie 2000. Textul
de lege criticat are următorul conținut:
— Art. 403: îPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.
Dacă bunurile urmărite sunt supuse stricăciunii, pieirii sau
deprecierii, se va suspenda numai distribuirea prețului.
Asupra cererii de suspendare formulate potrivit alin. 1 și 2
instanța, în toate cazurile, se pronunță prin încheiere, care
poate fi atacată cu recurs, în mod separat.
În cazuri urgente, președintele instanței poate dispune
suspendarea provizorie a executării pe cale de ordonanță
președințială, până la soluționarea de către instanță a cererii
de suspendare prevăzute de prezentul articol.“
Autorul excepției de neconstituționalitate susține că prin
dispoziția legală criticată sunt încălcate prevederile art. 16
alin. (1) și ale art. 44 din Constituția României.
— Art. 16 alin. (1): î(1) Cetățenii sunt egali în fața legii și
a autorităților publice, fără privilegii și fără discriminări.“
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
legea organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii
sau obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, de exemplu prin Decizia
nr. 160 din 30 mai 2002, publicată în Monitorul Oficial al
României, Partea I, nr. 493 din 9 iulie 2002, Decizia
nr. 227 din 18 mai 2004, publicată în Monitorul Oficial al
României, Partea I, nr. 482 din 28 mai 2004, Decizia
nr. 55 din 6 februarie 2003, publicată în Monitorul Oficial al
României, Partea I, nr. 153 din 10 martie 2003, Decizia
nr. 404 din 7 octombrie 2004, publicată în Monitorul Oficial
al României, Partea I, nr. 1.027 din 8 noiembrie 2004.
Cu acele prilejuri, Curtea a statuat că art. 403 alin. 1
din Codul de procedură civilă reglementează posibilitatea
instanței de a suspenda executarea silită până la
soluționarea contestației la executare, dacă se depune o
cauțiune al cărei cuantum este fixat de instanță. Cu același
prilej, Curtea a statuat că relevant în cauză pentru
soluționarea excepției de neconstituționalitate este faptul că
procedura executării silite, inclusiv contestația la executare,
reglementată de îCartea V — Despre executarea silită“,
face parte din Codul de procedură civilă — art. 3711—580.
Or, potrivit art. 126 alin. (2) din Constituție, competența și
procedura de judecată sunt stabilite de lege. Astfel,
legiuitorul are latitudinea de a stabili modalitatea în care

11

poate fi suspendată executarea silită, și anume dacă să
opereze de drept sau numai la cerere expresă și cu plata
unei cauțiuni. În consecință, procedura contestației la
executare asigură garanții suficiente atât pentru ocrotirea
accesului liber la justiție, cât și pentru protecția dreptului de
proprietate al tuturor părților implicate în proces, prin însuși
faptul că le oferă posibilitatea de a contesta executarea, de
a solicita suspendarea acesteia, iar în cazul admiterii
contestației și desființării titlului executoriu sau a înseși
executării silite, persoanele interesate au dreptul la
întoarcerea executării prin restabilirea situației anterioare
acesteia. De asemenea, Curtea a constatat că dispozițiile
art. 403 din Codul de procedură civilă trebuie apreciate în
raport cu întregul sistem de garanții procedurale instituite
de lege pentru asigurarea posibilității debitorului de a se
apăra prin mijloace judiciare, iar, potrivit art. 403 alin. 3 din
Codul de procedură civilă, încheierea de soluționare a
cererii de suspendare poate fi atacată cu recurs, atât
debitorul, cât și creditorul beneficiind astfel de toate
garanțiile accesului liber la justiție.
Cu privire la dispozițiile art. 403 alin. (4) din Codul de
procedură civilă, Curtea constată că nici acestea nu
contravin prevederilor constituționale, deoarece măsura
suspendării executării pe calea ordonanței președințiale are
caracter vremelnic și poate fi luată numai în cazuri urgente
de către președintele instanței.
Cu privire la critica de neconstituționalitate a dispozițiilor
art. 403 din Codul de procedură civilă, prin raportare la
art. 16 din Constituție, Curtea constată că, în măsura în
care reglementarea dedusă controlului se aplică tuturor
celor aflați în situația prevăzută în ipoteza normei legale,
fără nici o discriminare pe considerente arbitrare, critica cu
un atare obiect nu este întemeiată.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 din Codul de procedură civilă, excepție ridicată
de Societatea Comercială îMagna Holding“ — S.R.L. din Ploiești în Dosarul nr. 3.850/2005 al Judecătoriei Ploiești.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 600/12.VII.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Strategiei naționale de protecție civilă
În temeiul art. 108 din Constituția României, republicată, și al art. 22
lit. a) din Legea nr. 481/2004 privind protecția civilă,
Guvernul României adoptă prezenta hotărâre.
Art. 1. — Se aprobă Strategia națională de protecție civilă, prevăzută
în anexa care face parte integrantă din prezenta hotărâre.
Art. 2. — Finanțarea acțiunilor cuprinse în strategia prevăzută la art. 1
se face în limita fondurilor aprobate anual prin legea bugetului de stat.
Art. 3. — Prezenta hotărâre intră în vigoare la 30 de zile de la data
publicării în Monitorul Oficial al României, Partea I.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul apărării naționale,
Teodor Atanasiu
Ministrul finanțelor publice,
Ionel Popescu
București, 9 iunie 2005.
Nr. 547.
ANEXĂ*)

STRATEGIA NAȚIONALĂ DE PROTECȚIE CIVILĂ

*) Anexa este reprodusă

în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 600/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005

29

GUVERNUL ROMÂNIEI

HOTĂRÂRE
pentru aprobarea Protocolului
dintre Ministerul Apărării Naționale din România
și Ministerul Apărării din Serbia și Muntenegru
privind colaborarea în domeniul învățământului
și pregătirii personalului militar și civil,
semnat la Belgrad la 19 aprilie 2005
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul dintre Ministerul Apărării Naționale
din România și Ministerul Apărării din Serbia și Muntenegru privind
colaborarea în domeniul învățământului și pregătirii personalului militar și
civil, semnat la Belgrad la 19 aprilie 2005.
PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul afacerilor externe,
Mihai Răzvan Ungureanu
București, 29 iunie 2005.
Nr. 631.
PROTOCOL
între Ministerul Apărării Naționale din România și Ministerul Apărării din Serbia și Muntenegru
privind colaborarea în domeniul învățământului și pregătirii personalului militar și civil
Ministerul Apărării Naționale din România și Ministerul Apărării din Serbia și Muntenegru, denumite în continuare părți,
în conformitate cu prevederile Acordului dintre Guvernul României și Guvernul Federal al Republicii Federale
Iugoslavia privind cooperarea în domeniul militar, semnat la București la 27 octombrie 1997,
luând în considerare dorința de a iniția și dezvolta colaborarea în domeniul învățământului și pregătirii personalului
militar și civil,
au convenit următoarele:
ARTICOLUL 1
Prevederi generale

(1) Scopul prezentului protocol este de a stabili cadrul
legal pentru schimbul de personal militar și civil în scopul
pregătirii și instruirii în facilități militare de învățământ ale
părților, precum și definirea regulilor și statutului studenților
în perioada de pregătire.

(2) Reprezentanții părților vor conveni anual asupra unui
program de învățământ. Programul de învățământ va
include, printre altele, instituția militară de învățământ unde
se va desfășura cursul, denumirea cursului, numărul de
locuri și durata.
(3) Programele de învățământ convenite conform
alin. (2) vor fi schimbate între părți prin birourile atașaților
apărării.

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 600/12.VII.2005
ARTICOLUL 2
Definiții

În scopul prezentului protocol se vor folosi următoarele
definiții:
1. studenți — personalul militar și civil care urmează să
fie trimis în scopuri educaționale în conformitate cu
prevederile prezentului protocol;
2. partea care trimite — partea care trimite personal
militar și civil în scopuri educaționale în conformitate cu
prevederile prezentului protocol;
3. partea care primește — partea care primește personal
militar și civil trimis în scopuri educaționale în conformitate
cu prevederile prezentului protocol;
4. procesul de învățământ — toate activitățile care sunt
desfășurate în perioada de pregătire.
ARTICOLUL 3
Aspecte financiare

(1) Partea care trimite va asigura în conformitate cu
propriile reglementări următoarele costuri:
a) salariile incluzând alocații și alte beneficii;
b) cheltuieli de călătorie la începutul și sfârșitul
perioadei de pregătire, precum și pentru perioada vacanței;
c) costurile pentru aducerea trupului neînsuflețit în țară,
cheltuieile pentru funeralii și alte costuri care se ivesc în
cazul morții unui student.
(2) Partea care primește va asigura în conformitate cu
propriile reglementări costul taxei de școlarizare, hrănirea și
cazarea. Partea care primește va asigura, de asemenea,
costurile pentru transportul efectuat în scopul procesului de
învățământ.
(3) Studenții pot, dacă doresc, pe cheltuiala proprie, să
locuiască în facilități, altele decât cele asigurate de partea
care primește. Totuși, aceasta îi va asista, în limitele
capacităților sale, în găsirea unui loc de cazare.
(4) Orice probleme financiare care pot apărea, legate
de procesul de învățământ, vor fi soluționate prin înțelegeri
separate între părți sau reprezentanții proprii autorizați.
ARTICOLUL 4
Uniforma

(1) Pe timpul procesului de învățământ personalul militar
va purta propria uniformă în conformitate cu reglementările
naționale.
(2) Pe timpul cursului, partea care primește va asigura
pe propria cheltuială echipament special pentru lucru pe
instalații și ținuta de instrucție în conformitate cu legislația
națională. Echipamentul va fi înapoiat la absolvirea cursului.
ARTICOLUL 5
Criterii de selecție

(1) Partea care trimite este responsabilă pentru selectarea
studenților în conformitate cu criteriile solicitate de partea care
primește. Dacă criteriile nu sunt îndeplinite, partea care
primește, cu consimțământul părții care trimite, poate trimite
înapoi studentul respectiv, pe cheltuiala părții care trimite.
(2) Cursul poate fi terminat înainte de termen din
motive medicale sau disciplinare ori din lipsă de interes în
îndeplinirea obiectivelor cursului din partea studenților.
ARTICOLUL 6
Asistența medicală

(1) Partea care primește va asigura asistența medicală
și stomatologică de urgență, incluzând internarea și

medicamentele. Partea care trimite va suporta orice alte
cheltuieli legate de asistența medicală.
(2) La începutul procesului de învățământ, partea care
trimite va elibera un certificat de sănătate conform cu
modelul trimis de partea care primește.
(3) Certificatul de sănătate menționat la alin. (2) va
atesta că studentul:
a) nu suferă de nici o boală contagioasă;
b) nu suferă de tuberculoză și că a fost efectuată o
examinare a plămânilor cu raze X;
c) nu suferă de tulburări de sănătate care necesită
tratament — boli, condiții rezultând din răniri, malformații;
d) nu necesită tratament stomatologic;
e) a fost vaccinat în conformitate cu reglementările
emise de Organizația Mondială a Sănătății.
(4) Examinările cerute trebuie realizate în termen de
maximum două luni înainte de plecarea din statul părții
care trimite.
(5) În situația în care anumite examinări cerute în
conformitate cu certificatul de sănătate nu au fost realizate,
certificatul de sănătate va conține o declarație în acest
sens.
(6) Chiar dacă a fost prezentat un certificat de sănătate,
partea care primește își rezervă dreptul de a reexamina
studenții în propriile facilități medicale.
ARTICOLUL 7
Securitatea

(1) Partea care trimite va trimite numai studenți care au
obținut certificatul de securitate.
(2) Studenții vor respecta reglementările de securitate
ale părții care primește și se angajează să nu dezvăluie
terților informații clasificate primite pe timpul procesului de
învățământ.
(3) Pentru accesul în facilitățile militare, studenților li se
va emite un permis special.
ARTICOLUL 8
Obligații

(1) Partea care trimite va instrui studenții:
a) să respecte legea statului părții care primește și să
se adapteze la obiceiurile locale;
b) să se rețină de la orice activitate politică pe teritoriul
statului părții care primește.
(2) Partea care trimite va aduce la cunoștință studenților
conținutul prevederilor prezentului protocol înainte de a-i
trimite pe teritoriul statului părții care primește.
ARTICOLUL 9
Subordonarea

(1) Studenții vor fi subordonați direct atașatului apărării
al părții care trimite în statul părții care primește.
(2) Atașatul apărării menționat în alin. (1) va colabora
cu autoritățile corespunzătoare ale părții care primește în
toate problemele legate de pregătire.
ARTICOLUL 10
Aspecte legale

(1) Pe timpul procesului de învățământ, studenții se vor
supune legislației statului părții care primește și ei trebuie
să se comporte în conformitate cu regulile și regulamentele
privind disciplina ale instituțiilor militare de învățământ ale
părții care primește.
(2) Studenții care vor încălca prevederile alin. (1) vor fi
trimiși înapoi pe cheltuiala părții care primește.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 600/12.VII.2005
(3) În cazul deteriorării ori pierderii din vina cursanților a
bunurilor părții care primește, partea care trimite trebuie să
plătească părții care primește costul reparațiilor conform cu
costurile practicate în statul părții care primește sau să
asigure un substitut corespunzător pentru proprietatea
deteriorată. Costurile sunt estimate de către experți ai părții
care primește. Partea care primește va notifica părții care
trimite despre estimarea costurilor.
(4) Plata costurilor reparației bunurilor deteriorate sau
înlocuirea proprietății este făcută de către partea care
trimite, în valută convertibilă, părții care primește, în termen
de 45 de zile de la data primirii notificării.

31

(1) Prezentul protocol va intra în vigoare la data primirii
ultimei notificări scrise a părților, prin care acestea confirmă

îndeplinirea procedurilor legale interne necesare intrării
acestuia în vigoare.
(2) Prezentul protocol poate fi amendat oricând, în scris,
cu consimțământul părților. Amendamentele vor intra în
vigoare conform prevederilor alin. (1).
(3) Prezentul protocol se încheie pentru o perioadă
nedeterminată. Orice parte poate notifica, în formă scrisă,
despre intenția sa de a-l denunța. Denunțarea va intra în
vigoare după 6 luni de la primirea notificării.
(4) Dacă la data terminării există aspecte financiare
nesoluționate sau revendicări, prevederile corespunzătoare
ale prezentului protocol vor rămâne în vigoare până la
soluționarea finală a acestora.
Semnat la Belgrad la 19 aprilie 2005, în două
exemplare originale, fiecare în limbile română, sârbă și
engleză, toate textele fiind egal autentice.
În cazul unor diferențe de interpretare, textul în limba
engleză va prevala.

Pentru Ministerul Apărării Naționale din România,
Teodor Atanasiu,
ministrul apărării naționale

Pentru Ministerul Apărării din Serbia și Muntenegru,
Provoslav Davinic,
´
ministrul apărării

ARTICOLUL 11
Prevederi finale

PDF compression, OCR, web-optimization with CVISION's PdfCompressor

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 600/12.VII.2005 conține 32 de pagini.

Prețul: 2,15 lei noi/21.500 lei vechi

&JUYDGY|033252]
ISSN 1453—4495

PDF compression, OCR, web-optimization with CVISION's PdfCompressor

