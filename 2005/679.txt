PARTEA

Anul 173 (XVII) — Nr. 679

I

LEGI, DECRETE, HOTĂRÂRI ȘI ALTE ACTE

Joi, 28 iulie 2005

SUMAR

Nr.

Pagina

776.

DECIZII ALE CURȚII CONSTITUȚIONALE
Decizia nr. 415 din 14 iulie 2005 referitoare la excepția
de neconstituționalitate a dispozițiilor art. 45
alin. (3) și art. 60 alin. (4) din Legea nr. 302/2004
privind cooperarea judiciară internațională în
materie penală .........................................................

774.

4

— Hotărâre privind unele măsuri pentru
declanșarea procesului de privatizare a Societății
Naționale de Radiocomunicații — S.A. ...................

4–5

ALE

— Hotărâre privind corectarea limitelor de venituri
pentru acordarea ajutorului pentru încălzirea
locuinței și a nivelurilor acestuia..............................

645.

CURȚII

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
643.

— Ordonanță de urgență pentru modificarea
Ordonanței de urgență a Guvernului nr. 89/2004
privind vânzarea bunurilor imobile în care se
desfășoară activități de asistență sanitar-veterinară

DECIZII

Pagina

1–3

ORDONANȚE ȘI HOTĂRÂRI
ALE GUVERNULUI ROMÂNIEI
115.

Nr.

— Ordin al ministrului mediului și gospodăririi
apelor privind aprobarea Planului de management
pentru Parcul Național Piatra Craiului .....................

6–7

— Ordin al ministrului agriculturii, pădurilor și
dezvoltării rurale privind aprobarea încadrării
regiunilor viticole românești în zonele viticole ale
Uniunii Europene și condițiile aplicării corecțiilor de
tărie alcoolică și de aciditate asupra recoltelor de
struguri aflate în diferite stadii de prelucrare .........

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 415
din 14 iulie 2005

referitoare la excepția de neconstituționalitate a dispozițiilor art. 45 alin. (3) și art. 60 alin. (4)
din Legea nr. 302/2004 privind cooperarea judiciară internațională în materie penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 45 alin. (3) și art. 60 alin. (4) din Legea
nr. 302/2004 privind cooperarea judiciară internațională în
materie penală, excepție ridicată de Gündogdu Mahmut în
Dosarul nr. 4.125/2005 al Înaltei Curți de Casație și Justiție —
Secția penală.
La apelul nominal se prezintă personal autorul excepției
și doamna Magda Vasiliu, traducător autorizat. Procedura
de citare a fost legal îndeplinită.
Apărătorul autorului excepției, domnul Iulian Rusu, a
depus la dosar o cerere prin care solicită acordarea unui

2

MONITORUL OFICIAL AL ROMÂNIEI, PARTEA I, Nr. 679/28.VII.2005

nou termen de judecată, deoarece se află în imposibilitate
de a se prezenta din motive medicale.
Cu privire la această cerere autorul excepției a arătat
inițial că și-o însușește, după care a revenit asupra ei
precizând că lasă la aprecierea Curții să se pronunțe
asupra oportunității acordării unui nou termen, cu
mențiunea că nu dorește să fie extrădat din România.
Reprezentantul Ministerului Public pune concluzii de
respingere a cererii formulate de apărătorul autorului
excepției, deoarece procedura de extrădare este o
procedură specială care impune soluționarea unei
asemenea cauze în regim de maximă celeritate.
Curtea constată că întreaga procedură reglementată de
Legea nr. 302/2004 privind cooperarea judiciară
internațională în materie penală este o procedură specială,
derogatorie de la dreptul comun, care impune judecarea
cauzei cu celeritate. De altfel, sesizarea Curții a fost
formulată în formă scrisă și a fost motivată de autor prin
apărătorul ales, astfel că instanța de control constituțional
are toate datele necesare pentru a se pronunța asupra
excepției. Celelalte probleme ce țin de soluționarea cererii
de extrădare excedează competenței Curții Constituționale,
ele fiind atributul exclusiv al instanței de judecată.
Curtea, în temeiul art. 14 din Legea nr. 47/1992 și al
art. 156 din Codul de procedură civilă, respinge cererea de
acordare a unui nou termen.
Cauza se află în stare de judecată.
Autorul excepției solicită admiterea excepției de
neconstituționalitate așa cum a fost formulată în scris de
apărătorul său.
Reprezentantul Ministerului Public pune concluzii de
respingere a excepției de neconstituționalitate ca nefondată,
deoarece prin exercitarea unei căi de atac odată cu fondul
nu se impietează asupra dreptului la recurs efectiv și
asupra dreptului referitor la un proces echitabil, atâta
vreme cât legiuitorul a oferit părții interesate posibilitatea de
a uza de o cale de atac.
De asemenea, nu poate fi primită, în situația amânării
predării, nici critica referitoare la întinderea duratei de
arestare provizorie în vederea extrădării, întrucât această
procedură este reglementată prin mai multe articole care
limitează prelungirea măsurii arestării provizorii. Astfel,
potrivit art. 45 alin. (7) și (8) din Legea nr. 302/2004,
arestarea provizorie încetează de drept dacă persoana
extrădată nu este preluată pentru predare de autoritățile
competente ale statului solicitant, în termen de 15 sau
30 de zile de la data convenită, conform art. 59. Prin
urmare, excepția de neconstituționalitate este neîntemeiată
și sub acest aspect.
C U R T E A,

având în vedere actele și lucrările dosarului, constată
următoarele:
Prin Încheierea din 11 iulie 2005, pronunțată în
Dosarul nr. 4.125/2005, Înalta Curte de Casație și
Justiție — Secția penală a sesizat Curtea Constituțională
cu excepția de neconstituționalitate a prevederilor art. 45
alin. (3) și art. 60 alin. (4) din Legea nr. 302/2004 privind
cooperarea judiciară internațională în materie penală.
Excepția a fost ridicată de Gündogdu Mahmut în
dosarul cu numărul de mai sus, având ca obiect
soluționarea unui recurs formulat împotriva Sentinței penale
nr. 73 din 24 mai 2005 prin care s-a admis cererea de
extrădare formulată de autoritățile judiciare din Republica
Turcia.
În motivarea excepției de neconstituționalitate autorul
acesteia susține că dispozițiile art. 45 alin. (3) din Legea
nr. 302/2004 aduc atingere dispozițiilor constituționale ale
art. 23 alin. (7) potrivit cărora îÎncheierile instanței privind
măsura arestării preventive sunt supuse căilor de atac

prevăzute de lege“. Or, din dispoziția legii speciale rezultă
că recursul împotriva măsurii arestării provizorii dispuse în
vederea extrădării este condiționat de judecarea cauzei.
Prin urmare, textul criticat nu oferă o cale de atac
accesibilă și disponibilă prin care să-i fie protejate
drepturile garantate de art. 13 din Convenția pentru
apărarea drepturilor omului și a libertăților fundamentale
referitor la dreptul la un recurs efectiv.
În ceea ce privește art. 60 alin. (4) din Legea
nr. 302/2004, autorul excepției arată că în cazul amânării
extrădării care este o procedură ulterioară celei judiciare,
persoana arestată nu poate fi pusă în libertate deoarece
nu există un text de lege care să reglementeze această
măsură. Prin urmare, persoanei interesate îi este îngrădit
accesul liber la justiție datorită imposibilității exercitării unor
căi de atac.
Cu privire la celelalte texte invocate în susținerea
prezentei excepții, autorul nu a arătat în mod concret în ce
constă contrarietatea dispozițiilor legale criticate cu acestea.
Înalta Curte de Casație și Justiție — Secția penală
opinează că excepția de neconstituționalitate este
neîntemeiată. Legea nr. 302/2004 reglementează, între
altele, procedura extrădării, procedură specială, care
impune judecarea cu celeritate a unor astfel de cereri. De
aceea, termenele prevăzute pentru sesizarea instanței și
judecarea în fond și în recurs sunt limitate la perioade
scurte de timp, fără ca prin aceasta să fie îngrădite
drepturile constituționale sau convenționale. Este de
remarcat că în astfel de cauze nu este vorba de o măsură
preventivă în sensul dispozițiilor Codului de procedură
penală, ci de o măsură provizorie care să permită
soluționarea cererii într-o perioadă scurtă de timp, tocmai
pentru ca prin această măsură să nu fie afectată libertatea
celui în cauză pe o perioadă mai mare de 180 de zile.
Oricum, hotărârea prin care instanța de fond a luat
măsura arestării provizorii este supusă recursului odată cu
fondul cauzei, stabilindu-se și în această materie o cale de
atac de natură a nu îngrădi celui în cauză drepturile
prevăzute de Constituție sau de Convenția pentru apărarea
drepturilor omului și a libertăților fundamentale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele
lor de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 45 alin. (3) și art. 60 alin. (4) din Legea
nr. 302/2004 privind cooperarea judiciară internațională în
materie penală, publicată în Monitorul Oficial al României,
Partea I, nr. 594 din 1 iulie 2004, cu următorul conținut:
— Art. 45 alin. (3) — Arestarea provizorie și sesizarea
instanței:
îArestarea provizorie în vederea extrădării se dispune și
este prelungită de același complet învestit cu soluționarea
cererii de extrădare, printr-o încheiere dată în camera de

MONITORUL OFICIAL AL ROMÂNIEI, PARTEA I, Nr. 679/28.VII.2005
consiliu și care nu poate fi atacată cu recurs decât împreună cu
hotărârea pronunțată asupra cererii de extrădare.“;
— Art. 60 alin. (4) — Predarea amânată:
îÎn cazul amânării predării persoanei a cărei extrădare a
fost aprobată, instanța emite un mandat de arestare provizorie
în vederea extrădării. În cazul în care persoana extrădată se
află, la momentul admiterii cererii de extrădare, sub puterea
unui mandat de arestare preventivă sau de executare a
pedepsei închisorii emis de autoritățile judiciare române,
mandatul de arestare provizorie în vederea extrădării intră în
vigoare de la data încetării motivelor care au justificat
amânarea.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 15 alin. (2) privind principiul
neretroactivității legii, ale art. 21 privind Accesul liber la
justiție coroborat cu ale art. 11 alin. (2) referitoare la
apartenența la dreptul intern a tratatelor ratificate de
Parlament și ale art. 20 referitoare la Tratatele
internaționale privind drepturile omului, ale art. 23 referitoare
la Libertatea individuală și ale art. 129 privind Folosirea
căilor de atac, precum și ale art. 6 pct. 1 privind Dreptul la
un proces echitabil și art. 13 referitor la Dreptul la un recurs
efectiv, ambele din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
reține următoarele:
Potrivit prevederilor art. 126 alin. (2) și ale art. 129 din
Constituție, procedura de judecată este stabilită de lege, iar
împotriva hotărârilor judecătorești părțile interesate și
Ministerul Public pot exercita căile de atac, în condițiile
legii. Rezultă așadar că legiuitorul este unica autoritate
competentă de a reglementa procedura de judecată, căile
de atac și condițiile exercitării acestora. Or, procedura de
soluționare a cererii de recurs împotriva încheierii date în
camera de consiliu prin care s-a dispus ori s-a prelungit
arestarea provizorie în vederea extrădării face parte
integrantă din procedura de judecată.
Lipsa unei căi de atac separate împotriva acestei
încheieri nu este contrară dispozițiilor art. 21 din Constituție
și ale art. 6 și 13 din Convenția pentru apărarea drepturilor
omului și a libertăților fundamentale. Împrejurarea că o
asemenea încheiere nu poate fi atacată separat cu recurs
se explică, pe de o parte, prin necesitatea asigurării
celerității procesului în acord cu întreaga reglementare
prevăzută de Legea nr. 302/2004 care are drept scop
extrădarea unei persoane în regim de urgență, iar pe de
altă parte, prin faptul că respectiva încheiere poate fi
atacată cu recurs odată cu hotărârea prin care s-a
soluționat cererea de extrădare, asigurându-se pe această
cale dreptul la un proces echitabil și la un recurs efectiv.

3

Susținerea autorului excepției în sensul că dispozițiile
legale criticate ar contraveni prevederilor constituționale ale
art. 129 privind folosirea căilor de atac și ale art. 23
referitoare la libertatea individuală este nefondată, dat fiind
că prin textele constituționale invocate se prevede
posibilitatea exercitării căilor de atac în condițiile legii,
inclusiv în ceea ce privește încheierile instanței de judecată
referitoare la măsura arestării preventive, ceea ce nu
implică obligativitatea stabilirii unor căi de atac imediate
împotriva tuturor actelor îndeplinite de judecător în cursul
procesului, în speță, încheierea de luare ori de prelungire a
arestării provizorii în vederea extrădării, ci obligativitatea
instituirii unei căi de atac împotriva hotărârii prin care se
soluționează fondul procesului. De altfel, prezenta excepție
de neconstituționalitate a fost ridicată într-o cauză ce avea
ca obiect tocmai soluționarea unei căi de atac.
De asemenea, nu poate fi primită nici susținerea
autorului excepției potrivit căreia măsura arestării provizorii
în vederea extrădării poate depăși termenul constituțional
de 180 de zile, deoarece din textul de lege atacat nu
rezultă această situație. Dimpotrivă, în alin. (5) și (6) ale
art. 45 din lege se prevede obligativitatea reexaminării la
fiecare 30 de zile a necesității menținerii privării de
libertate, iar prelungirile dispuse nu pot depăși în total 180
de zile.
În sfârșit, Curtea constată că în situația amânării
predării, prevăzută de art. 60 alin. (4) din Legea
nr. 302/2004, mandatul de arestare provizorie emis în
vederea extrădării intră în vigoare de la data încetării
motivelor care au justificat amânarea — existența unui
mandat de arestare preventivă sau de executare a
pedepsei închisorii emis de autoritățile române — ori
produce consecințe, așa cum s-a arătat, maximum 180 de
zile, perioadă înlăuntrul căreia trebuie să se realizeze
efectiv predarea cu respectarea termenelor prevăzute de
art. 45 alin. (7) și (8) coroborate cu art. 59 din lege.
Prin urmare, măsura arestării provizorii dispusă în
vederea extrădării constituie o măsură privativă de libertate
temporară care satisface pe deplin exigențele
constituționale prevăzute de art. 21, 23, 129, precum și de
art. 6 și 13 din Convenția pentru apărarea drepturilor
omului și a libertăților fundamentale.
Curtea constată că autorul nu a formulat motive prin
care să arate în ce constă contrarietatea dispozițiilor legale
criticate cu celelalte articole din Constituție invocate în
susținerea excepției. În această situație, instanța de control
constituțional nu se poate substitui autorului excepției, ea
fiind ținută să se pronunțe în limitele sesizării ce trebuie
făcută în formă scrisă și motivată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 45 alin. (3) și art. 60 alin. (4) din Legea nr. 302/2004
privind cooperarea judiciară internațională în materie penală, excepție ridicată de Gündogdu Mahmut în Dosarul
nr. 4.125/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 14 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 679/28.VII.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 89/2004
privind vânzarea bunurilor imobile în care se desfășoară activități de asistență sanitar-veterinară
Având în vedere necesitatea adoptării de urgență a unui cadru juridic care să reglementeze în mod unitar
vânzarea bunurilor imobile ce reprezintă sedii ale circumscripțiilor sanitare veterinare la nivel național, atât în ceea ce
privește construcțiile, cât și terenul aferent, pentru eficientizarea activității de asistență sanitară veterinară, în conformitate
cu standardele existente la nivelul Comunității Europene, luând în considerare faptul că majoritatea circumscripțiilor
sanitare veterinare sunt în stare avansată de degradare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 89/2004
privind vânzarea bunurilor imobile în care se desfășoară
activități de asistență sanitar-veterinară, publicată în
Monitorul Oficial al României, Partea I, nr. 1.053 din
12 noiembrie 2004, aprobată cu modificări și completări
prin Legea nr. 111/2005, se modifică după cum urmează:
1. Alineatul (2) al articolului 1 va avea următorul
cuprins:
î(2) Se aprobă trecerea bunurilor imobile — clădiri,
astfel cum sunt definite la alin. (21), și terenuri aferente —
prevăzute în anexa care face parte integrantă din prezenta
ordonanță de urgență, din administrarea Ministerului
Agriculturii, Pădurilor și Dezvoltării Rurale în administrarea
Agenției Domeniilor Statului, în scopul vânzării acestora.“
2. Articolul 8 va avea următorul cuprins:
îArt. 8. — (1) Cheltuielile ocazionate de procedura de
vânzare în ceea ce privește efectuarea măsurătorilor

cadastrale și intabularea dreptului de proprietate al statului
sunt suportate de către cumpărător.
(2) Cheltuielile ocazionate de procedura de vânzare,
altele decât cele prevăzute la alin. (1), sunt avansate de
către vânzător, în limita bugetului de venituri și cheltuieli,
inclusiv efectuarea raportului de evaluare, urmând ca
sumele respective să fie achitate de cumpărători la
semnarea contractelor de vânzare-cumpărare.“
3. Anexa se modifică și se înlocuiește cu anexa la
prezenta ordonanță de urgență.
Art. II. — Anexa la Ordonanța de urgență a Guvernului
nr. 89/2004 privind vânzarea bunurilor imobile în care se
desfășoară activități de asistență sanitar-veterinară,
aprobată cu modificări și completări prin Legea
nr. 111/2005, se înlocuiește cu anexa*) la prezenta
ordonanță de urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu

București, 14 iulie 2005.
Nr. 115.

*) Anexa se publică ulterior în Monitorul Oficial al României, Partea I, nr. 679 bis în afara abonamentului și se poate achiziționa de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
privind unele măsuri pentru declanșarea procesului de privatizare
a Societății Naționale de Radiocomunicații — S.A.
În temeiul art. 108 din Constituția României, republicată, al art. 41 alin. (2) lit. d) din Ordonanța de urgență a
Guvernului nr. 88/1997 privind privatizarea societăților comerciale, aprobată prin Legea nr. 44/1998, cu modificările și
completările ulterioare, și al art. 51 lit. b) din Legea nr. 137/2002 privind unele măsuri pentru accelerarea privatizării, cu
modificările și completările ulterioare,
Guvernul României adoptă prezenta hotărâre.
Art. 1. — (1) În vederea pregătirii și realizării privatizării,
precum și atragerii de investiții în Societatea Națională de
Radiocomunicații — S.A., Ministerul Comunicațiilor și
Tehnologiei Informației va încheia cu un consultant

internațional specializat un contract de consultanță
cuprinzând componenta variabilă a onorariului.
(2) Selectarea consultantului prevăzut la alin. (1) și
încheierea contractului de consultanță se vor realiza în

MONITORUL OFICIAL AL ROMÂNIEI, PARTEA I, Nr. 679/28.VII.2005
condițiile prevăzute de normele speciale aplicabile
procesului de privatizare.
Art. 2. — (1) Cheltuielile legate de plata componentei
fixe a onorariului pentru consultantul internațional și a
componentei variabile a onorariului, aferentă plății din
valoarea totală a tranzacției de care beneficiază Societatea
Națională de Radiocomunicații — S.A., cheltuielile pentru
plata unor firme de avocatură angajate de Ministerul
Comunicațiilor și Tehnologiei Informației, precum și cele
pentru pregătirea și realizarea privatizării, inclusiv cele
legate de publicitate, vor fi suportate, în conformitate cu
prevederile art. 51 lit. b) din Legea nr. 137/2002 privind
unele măsuri pentru accelerarea privatizării, cu modificările
și completările ulterioare, de către Societatea Națională de
Radiocomunicații — S.A. Plata se va efectua direct către

5

beneficiari la termenele stabilite, în baza confirmării de
către Ministerul Comunicațiilor și Tehnologiei Informației a
îndeplinirii obligațiilor asumate prin contractele încheiate în
acest sens.
(2) Cheltuielile legate de plata componentei variabile a
onorariului consultantului internațional, aferentă sumelor
încasate efectiv de Ministerul Comunicațiilor și Tehnologiei
Informației pentru acțiunile vândute, vor fi suportate de
către acesta din bugetul propriu privind activitatea de
privatizare, aprobat pe anul 2006.
Art. 3. — Societatea Națională de Radiocomunicații —
S.A. asigură și garantează în totalitate sursele de finanțare
a cheltuielilor prevăzute la art. 2 alin. (1), care cad în
sarcina sa și care se plătesc potrivit contractelor încheiate
de Ministerul Comunicațiilor și Tehnologiei Informațiilor.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul comunicațiilor și tehnologiei informației,
Florin Bejan,
secretar de stat
Ministrul finanțelor publice,
Ionel Popescu

București, 14 iulie 2005.
Nr. 774.

GUVERNUL ROMÂNIEI

HOTĂRÂRE
privind corectarea limitelor de venituri pentru acordarea ajutorului pentru încălzirea locuinței
și a nivelurilor acestuia
În temeiul art. 108 din Constituția României, republicată, și al art. 10 alin. (1) din Ordonanța de urgență a
Guvernului nr. 5/2003 privind acordarea de ajutoare pentru încălzirea locuinței, precum și a unor facilități populației pentru
plata energiei termice, aprobată prin Legea nr. 245/2003, cu modificările și completările ulterioare,
Guvernul României adoptă prezenta hotărâre.
Art. 1. — Pentru perioada sezonului rece 1 noiembrie
2005 — 31 martie 2006, limitele de venituri pentru
acordarea ajutorului pentru încălzirea locuinței familiilor și
persoanelor singure care utilizează energie termică furnizată
în sistem centralizat, precum și nivelul ajutorului, prevăzute
la art. 5 alin. (1) din Ordonanța de urgență a Guvernului
nr. 5/2003 privind acordarea de ajutoare pentru încălzirea
locuinței, precum și a unor facilități populației pentru plata
energiei termice, aprobată prin Legea nr. 245/2003, cu
modificările și completările ulterioare, sunt următoarele:
a) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează până la 110 lei (RON) li se acordă
lunar o sumă de 223 lei (RON) pe o perioadă de 5 luni, în
cazul în care ajutorul se acordă numai în perioada
sezonului rece, sau de 92 lei (RON) în situația în care
ajutorul se acordă pe o perioadă de 12 luni;
b) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 110 lei (RON) și 150 lei (RON) li
se acordă lunar o sumă de 145 lei (RON) pe o perioadă
de 5 luni, în cazul în care ajutorul se acordă numai în
perioada sezonului rece, sau de 60 lei (RON) în situația în
care ajutorul se acordă pe o perioadă de 12 luni;
c) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 150 lei (RON) și 190 lei (RON) li
se acordă lunar o sumă de 97 lei (RON) pe o perioadă de
5 luni, în cazul în care ajutorul se acordă numai în
perioada sezonului rece, sau de 40 lei (RON) în situația în
care ajutorul se acordă pe o perioadă de 12 luni;
d) familiilor și persoanelor singure al căror venit net
mediu lunar pe membru de familie, respectiv al persoanei

singure, se situează între 190 lei (RON) și 225 lei (RON)
li se acordă lunar o sumă de 65 lei (RON) pe o perioadă
de 5 luni, în cazul în care ajutorul se acordă numai în
perioada sezonului rece, sau de 27 lei (RON) în situația în
care ajutorul se acordă pe o perioadă de 12 luni;
e) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 225 lei (RON) și 260 lei (RON)
li se acordă lunar o sumă de 49 lei (RON) pe o perioadă
de 5 luni, în cazul în care ajutorul se acordă numai în
perioada sezonului rece, sau de 20 lei (RON) în situația în
care ajutorul se acordă pe o perioadă de 12 luni;
f) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 260 lei (RON) și 310 lei (RON)
li se acordă lunar o sumă de 32 lei (RON) pe o perioadă
de 5 luni, în cazul în care ajutorul se acordă numai în
perioada sezonului rece, sau de 14 lei (RON) în situația în
care ajutorul se acordă pe o perioadă de 12 luni.
Art. 2. — (1) Pe perioada sezonului rece, în lunile
noiembrie și decembrie 2005, limitele de venituri pentru
acordarea ajutorului pentru încălzirea locuinței familiilor și
persoanelor singure cu venituri reduse, care utilizează gaze
naturale, precum și nivelul ajutorului, prevăzute la art. 6
alin. (1) din Ordonanța de urgență a Guvernului nr. 5/2003,
aprobată prin Legea nr. 245/2003, cu modificările și
completările ulterioare, sunt următoarele:
a) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează până la 110 lei (RON) li se acordă
lunar o sumă de 160 lei (RON);
b) familiilor și persoanelor singure al căror venit net
mediu lunar pe membru de familie, respectiv al persoanei

6

MONITORUL OFICIAL AL ROMÂNIEI, PARTEA I, Nr. 679/28.VII.2005

singure, se situează între 110 lei (RON) și 150 lei (RON) li
se acordă lunar o sumă de 98 lei (RON);
c) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 150 lei (RON) și 190 lei (RON) li
se acordă lunar o sumă de 71 lei (RON);
d) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 190 lei (RON) și 225 lei (RON) li
se acordă lunar o sumă de 51 lei (RON);
e) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 225 lei (RON) și 260 lei (RON) li
se acordă lunar o sumă de 41 lei (RON);
f) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 260 lei (RON) și 310 lei (RON) li
se acordă lunar o sumă de 20 lei (RON).
(2) Pe perioada sezonului rece, în lunile ianuarie,
februarie și martie 2006, limitele de venituri pentru
acordarea ajutorului pentru încălzirea locuinței familiilor și
persoanelor singure cu venituri reduse, care utilizează gaze
naturale, precum și nivelul ajutorului, prevăzute la art. 6
alin. (2) din Ordonanța de urgență a Guvernului nr. 5/2003,
aprobată prin Legea nr. 245/2003, cu modificările și
completările ulterioare, sunt următoarele:
a) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează până la 110 lei (RON) li se acordă
lunar o sumă de 178 lei (RON);

b) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 110 lei (RON) și 150 lei (RON) li
se acordă lunar o sumă de 108 lei (RON);
c) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 150 lei (RON) și 190 lei (RON) li
se acordă lunar o sumă de 79 lei (RON);
d) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 190 lei (RON) și 225 lei (RON) li
se acordă lunar o sumă de 56 lei (RON);
e) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 225 lei (RON) și 260 lei (RON) li
se acordă lunar o sumă de 45 lei (RON);
f) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 260 lei (RON) și 310 lei (RON) li
se acordă lunar o sumă de 22 lei (RON).
Art. 3. — Nivelul ajutorului pentru încălzirea locuinței
prevăzut la art. 8 din Ordonanța de urgență a Guvernului
nr. 5/2003, aprobată prin Legea nr. 245/2003, cu
modificările și completările ulterioare, acordat familiilor și
persoanelor care au stabilit dreptul la ajutor social în
condițiile prevăzute de Legea nr. 416/2001, cu modificările
și completările ulterioare, și care utilizează pentru încălzirea
locuinței lemne, cărbuni și combustibili petrolieri, în
perioada sezonului rece 1 noiembrie 2005 — 31 martie
2006, este de 48 lei (RON) lunar.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 14 iulie 2005.
Nr. 776.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MEDIULUI ȘI GOSPODĂRIRII APELOR

ORDIN
privind aprobarea Planului de management pentru Parcul Național Piatra Craiului
Având în vedere prevederile art. 19 alin. (1) din Ordonanța de urgență a Guvernului nr. 236/2000 privind regimul
ariilor naturale protejate, conservarea habitatelor naturale, a florei și faunei sălbatice, aprobată cu modificări și completări
prin Legea nr. 462/2001,
în temeiul art. 3 alin. (1) pct. 5 și al art. 5 alin. (8) din Hotărârea Guvernului nr. 408/2004 privind organizarea și
funcționarea Ministerului Mediului și Gospodăririi Apelor, cu modificările și completările ulterioare,
în baza avizului Comisiei pentru ocrotirea monumentelor naturii a Academiei Române nr. 1.147 din 21 decembrie 2004,
ministrul mediului și gospodăririi apelor emite următorul ordin:
Art. 1. — Se aprobă Planul de management pentru
Parcul Național Piatra Craiului, elaborat de Administrația
Parcului Național Piatra Craiului cu sprijinul Consiliului
științific și al Consiliului consultativ de administrare, în

cadrul proiectului GEF îManagementul conservării
biodiversității“.
Art. 2. — Planul de management pentru Parcul Național
Piatra Craiului este prevăzut în anexa care face parte
integrantă din prezentul ordin.

MONITORUL OFICIAL AL ROMÂNIEI, PARTEA I, Nr. 679/28.VII.2005
Art. 3. — Prezentul ordin se publică în Monitorul Oficial
al României, Partea I, cu excepția anexei, care se pune la

7

dispoziția persoanelor interesate de către Administrația
Parcului Național Piatra Craiului, cu titlu gratuit.

Ministrul mediului și gospodăririi apelor,
Sulfina Barbu
București, 18 iulie 2005.
Nr. 643.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea încadrării regiunilor viticole românești în zonele viticole ale Uniunii Europene
și condițiile aplicării corecțiilor de tărie alcoolică și de aciditate asupra recoltelor de struguri aflate
în diferite stadii de prelucrare
În baza prevederilor art. 3 alin. (3) din Legea viei și vinului în sistemul organizării comune a pieței vitivinicole
nr. 244/2002 și ale art. 111 lit. k) din Hotărârea Guvernului nr. 1.134/2002 pentru aprobarea Normelor metodologice de
aplicare a Legii viei și vinului în sistemul organizării comune a pieței vitivinicole nr. 244/2002,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — (1) Se aprobă încadrarea regiunilor viticole
românești în următoarele zone viticole ale Uniunii
Europene:
B — cu tărie alcoolică naturală de minimum 6,0% vol.;
CIa) — cu tărie alcolică naturală de minimum 7,5% vol.;
CII — cu tărie alcoolică naturală de minimum 8,5% vol.
(2) Încadrarea regiunilor viticole românești în cele trei
zone viticole ale Uniunii Europene se face astfel:
2.1. Regiunea Viticolă a Podișului Transilvaniei în zona
viticolă B;
2.2. Regiunea Viticolă a Dealurilor Moldovei în zona
viticolă CIa);
2.3. Regiunea Viticolă a Dealurilor Munteniei și Olteniei,
cu podgoriile: Ștefănești-Argeș, Sâmburești, Drăgășani și
Dealurile Craiovei, în zona viticolă CIa);
2.4. Regiunea Viticolă a Banatului în zona viticolă CIa);
2.5. Regiunea Viticolă a Crișanei și Maramureșului în
zona viticolă CIa);
2.6. Regiunea Viticolă a Dealurilor Munteniei și Olteniei,
cu podgoriile: Dealurile Buzăului, Dealu Mare, Severinului și
Plaiurile Drâncei, în zona viticolă CII;
2.7. Regiunea Viticolă a Colinelor Dobrogei în zona
viticolă CII;
2.8. Regiunea Viticolă a Teraselor Dunării în zona
viticolă CII;
2.9. Regiunea Viticolă a Nisipurilor și Altor Terenuri
Favorabile din Sudul Țării în zona viticolă CII.
(3) Încadrarea regiunilor viticole românești în zonele
viticole B, CIa) și CII ale Uniunii Europene a fost realizată
pe baza îStudiului ecopedologic și ecoclimatic pentru
încadrarea arealelor viticole din România în zonele viticole
ale U.E.“, elaborat de Institutul de Cercetare-Dezvoltare
pentru Viticultură și Vinificație Valea Călugărească.
Art. 2. — (1) În anii nefavorabili se poate autoriza de
către Oficiul Național al Viei și Vinului mărirea (ridicarea) în
anumite limite a tăriei alcoolice totale la recoltele viticole
aflate în diferite stadii de procesare, după cum urmează:
struguri proaspeți, must de struguri, must de struguri parțial
fermentat, vin nou aflat în fermentație și vin de masă,
obținute din soiurile nobile de vin recomandate și autorizate
pentru cultura viței-de-vie.
(2) Mărirea (ridicarea) tăriei alcoolice totale se
autorizează numai în cazul în care recolta de struguri aflată
în diferite stadii de procesare prevăzute la alin. (1) a
dobândit cel puțin următoarele valori ale tăriei alcoolice
naturale:

a) pentru arealele viticole românești încadrate în zona
viticolă B, 6% volume alcool, adică 102 g/l zaharuri tărie
alcoolică potențială;
b) pentru arealele viticole românești încadrate în zona
viticolă CIa), 7,5% volume alcool, adică 127,5 g/l zaharuri
tărie alcoolică potențială;
c) pentru arealele viticole românești încadrate în zona
viticolă CII, 8,5% volume alcool, adică 144,5 g/l zaharuri
tărie alcoolică potențială.
(3) Mărirea tăriei alcoolice se poate face numai până la
anumite plafoane prevăzute la art. 3 alin. (7) și (8), prin
aplicarea practicilor oenologice menționate la art. 3 alin. (1),
și nu poate depăși următoarele limite:
a) pentru arealele viticole românești încadrate în zona
viticolă B, 2,5% volume alcool, adică 42,5 g/l zaharuri tărie
alcoolică potențială;
b) pentru arealele viticole românești încadrate în zonele
viticole CIa) și CII, 2,0% volume alcool, adică 34,0 g/l
zaharuri tărie alcoolică potențială.
(4) În arealele viticole românești încadrate în zona
viticolă B, în anii în care condițiile climatice au fost
deosebit de nefavorabile, mărirea tăriei alcoolice totale se
poate face în limita a 3,5% volume alcool, adică 59,5 g/l
zaharuri tărie alcoolică potențială, până la plafonul prevăzut
la art. 3 alin. (5), prin aplicarea practicilor oenologice
menționate la art. 3 alin. (1).
Art. 3. — (1) Creșterea tăriei alcoolice totale exprimate
în % volume alcool, menționată la art. 2, se poate realiza
numai prin:
a) adaos de zaharoză, de must de struguri concentrat
sau de must de struguri concentrat rectificat, în cazul
strugurilor proaspeți, al mustului de struguri parțial
fermentat sau al vinului nou aflat încă în fermentație;
b) adaos de zaharoză, de must de struguri concentrat
sau de must de struguri concentrat rectificat sau prin
concentrare parțială, inclusiv osmoza inversă, în cazul
mustului de struguri;
c) concentrare parțială la rece, în cazul producerii vinului
de masă.
(2) Procedeele menționate la alin. (1) se exclud
reciproc.
(3) Adaosul de zaharoză menționat la alin. (1) lit. a) și
b) se poate realiza numai în cazul producerii vinurilor de
masă seci.
(4) Adaosul de must de struguri concentrat sau de must
de struguri concentrat rectificat nu poate mări volumul inițial
de struguri proaspeți presați, de must de struguri, must de
struguri parțial fermentat sau de vin nou aflat încă în

8

MONITORUL OFICIAL AL ROMÂNIEI, PARTEA I, Nr. 679/28.VII.2005

fermentație, cu mai mult de 8% în arealele viticole
românești încadrate în zona viticolă B și 6,5 % în arealele
viticole românești încadrate în zonele viticole CIa) și CII.
(5) În cazul aplicării prevederilor art. 2 alin. (4), limita
de mărire în volume este de 11% în arealele viticole
românești încadrate în zona viticolă B.
(6) Concentrarea nu poate reduce cu mai mult de 20%
volumul inițial și în nici un caz nu poate să mărească cu
mai mult de 2% volume tăria alcoolică naturală a mustului
de struguri, a vinului apt să devină vin de masă sau a
vinului de masă.
(7) Procedeele menționate anterior nu pot în nici un caz
să mărească tăria alcoolică totală în % volume a
strugurilor proaspeți, a mustului de struguri, a mustului de
struguri parțial fermentat, a vinului nou aflat încă în
fermentație, a vinului apt să devină vin de masă sau a
vinului de masă cu mai mult de 12% volume în arealele
viticole românești încadrate în zona viticolă B, 12,5%
volume în arealele viticole românești încadrate în zona
viticolă CIa) și 13% volume în arealele viticole românești
încadrate în zona viticolă CII.
(8) Pentru vinul roșu tăria alcoolică totală în % volume
a produselor menționate la alin. (7) poate crește până la
12,5% volume în arealele viticole românești încadrate în
zona viticolă B.
(9) Vinul din care se poate obține vin de masă și vinul
de masă nu pot fi concentrate, dacă produsele din care au
fost obținute au făcut obiectul procedeelor menționate la
art. 3 alin. (1) lit. a) și b).
Art. 4. — (1) Corecțiile acidității totale se pot aplica
recoltelor viticole aflate în următoarele stadii de prelucrare:
strugurii proaspeți, mustul de struguri, mustul de struguri
parțial fermentat, vinul nou aflat încă în fermentație și vinul.
Ele pot face obiectul:
a) unei dezacidificări (micșorări a acidității totale) parțiale
în arealele viticole românești încadrate în zonele viticole B
și CIa);
b) unei acidificări sau unei dezacidificări (măriri sau
micșorări ale acidității totale), fără a aduce atingere
dispozițiilor alin. (3), în arealele viticole românești încadrate
în zona viticolă CII.
(2) Acidificarea produselor, cu excepția vinului,
menționate la alin. (1) se poate face doar până la limita

maximă de 1,50 g/l, exprimată în acid tartric sau
20 miliechivalenți/l.
(3) Acidificarea vinurilor se poate face doar până la
limita maximă de 2,50 g/l, exprimată în acid tartric sau
33,3 miliechivalenți/l.
(4) Dezacidificarea vinurilor se poate face doar până la
limita maximă de 1,0 g/l, exprimată în acid tartric sau
13,3 miliechivalenți/l.
(5) Mustul de struguri destinat concentrării poate face
obiectul unei dezacidificări parțiale.
(6) În anii în care condițiile climatice au fost nefavorabile
se pot autoriza acidificarea și dezacidificarea produselor
cuprinse la alin. (1) din arealele viticole românești încadrate
în zona viticolă CII și dezacidificarea parțială în arealele
viticole încadrate în zonele viticole B și CIa).
(7) Acidificarea și îmbogățirea în zaharuri, în afara
situațiilor de derogare stabilite de la caz la caz, precum și
acidificarea și dezacidificarea aceluiași produs se exclud
reciproc.
Art. 5. — (1) Fiecare procedură menționată la art. 2
alin. (2) și la art. 4 alin. (1) trebuie înscrisă atât pe un
document de însoțire sub care circulă produsele astfel
tratate, cât și în registrul practicilor și tratamentelor
oenologice.
(2) Aceste proceduri pot fi efectuate, fără derogările
motivate de condiții nefavorabile de climă, numai:
a) înainte de 1 ianuarie, în arealele viticole românești
încadrate în zonele viticole CIa) și CII;
b) înainte de 16 martie, în arealele viticole românești
încadrate în zona viticolă B și numai pentru produsele
provenite din recolta de struguri imediat precedentă acestor
date.
Art. 6. — Prezentul ordin creează cadrul necesar
aplicării directe, la data aderării României la Uniunea
Europeană, a Regulamentului (CE) nr. 1.493/1999 privind
organizarea comună a pieței vitivinicole, anexa III, anexa
V, lit. C, D, E, G, publicat în Jurnalul Oficial al Uniunii
Europene nr. L 179 din 14 iulie 1999.
Art. 7. — Prezentul ordin se publică în Monitorul Oficial
al României, Partea I, și intră în vigoare la data de
1 septembrie 2005.

Ministrul agriculturii, pădurilor și dezvoltării rurale,
Gheorghe Flutur
București, 15 iulie 2005.
Nr. 645.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 679/28.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|045170]
ISSN 1453—4495

