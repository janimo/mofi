Anul 173 (XVII) — Nr. 1.093

PARTEA

I

LEGI, DECRETE, HOTĂRÂRI ȘI ALTE ACTE

Luni, 5 decembrie 2005

SUMAR

Nr.
LEGI ȘI DECRETE
342. — Lege pentru aprobarea Ordonanței Guvernului
nr. 52/2005 privind organizarea și desfășurarea
activității de curierat pentru materialele NATO
clasificate....................................................................
1.159. — Decret privind promulgarea Legii pentru
aprobarea Ordonanței Guvernului nr. 52/2005
privind organizarea și desfășurarea activității de
curierat pentru materialele NATO clasificate...........

344. — Lege privind unele măsuri pentru asigurarea
respectării drepturilor de proprietate intelectuală în
cadrul operațiunilor de vămuire................................

Pagina

Nr.

Pagina

1.161. — Decret pentru promulgarea Legii privind unele
măsuri pentru asigurarea respectării drepturilor de
proprietate intelectuală în cadrul operațiunilor de
vămuire.......................................................................

7

1.168. — Decret privind conferirea unor decorații.............

7

1.169. — Decret privind înaintarea în gradul următor a
unui contraamiral cu două stele din Ministerul
Apărării Naționale ......................................................

8

1.170. — Decret privind înaintarea în gradul următor a
unui general din Ministerul Administrației și
Internelor ....................................................................

8

2

2

3–6

2

MONITORUL OFICIAL AL ROMÂNIEI, PARTEA I, Nr. 1.093/5.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 52/2005 privind organizarea și desfășurarea activității
de curierat pentru materialele NATO clasificate
Parlamentul României adoptă prezenta lege.
Articol unic. — Se aprobă Ordonanța Guvernului nr. 52
din 25 august 2005 privind organizarea și desfășurarea
activității de curierat pentru materialele NATO clasificate,
adoptată în temeiul art. 1 pct. VIII.5 din Legea nr. 209/2005
privind abilitarea Guvernului de a emite ordonanțe, publicată
în Monitorul Oficial al României, Partea I, nr. 793 din
31 august 2005, cu următoarea modificare:

— Articolul 11 va avea următorul cuprins:
îArt. 11. — Începând cu anul 2006, cheltuielile necesare
desfășurării activității de curierat pentru materialele NATO
și ale Uniunii Europene clasificate se suportă de la bugetul
de stat prin bugetele instituțiilor prevăzute la art. 4, potrivit
legii.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 noiembrie 2005.
Nr. 342.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 52/2005 privind organizarea și desfășurarea
activității de curierat pentru materialele NATO clasificate
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 52/2005 privind organizarea și desfășurarea activității de
curierat pentru materialele NATO clasificate și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 25 noiembrie 2005.
Nr. 1.159.

3

MONITORUL OFICIAL AL ROMÂNIEI, PARTEA I, Nr. 1.093/5.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind unele măsuri pentru asigurarea respectării drepturilor de proprietate intelectuală
în cadrul operațiunilor de vămuire
Parlamentul României adoptă prezenta lege.
CAPITOLUL I
Dispoziții generale
Art. 1. — Dispozițiile prezentei legi se aplică mărfurilor
susceptibile a aduce atingere unui drept de proprietate
intelectuală, care:
a) intră sau ies de pe teritoriul României, inclusiv în/din
zone libere sau antrepozite libere;
b) sunt declarate la autoritatea vamală în vederea
plasării sub un regim vamal definitiv sau suspensiv ori în
vederea reexportului;
c) sunt plasate sub un regim vamal suspensiv;
d) se află sub supraveghere vamală, în orice alte
situații;
e) nu au fost declarate la intrarea sau ieșirea din țară și
sunt descoperite de autoritatea vamală în timpul
controalelor vamale efectuate potrivit legii;
f) au intrat în proprietatea privată a statului prin
confiscare sau abandon la autoritatea vamală.
Art. 2. — (1) Prezenta lege nu se aplică mărfurilor care
sunt obiect al dreptului de proprietate intelectuală protejat
și care au fost fabricate cu consimțământul titularului
dreptului, dar se află fără consimțământul acestuia în una
dintre situațiile la care face referire art. 1.
(2) Prezenta lege nu se aplică mărfurilor la care se
referă alin. (1), care sunt fabricate sau sunt protejate de
un alt drept de proprietate intelectuală, în alte condiții decât
cele convenite cu titularul dreptului.
(3) Prezenta lege nu se aplică bunurilor aflate în
bagajele călătorilor sau în colete trimise ori primite de
persoane fizice cu caracter necomercial, bunuri care se
încadrează în limita permisă de lege pentru a fi scutite de
la plata drepturilor de import și pentru care nu există indicii
materiale că mărfurile ar face parte dintr-un trafic
comercial.
Art. 3. — (1) În sensul prezentei legi, termenii și
expresiile de mai jos au următoarea semnificație:
1. drept de proprietate intelectuală: dreptul de autor,
drepturile conexe, dreptul asupra mărcilor de produs sau
de serviciu protejate, dreptul asupra desenelor și modelelor
industriale, dreptul asupra indicațiilor geografice, dreptul
asupra brevetelor de invenție, dreptul asupra certificatelor
suplimentare de protecție, dreptul asupra soiurilor de plante;
2. drept de autor: dreptul de proprietate intelectuală
recunoscut persoanei fizice sau persoanelor fizice care au
creat o operă originală de creație intelectuală în domeniul
literar, artistic sau științific, oricare ar fi modalitatea de
creație, modul sau forma concretă de exprimare și
independent de valoarea și destinația lor, ori altor titulari
legali, persoane juridice sau fizice;
3. drepturi conexe: drepturile de proprietate intelectuală,
altele decât drepturile de autor, de care beneficiază artiștii
interpreți sau executanți pentru propriile interpretări sau
execuții, producătorii de înregistrări sonore și producătorii
de înregistrări audiovizuale, pentru propriile înregistrări, și

organismele de radiodifuziune și televiziune, pentru propriile
emisiuni și servicii de programe;
4. marcă de produs sau de serviciu: un semn susceptibil
de reprezentare grafică, ce servește la deosebirea
produselor ori serviciilor unei persoane fizice sau juridice
de cele aparținând altor persoane. Pot să constituie mărci
semnele distinctive cum ar fi: cuvintele, inclusiv numele de
persoane, desenele, literele, cifrele, elementele figurative,
formele tridimensionale, respectiv forma produsului sau
ambalajul său, combinațiile de culori, precum și orice
combinație a acestor semne;
5. desen sau model industrial: aspectul nou al unui
produs având o funcție utilitară;
6. indicație geografică: denumirea care servește la
identificarea unui produs originar dintr-o țară, regiune sau
localitate a unui stat, în cazurile în care o calitate, reputație
sau alte caracteristici determinante pot fi, în mod esențial,
atribuite acestei origini geografice;
7. brevet de invenție: titlu de protecție care poate fi
obținut pentru orice invenție, ce are ca obiect un produs
sau un procedeu, în toate domeniile tehnologice, cu
condiția ca invenția să fie nouă, să implice o activitate
inventivă și să fie susceptibilă de o aplicare industrială;
8. certificat suplimentar de protecție: titlu de protecție care
poate fi acordat pentru orice produs protejat pe teritoriul
României prin brevet de invenție în vigoare și care, înainte
de punerea pe piață, a fost analizat ca medicament sau ca
produs fitosanitar;
9. brevet de soi: titlu de protecție care poate fi acordat
pentru un soi de plante protejat;
10. titularul dreptului:
a) deținătorul unui drept de proprietate intelectuală sau
reprezentantul său;
b) orice altă persoană autorizată să utilizeze acest drept
sau reprezentantul acesteia;
11. mărfuri contrafăcute:
a) orice marfă, inclusiv ambalajul său, care poartă, fără
autorizare, o marcă identică ori care nu se deosebește în
aspectele sale esențiale de o marcă de produs sau de
serviciu legal înregistrată pentru același tip de marfă și
care, din acest motiv, încalcă drepturile titularului acestei
mărci;
b) orice simbol al unei mărci de produs sau de serviciu
(inclusiv logo, etichetă, autoadeziv, broșură, instrucțiuni de
utilizare sau document de garanție care poartă un astfel de
simbol), chiar dacă este prezentat separat și care se află
în aceeași situație cu mărfurile prevăzute la lit. a);
c) orice ambalaj care poartă mărci de produse
contrafăcute, prezentate separat, în aceleași condiții ca și
mărfurile definite la lit. a);
12. mărfuri pirat: toate copiile fabricate fără
consimțământul titularului dreptului sau al persoanei legal
autorizate de acesta în țara de producere și care sunt
executate, direct ori indirect, după un produs purtător al
dreptului de autor sau al drepturilor conexe ori al unui

4

MONITORUL OFICIAL AL ROMÂNIEI, PARTEA I, Nr. 1.093/5.XII.2005

drept asupra modelelor și desenelor industriale, dacă
realizarea de astfel de copii ar constitui o încălcare a
dreptului de proprietate intelectuală respectiv;
13. mărfuri care aduc atingere unui drept de proprietate
intelectuală:
a) mărfuri contrafăcute;
b) mărfuri pirat;
c) mărfuri care aduc atingere drepturilor asupra unui
brevet de invenție sau unui certificat suplimentar de
protecție ori unei indicații geografice sau unui brevet de soi.
(2) Se asimilează mărfurilor prevăzute la alin. (1)
pct. 13, după caz, orice tipar sau matriță destinată ori
adaptată fabricării unor astfel de mărfuri care aduc atingere
unui drept de proprietate intelectuală, cu condiția ca
folosirea acestor tipare sau matrițe să aducă atingere
titularului dreptului.
CAPITOLUL II
Cererea de intervenție a autorității vamale
SECȚIUNEA 1
Măsuri prealabile depunerii cererii de intervenție
a autorității vamale

Art. 4. — (1) În cazul în care nu este depusă o cerere
de intervenție sau în perioada de acceptare a acesteia,
autoritatea vamală poate să suspende operațiunea de
vămuire și/sau să rețină pe o perioadă de 3 zile lucrătoare
mărfurile aflate în una dintre situațiile la care face referire
art. 1, dacă are suspiciunea că aceste mărfuri aduc
atingere unui drept de proprietate intelectuală.
(2) Cu privire la această măsură autoritatea vamală
notifică titularului dreptului și declarantului/deținătorului
destinatarului mărfurilor, dacă aceștia din urmă sunt
cunoscuți.
(3) Termenul prevăzut la alin. (1) curge de la data la
care titularul dreptului a primit notificarea.
(4) Dacă în termenul prevăzut la alin. (1) titularul
dreptului nu depune o cerere de intervenție, autoritatea
vamală ridică măsura de reținere a mărfurilor și/sau acordă
liberul de vamă, dacă celelalte condiții legale sunt
îndeplinite.
(5) În situația prevăzută la alin. (1), autoritatea vamală
poate să solicite titularului dreptului informații referitoare la
dreptul protejat, înaintea notificării acestuia în legătură cu
o posibilă încălcare a unui drept de proprietate intelectuală.
SECȚIUNEA a 2-a
Depunerea și analizarea cererii de intervenție
a autorității vamale

Art. 5. — Pentru intervenția autorității vamale, titularul
dreptului depune o cerere scrisă la Autoritatea Națională a
Vămilor, al cărei model se stabilește prin normele de
aplicare a prezentei legi.
Art. 6. — (1) Cererea de intervenție trebuie să conțină
următoarele informații obligatorii:
a) datele de identificare a titularului dreptului;
b) o descriere tehnică exactă și detaliată a mărfurilor
originale, precum și fotografii ale acestora;
c) orice informație specifică pe care titularul o deține în
legătură cu modalitatea de încălcare a dreptului său;
d) numele și adresa persoanei de contact desemnate
de titularul dreptului.

(2) În măsura în care sunt cunoscute, titularul dreptului
va furniza orice alte informații pe care le deține, cum ar fi:
a) valoarea mărfurilor originale înainte de taxare;
b) locul unde se află mărfurile sau destinația lor;
c) detalii pentru identificarea lotului sau a coletelor;
d) data prevăzută pentru sosirea sau plecarea
mărfurilor;
e) mijloace de transport utilizate;
f) țara sau țările de fabricație și rutele folosite;
g) diferențele tehnice între mărfurile originale și cele
susceptibile a aduce atingere unui drept de proprietate
intelectuală;
h) denumirea și sediul persoanelor juridice autorizate să
importe, să exporte sau să distribuie mărfurile.
(3) Cererea de intervenție va fi însoțită în mod
obligatoriu de următoarele documente:
a) declarația titularului dreptului că își asumă
responsabilitatea față de toate persoanele implicate, în
situația în care acțiunea civilă în justiție sau plângerea
penală nu își urmează cursul din cauza unei acțiuni sau
omisiuni a titularului dreptului ori în cazul în care instanța
stabilește că mărfurile nu aduc atingere unui drept de
proprietate intelectuală; prin aceeași declarație, titularul
dreptului acceptă să suporte toate costurile ce decurg din
păstrarea mărfurilor sub supraveghere vamală, inclusiv
cheltuielile de distrugere a mărfurilor;
b) dovada că este titularul dreptului.
(4) În cazul în care cererea de intervenție nu conține
informațiile obligatorii prevăzute la alin. (1) și documentele
prevăzute la alin. (3), Autoritatea Națională a Vămilor poate
respinge această cerere printr-o decizie motivată în care se
menționează și calea de atac; o nouă cerere poate fi
depusă numai după completarea sa în mod corespunzător.
(5) Autoritatea Națională a Vămilor analizează cererea
și comunică decizia sa în scris titularului dreptului, în
termen de 30 de zile lucrătoare de la data primirii cererii
de intervenție.
(6) Împotriva deciziei de respingere a cererii de
intervenție a autorității vamale titularul dreptului poate formula
plângere la instanța de contencios administrativ competentă.
(7) Titularul dreptului este obligat ca, în termen de
15 zile de la încetarea protecției dreptului de proprietate
intelectuală pe teritoriul României, să înștiințeze Autoritatea
Națională a Vămilor cu privire la aceasta.
SECȚIUNEA a 3-a
Acceptarea cererii de intervenție

Art. 7. — (1) În cazul în care Autoritatea Națională a
Vămilor acceptă cererea, stabilește și perioada de
intervenție, de până la un an.
(2) La expirarea acestei perioade și cu condiția achitării
de către titularul dreptului a tuturor costurilor ce decurg din
prezenta lege, la solicitarea scrisă a acestuia, Autoritatea
Națională a Vămilor poate prelungi perioada de intervenție
cu cel mult un an.
Art. 8. — Prevederile art. 5 și 6 se aplică în mod
corespunzător solicitărilor de prelungire a perioadei de
intervenție.
CAPITOLUL III
Condițiile în care se face intervenția autorității vamale
Art. 9. — Pe baza cererii de intervenție acceptate și,
când este cazul, după consultarea titularului dreptului,

MONITORUL OFICIAL AL ROMÂNIEI, PARTEA I, Nr. 1.093/5.XII.2005
autoritatea vamală reține mărfurile susceptibile a aduce
atingere unui drept de proprietate intelectuală și/sau
suspendă operațiunea de vămuire, notificând în scris
această măsură atât titularului dreptului, cât și
declarantului/deținătorului/destinatarului mărfurilor.
Art. 10. — (1) În cazul în care autoritatea vamală a
reținut mărfurile susceptibile a aduce atingere unui drept de
proprietate intelectuală și/sau a suspendat operațiunea de
vămuire, mărfurile pot fi distruse, fără să se urmeze
procedura prevăzută la art. 11, dacă sunt îndeplinite
cumulativ următoarele condiții:
a) titularul dreptului informează în scris autoritatea
vamală, în termen de 10 zile lucrătoare de la data primirii
notificării prevăzute la art. 9, că mărfurile reținute aduc
atingere unui drept de proprietate intelectuală; în cazul
mărfurilor perisabile, termenul este de 3 zile lucrătoare;
b) titularul dreptului depune la autoritatea vamală, în
termenul prevăzut la lit. a), acordul scris al declarantului/
deținătorului/destinatarului mărfurilor că abandonează aceste
mărfuri, în vederea distrugerii; acest acord poate fi
transmis autorității vamale direct de către declarantul/
deținătorul/destinatarul mărfurilor.
(2) Condiția prevăzută la alin. (1) lit. b) se prezumă a fi
îndeplinită dacă în termenul prevăzut la alin. (1) lit. a)
declarantul/deținătorul/destinatarul mărfurilor nu se opune în
mod expres, în scris, reținerii și/sau suspendării operațiunii
de vămuire ori distrugerii mărfurilor.
(3) Autoritatea vamală prelevează în mod obligatoriu
eșantioane din mărfurile care urmează să fie distruse,
conform reglementărilor vamale, urmând ca acestea să fie
păstrate în vederea constituirii de probe în instanță, dacă
va fi cazul.
(4) Cheltuielile de distrugere vor fi suportate de titularul
dreptului.
(5) Dacă declarantul/deținătorul/destinatarul mărfurilor
contestă măsura reținerii și/sau a suspendării operațiunii de
vămuire ori se opune distrugerii mărfurilor, se urmează
procedura prevăzută la art. 11.
Art. 11. — (1) Dacă, în termen de 10 zile lucrătoare de
la data primirii notificării privind reținerea mărfurilor și/sau
suspendarea operațiunii de vămuire, titularul dreptului nu
face dovada formulării unei acțiuni civile în justiție sau a
unei plângeri penale și dacă dispozițiile art. 10 nu sunt
aplicabile, autoritatea vamală dispune eliberarea mărfurilor
și/sau acordarea liberului de vamă, dacă celelalte condiții
legale sunt îndeplinite.
(2) În cazuri întemeiate, la cererea scrisă a titularului
dreptului, Autoritatea Națională a Vămilor poate prelungi
termenul prevăzut la alin. (1) cu cel mult 10 zile lucrătoare.
(3) În cazul mărfurilor perisabile, susceptibile a aduce
atingere unui drept de proprietate intelectuală, perioada la
care se face referire la alin. (1) este de 3 zile lucrătoare,
fără posibilitatea de a fi prelungită.
(4) În situația în care titularul dreptului formulează o
acțiune civilă în instanță sau o plângere penală, autoritatea
vamală reține mărfurile până la data când hotărârea
judecătorească rămâne definitivă și irevocabilă.
Art. 12. — (1) În cazul mărfurilor susceptibile a aduce
atingere drepturilor asupra desenelor și modelelor
industriale, brevetelor de invenție, certificatelor suplimentare
de protecție sau brevetelor de soi, declarantul/
deținătorul/destinatarul mărfurilor are posibilitatea de a
obține eliberarea mărfurilor și/sau acordarea liberului de

5

vamă, cu constituirea unei garanții, dacă sunt îndeplinite
cumulativ următoarele condiții:
a) titularul dreptului să fi depus la Autoritatea Națională
a Vămilor dovada formulării unei acțiuni civile în justiție sau
a unei plângeri penale;
b) să nu se fi dispus pe cale judiciară măsura
sechestrării sau indisponibilizării mărfurilor, înainte de
expirarea termenului prevăzut la art. 11;
c) toate formalitățile vamale să fi fost îndeplinite, potrivit
legii.
(2) Garanția prevăzută la alin. (1) trebuie să fie
suficientă pentru a proteja interesele titularului dreptului și
se constituie potrivit normelor de aplicare a prezentei legi;
constituirea garanției nu aduce atingere altor posibilități de
acțiune disponibile titularului dreptului, potrivit legii.
(3) În cazul în care acțiunea civilă în justiție sau
plângerea penală a fost formulată altfel decât din inițiativa
titularului dreptului asupra desenelor și modelelor
industriale, brevetelor de invenție, certificatelor suplimentare
de protecție sau brevetelor de soi, garanția va fi
disponibilizată dacă, în termen de 20 de zile lucrătoare de
la data notificării titularului dreptului, acesta nu face dovada
inițierii unei proceduri legale privind mărfurile la care face
referire alin. (1).
(4) Termenul prevăzut la alin. (3) poate fi prelungit cu
cel mult 10 zile lucrătoare.
Art. 13. — (1) Pentru a se stabili dacă s-a adus
atingere unui drept de proprietate intelectuală, autoritatea
vamală va comunica titularului dreptului, la cererea scrisă a
acestuia, informații privind numele și adresa declarantului/
destinatarului/deținătorului mărfurilor, originea și țara de
expediție a mărfurilor susceptibile a aduce atingere unui
drept de proprietate intelectuală, dacă autoritatea vamală
deține aceste informații.
(2) Titularul dreptului care primește informațiile prevăzute
la alin. (1) nu le poate utiliza decât în scopul aplicării
prevederilor cuprinse la art. 10—12.
(3) Utilizarea acestor informații în alte condiții decât cele
prevăzute la alin. (2) atrage angajarea răspunderii titularului
dreptului și suspendarea intervenției.
(4) Dacă titularul dreptului continuă să încalce obligația
prevăzută la alin. (2), autoritatea vamală poate refuza
prelungirea perioadei de intervenție.
Art. 14. — (1) Autoritatea vamală va permite titularului
dreptului și declarantului/destinatarului/deținătorului mărfurilor
să examineze mărfurile susceptibile a aduce atingere unui
drept de proprietate intelectuală, pentru care s-a luat
măsura reținerii și/sau a suspendării operațiunii de vămuire.
(2) La solicitarea expresă a titularului dreptului, biroul
vamal poate să preleveze eșantioane și să le pună la
dispoziție acestuia, numai pentru a fi analizate în scopul
utilizării rezultatului analizei în instanță.
(3) Când eșantioanele nu sunt distruse ca urmare a
analizei, titularul dreptului le va returna după efectuarea
acesteia, pe cât posibil înainte de eliberarea mărfurilor
și/sau acordarea liberului de vamă.
(4) Toate cheltuielile și responsabilitățile legate de analiza
acestor eșantioane sunt în sarcina titularului dreptului.
CAPITOLUL IV
Prevederi aplicabile mărfurilor care aduc atingere
unui drept de proprietate intelectuală
Art. 15. — Mărfurile pentru care s-a dovedit că aduc
atingere unui drept de proprietate intelectuală nu pot intra

6

MONITORUL OFICIAL AL ROMÂNIEI, PARTEA I, Nr. 1.093/5.XII.2005

sau ieși de pe teritoriul României ori în/din zonele libere
sau antrepozite libere, nu pot fi importate, exportate,
reexportate, plasate sub un regim vamal suspensiv.
Art. 16. — (1) Mărfurile prevăzute la art. 15 pot avea
următoarele destinații:
a) distrugerea, conform normelor legale în vigoare;
b) predarea cu titlu gratuit, în funcție de natura
bunurilor, către instituții din domeniul ocrotirii sociale,
organizații sau asociații nonprofit cu caracter umanitar,
asociații ori cluburi sportive, instituții de învățământ sau
persoane fizice care au avut de suferit de pe urma
dezastrelor, dacă există acordul scris al titularului
dreptului și dacă sunt mărfuri apte pentru consumul sau
uzul persoanelor fizice, cu condiția de a nu fi
comercializate.
(2) Aplicarea prevederilor alin. (1) nu exclude
valorificarea de către titular a drepturilor sale pe cale
judiciară, potrivit legii.
CAPITOLUL V
Contravenții
Art. 17. — (1) Constituie contravenții următoarele fapte
și se sancționează după cum urmează:
a) fapta declarantului/destinatarului/deținătorului mărfurilor
de a introduce sau scoate de pe teritoriul României
mărfurile stabilite că aduc atingere unui drept de
proprietate intelectuală;
b) neîndeplinirea de către titularul dreptului a obligației
prevăzute la art. 6 alin. (7);
c) neîndeplinirea obligației de a nu comercializa
mărfurile preluate în condițiile art. 16 alin. (1) lit. b).
(2) Contravențiile se sancționează cu amendă de la
3.000 lei (RON) la 10.000 lei (RON).
(3) În cazul prevăzut la alin. (1) lit. a), mărfurile care
fac obiectul contravenției se confiscă, iar dacă nu mai pot
fi identificate, contravenientul este obligat la plata
contravalorii acestora; termenul de prescripție pentru
aplicarea sancțiunii în cazul acestei contravenții curge de
la data la care se stabilește, în condițiile prezentei legi, că
mărfurile aduc atingere unui drept de proprietate
intelectuală.
(4) Sancțiunile pot fi aplicate și persoanelor juridice.
(5) Contravențiile se constată și sancțiunile se aplică
prin proces-verbal încheiat potrivit prevederilor art. 185 din
Legea nr. 141/1997 privind Codul vamal al României, cu
modificările și completările ulterioare, pe personalul vamal
care, potrivit atribuțiilor de serviciu, are calitatea de agent
constatator al contravențiilor.
Art. 18. — Contravențiilor prevăzute la art. 17 le sunt
aplicabile prevederile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.

CAPITOLUL VI
Responsabilitatea autorității vamale
și a titularului dreptului
Art. 19. — (1) Acceptarea unei cereri de intervenție nu
îndreptățește titularul dreptului să solicite autorității vamale
o compensație sau daune, în situația în care mărfurile
prevăzute la art. 1 nu au fost descoperite de autoritatea
vamală.
(2) Reținerea mărfurilor susceptibile a aduce atingere
drepturilor de proprietate intelectuală și/sau suspendarea
operațiunii de vămuire, în condițiile prezentei legi, nu
angajează răspunderea autorității vamale față de
persoanele care pot invoca un drept asupra mărfurilor
prevăzute la art. 1, pentru eventualele prejudicii suferite de
acestea ca rezultat al intervenției autorității vamale.
Art. 20. — Cheltuielile legate de depozitarea,
manipularea și păstrarea mărfurilor sub supraveghere
vamală, precum și cheltuielile de distrugere sau alte
cheltuieli similiare sunt în sarcina titularului dreptului.
CAPITOLUL VII
Dispoziții tranzitorii și finale
Art. 21. — (1) Pentru cererile de intervenție depuse în
baza prevederilor Legii nr. 202/2000 privind unele măsuri
pentru asigurarea respectării drepturilor de proprietate
intelectuală în cadrul operațiunilor de vămuire, cu modificările
ulterioare, perioada de intervenție rămâne valabilă până la
expirarea termenului aprobat, dacă titularul dreptului depune
declarația prevăzută la art. 6 alin. (3) lit. a).
(2) Măsurile de reținere a mărfurilor și de suspendare a
operațiunilor de vămuire inițiate de autoritatea vamală,
potrivit Legii nr. 202/2000, cu modificările ulterioare, vor fi
finalizate potrivit dispozițiilor prezentei legi.
Art. 22. — Dispozițiile prezentei legi se completează cu
prevederile Legii nr. 141/1997 privind Codul vamal al
României, cu modificările și completările ulterioare.
Art. 23. — Oficiul de Stat pentru Invenții și Mărci,
precum și Oficiul Român pentru Drepturile de Autor vor
pune la dispoziție autorității vamale informațiile necesare
pentru identificarea drepturilor protejate și a titularilor
acestora.
Art. 24. — (1) Prezenta lege intră în vigoare la 60 de zile
de la data publicării în Monitorul Oficial al României, Partea I.
(2) La data intrării în vigoare a prezentei legi se abrogă
Legea nr. 202/2000 privind unele măsuri pentru asigurarea
respectării drepturilor de proprietate intelectuală în cadrul
operațiunilor de vămuire, publicată în Monitorul Oficial al
României, Partea I, nr. 588 din 21 noiembrie 2000, cu
modificările ulterioare.
Art. 25. — În termenul prevăzut la art. 24 alin. (1),
Autoritatea Națională a Vămilor va elabora normele de
aplicare a prezentei legi, care vor fi aprobate prin hotărâre
a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 noiembrie 2005.
Nr. 344.

MONITORUL OFICIAL AL ROMÂNIEI, PARTEA I, Nr. 1.093/5.XII.2005

7

PREȘEDINTELE ROMÂNIEI

DECRET
pentru promulgarea Legii privind unele măsuri
pentru asigurarea respectării drepturilor de proprietate
intelectuală în cadrul operațiunilor de vămuire
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind unele măsuri pentru
asigurarea respectării drepturilor de proprietate intelectuală în cadrul
operațiunilor de vămuire și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 noiembrie 2005.
Nr. 1.161.

PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale
art. 6 lit. A, ale art. 8 lit. A și B și ale art. 11 din Legea nr. 29/2000 privind sistemul național de decorații al României,
cu modificările ulterioare,
având în vedere propunerea ministrului administrației și internelor,
pentru înaltul profesionalism și spiritul umanitar dovedite în misiunile executate pentru salvarea și ajutorarea
populației sinistrate din județele afectate de inundațiile din anul 2005,
Președintele României

d e c r e t e a z ă:

Art. 1. — Se conferă Ordinul național Pentru Merit în
grad de Ofițer, cu însemn pentru militari, domnului general
de brigadă cu o stea Rugină Gheorghe Gheorghe-Nicolaie.
Art. 2. — Se conferă Ordinul Virtutea Militară în grad de
Cavaler, cu însemn pentru militari:
— domnului maior Catrangiu Gheorghe Daniel;
— domnului maior Mihai Petre Marian;
— domnului maior Popa Constantin Sergiu;
— domnului căpitan Tisescu Neculai Giani-Laurențiu;
— domnului locotenent Buhăianu Mihai Cristian-Mihai.
Art. 3. — Se conferă Ordinul Virtutea Aeronautică în
grad de Cavaler, cu însemn pentru militari:
— domnului căpitan-comandor Enin Ion Dumitru;

— domnului căpitan-comandor Necula Gheorghe VirgilLeonard;
— domnului căpitan-comandor Ursuleanu Aurel Sorin-Aurel.
Art. 4. — Se conferă Medalia Virtutea Militară clasa
a III-a, cu însemn pentru militari:
— domnului agent principal de poliție Ungureanu Vasile
Dragoș Constantin;
— domnului plutonier major Davidov Mihail Nicolae;
— domnului plutonier major Mihăileanu Ioan Sorin;
— domnului sergent major Băltățescu Mihai Gheorghe;
— domnului sergent major Florea Traian Florentin-Raul;
— domnului sergent major Simianov Victor Florin.
Art. 5. — Se conferă Medalia Virtutea Aeronautică clasa
a III-a, cu însemn pentru militari, domnului maistru militar
principal Neagu Vasile Ștefan.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2005.
Nr. 1.168.

8

MONITORUL OFICIAL AL ROMÂNIEI, PARTEA I, Nr. 1.093/5.XII.2005
PREȘEDINTELE ROMÂNIEI

DECRET
privind înaintarea în gradul următor a unui contraamiral
cu două stele din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 147 din
18 noiembrie 2005, având în vedere propunerea ministrului apărării naționale,
Președintele României d e c r e t e a z ă:
Articol unic. — Pe data prezentului decret, domnul contraamiral cu
două stele Marin Gheorghe Gheorghe se înaintează la gradul de viceamiral
cu trei stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2005.
Nr. 1.169.
PREȘEDINTELE ROMÂNIEI

DECRET
privind înaintarea în gradul următor a unui general
din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și funcționarea
Consiliului Suprem de Apărare a Țării, ale Legii nr. 80/1995 privind Statutul
cadrelor militare, cu modificările și completările ulterioare, precum și ale
Hotărârii Consiliului Suprem de Apărare a Țării nr. 147 din 18 noiembrie 2005,
având în vedere propunerea ministrului administrației și internelor,
Președintele României d e c r e t e a z ă:
Articol unic. — Pe data prezentului decret, domnul general de brigadă
cu o stea Silion Anton Costică se înaintează la gradul de general maior cu
două stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2005.
Nr. 1.170.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.093/5.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|065055]
ISSN 1453—4495

