Anul 173 (XVII) — Nr. 245

PARTEA

I

LEGI, DECRETE, HOTĂRÂRI ȘI ALTE ACTE

Joi, 24 martie 2005

SUMAR

Nr.

Pagina
LEGI ȘI DECRETE

45.

— Lege pentru aprobarea Ordonanței de urgență
a Guvernului nr. 120/2004 privind suplimentarea
numărului de posturi aprobat Ministerului Public ......

132.

— Decret privind promulgarea Legii pentru
aprobarea Ordonanței de urgență a Guvernului
nr. 120/2004 privind suplimentarea numărului de
posturi aprobat Ministerului Public .........................

46.

— Lege privind aprobarea Ordonanței de urgență
a Guvernului nr. 2/2005 pentru stabilirea unor
măsuri privind organizarea și funcționarea
Ministerului Administrației și Internelor ...................

Nr.
133.

2

Pagina
— Decret pentru promulgarea Legii privind
aprobarea Ordonanței de urgență a Guvernului
nr. 2/2005 pentru stabilirea unor măsuri privind
organizarea
și
funcționarea
Ministerului
Administrației și Internelor .......................................

3

DECIZII ALE CURȚII CONSTITUȚIONALE
2

3

Decizia nr. 90 din 10 februarie 2005 referitoare la
excepția de neconstituționalitate a dispozițiilor
art. 15 alin. 1 din Legea nr. 80/1995 privind
Statutul cadrelor militare .........................................

4–6

Decizia nr. 124 din 1 martie 2005 referitoare la excepția
de neconstituționalitate a dispozițiilor art. 334 din
Codul de procedură penală......................................

6–8

2

MONITORUL OFICIAL AL ROMÂNIEI, PARTEA I, Nr. 245/24.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 120/2004 privind suplimentarea numărului de posturi
aprobat Ministerului Public
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 120
din 24 noiembrie 2004 privind suplimentarea numărului de posturi aprobat
Ministerului Public, publicată în Monitorul Oficial al României, Partea I,
nr. 1.142 din 2 decembrie 2004.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 45.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 120/2004 privind suplimentarea
numărului de posturi aprobat Ministerului Public
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 120/2004 privind suplimentarea numărului de
posturi aprobat Ministerului Public și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 16 martie 2005.
Nr. 132.

MONITORUL OFICIAL AL ROMÂNIEI, PARTEA I, Nr. 245/24.III.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 2/2005 pentru stabilirea unor măsuri
privind organizarea și funcționarea Ministerului Administrației și Internelor
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 2 din 27 ianuarie 2005 pentru stabilirea unor
măsuri privind organizarea și funcționarea Ministerului
Administrației și Internelor, publicată în Monitorul Oficial al
României, Partea I, nr. 104 din 1 februarie 2005, cu
următoarele modificări și completări:
1. La articolul I punctul 3, articolul 7 alineatul (1) va
avea următorul cuprins:
îArt. 7. — (1) Secretarii de stat și secretarul general
răspund de organizarea și conducerea activității structurilor

coordonate, potrivit atribuțiilor și competențelor stabilite prin
lege, hotărâre a Guvernului sau prin ordin al ministrului
administrației și internelor.“
2. La articolul I punctul 5, articolul 9 alineatul (4) va
avea următorul cuprins:
î(4) În exercitarea atribuțiilor legale, ministrul
administrației și internelor emite ordine și instrucțiuni, care
pot avea caracter normativ sau individual.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 46.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 2/2005 pentru stabilirea
unor măsuri privind organizarea și funcționarea
Ministerului Administrației și Internelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 2/2005 pentru stabilirea unor măsuri privind
organizarea și funcționarea Ministerului Administrației și Internelor și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 16 martie 2005.
Nr. 133.

4

MONITORUL OFICIAL AL ROMÂNIEI, PARTEA I, Nr. 245/24.III.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 90
din 10 februarie 2005

referitoare la excepția de neconstituționalitate a dispozițiilor art. 15 alin. 1 din Legea nr. 80/1995
privind Statutul cadrelor militare
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 15 din Legea nr. 80/1995 privind Statutul
cadrelor militare, excepție ridicată de Gabriel Hulea în
Dosarul nr. 4.089/2004 al Curții de Apel Bacău — Secția
civilă.
La apelul nominal răspunde autorul excepției, Gabriel
Hulea, personal și asistat de avocat Elena Băbușanu,
lipsind celelalte părți, față de care procedura de citare a
fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. Astfel, arată că
principiul egalității nu trebuie interpretat în sensul
uniformității, așa încât, atunci când situațiile sunt obiectiv
diferite, cum este cazul în speță, se justifică aplicarea unui
tratament juridic diferit.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2004, pronunțată în
Dosarul nr. 4.089/2004, Curtea de Apel Bacău — Secția
civilă a sesizat Curtea Constituțională cu excepția de
neconstituționalitate a dispozițiilor art. 15 din Legea
nr. 80/1995 privind Statutul cadrelor militare, excepție
ridicată de Gabriel Hulea cu prilejul soluționării recursului
formulat împotriva Sentinței civile nr. 17 din 16 ianuarie
2004, pronunțată de Tribunalul Bacău în Dosarul
nr. 8.304/2003.
În motivarea excepției de neconstituționalitate autorul
acesteia susține, în esență, că dispozițiile art. 15 din Legea
nr. 80/1995 contravin principiului constituțional al egalității în
drepturi, întrucât au un caracter discriminatoriu. În acest
sens arată că, în mod contrar reglementărilor generale
privind sistemul public de pensii și alte drepturi de asigurări
sociale, textul de lege criticat permite acordarea concediului
plătit pentru creșterea copilului până la vârsta de doi ani
numai femeilor cadre militare active. Așa fiind, spre
deosebire de toate celelalte categorii de salariați, cadrele

militare active bărbați nu pot beneficia de acest drept și, în
consecință, ei sunt discriminați atât în raport cu persoanele
civile, cât și cu femeile cadre militare active.
Curtea de Apel Bacău — Secția civilă apreciază că
dispozițiile art. 15 din Legea nr. 80/1995, care privesc
acordarea concediului pentru îngrijirea copilului, sunt
neconstituționale în raport cu prevederile art. 16 alin. (1)
din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului apreciază că textul de lege criticat
nu contravine dispozițiilor legale criticate. Astfel, în opinia sa,
îstabilirea concediilor, în mod diferit, pentru persoanele —
cadre militare active — față de cele care nu au acest
statut, nu este generată de presupuse discriminări între
cetățeni pe criterii arbitrare, ci se datorează specificului
activității militarilor, care impune acestei categorii
profesionale anumite obligații și interdicții“. Așa fiind,
diferențierea între regimul juridic al asigurărilor sociale
aplicabil cadrelor militare active, față de cel stabilit pentru
asigurații care nu fac parte din această categorie, se
justifică în mod obiectiv și rezonabil. În plus, amintește că
formele de asigurări sociale publice sau private sunt,
potrivit art. 47 alin. (2) din Constituție, prevăzute de lege.
În fine, consideră că, în realitate, prin excepția ridicată, se
solicită extinderea dispozițiilor legale criticate și la alte
situații neprevăzute în textul art. 15 din Legea nr. 80/1995,
dar reglementate de Legea nr. 19/2000, ceea ce excedează
însă competența Curții Constituționale.
Guvernul apreciază că excepția de neconstituționalitate
este întemeiată. În acest sens, arată că textul de lege
criticat este în contradicție cu dispozițiile Legii nr. 19/2000,
care prevăd că asigurații sistemului public de pensii au
dreptul la concediu și indemnizație pentru îngrijirea copilului
bolnav, iar de această indemnizație beneficiază, opțional,
unul dintre părinți, dacă solicitantul îndeplinește condițiile de
stagiu de cotizare prevăzute de lege. În același timp,
observă că, potrivit prevederilor art. 15 din Legea
nr. 80/1995, dreptul la concediu pentru îngrijirea copilului
se acordă pe baza dispozițiilor legale aplicabile pe plan
național, astfel că, în opinia sa, principiul specialia
generalibus derogant nu este aplicabil dispozițiilor criticate
ca neconstituționale. În sfârșit, în virtutea art. 198 din
Legea nr. 19/2000, la data intrării în vigoare a acestei legi,

MONITORUL OFICIAL AL ROMÂNIEI, PARTEA I, Nr. 245/24.III.2005
orice dispoziție contrară prevederilor sale se abrogă. În
consecință, consideră că art. 15 alin. 1 din Legea
nr. 80/1995, care contravine dispozițiilor art. 16 alin. (1) din
Constituție, nu mai este în vigoare.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 15 din Legea nr. 80/1995 privind Statutul
cadrelor militare, publicată în Monitorul Oficial al României,
Partea I, nr. 155 din 20 iulie 1995, cu modificările și
completările ulterioare, dispoziții potrivit cărora: îFemeile,
cadre militare în activitate, au dreptul la concediu de
maternitate și la concediu pentru îngrijirea copilului, în condițiile
stabilite prin ordin al ministrului apărării naționale, pe baza
dispozițiilor legale aplicabile pe plan național.
De asemenea, femeile, cadre militare în activitate,
beneficiază de pauze pentru alimentarea și îngrijirea copilului,
precum și de alte drepturi prevăzute de lege pentru femeile
salariate din administrația publică.“
În susținerea neconstituționalității acestor texte de lege,
autorii excepției invocă încălcarea prevederilor art. 16
alin. (1) din Constituție, potrivit cărora:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
Examinând excepția de neconstituționalitate, Curtea
constată că, deși autorul acesteia a atacat art. 15 din
Legea nr. 80/1995 în întregul său, în realitate, critica sa se
îndreaptă doar împotriva dispozițiilor primului alineat al
acestui articol, dispoziții ce reglementează acordarea
concediului pentru îngrijirea copilului. În consecință, Curtea
urmează să examineze doar conformitatea prevederilor
art. 15 alin. 1 din Legea nr. 80/1995 cu prevederile
constituționale invocate.
Astfel, dispozițiile art. 47 alin. (2) teza întâi din
Constituție consacră dreptul la pensie, la concediu de
maternitate plătit, la asistență medicală în unitățile sanitare
de stat, la ajutor de șomaj și la alte forme de asigurări
sociale publice sau private, prevăzute de lege.
Dreptul la concediu pentru îngrijirea copilului, drept a
cărui reglementare este supusă controlului de
constituționalitate, reprezintă una dintre formele de asigurări
sociale la care se referă textul constituțional mai sus
amintit.
Reglementarea acestui drept, inclusiv a condițiilor de
exercitare, s-a realizat prin Legea nr. 19/2000 privind
sistemul public de pensii și alte drepturi de asigurări
sociale, lege-cadru în materie. Astfel, prin conținutul

5

art. 121 și 122 din această lege, dreptul la concediu și la
indemnizația pentru creșterea copilului și pentru îngrijirea
copilului bolnav este consacrat pentru toate categoriile de
asigurați în sistemul public de pensii și alte drepturi de
asigurări sociale, fără nici o distincție între diferitele
categorii de asigurați.
Bineînțeles, legiuitorul este liber să instituie dispoziții
derogatorii de la reglementările generale instituite prin
legea-cadru, în privința anumitor condiții și criterii de
acordare a unor drepturi de asigurări sociale ori în privința
cuantumului și a modului de calcul ale acestora. Cu toate
acestea, Curtea consideră că eliminarea completă a unor
categorii de persoane de la beneficiul unei forme de
asigurare prevăzut de lege pentru toate categoriile de
asigurați nu se poate realiza fără a fi încălcat principiul
constituțional al egalității în drepturi. Această soluție
vizează și dreptul de opțiune al părinților în ceea ce
privește acordarea concediului pentru îngrijirea copilului și
a indemnizației aferente.
În ceea ce privește cadrele militare în activitate, Curtea
observă că, într-adevăr, sub aspectul condițiilor de
încadrare, al atribuțiilor, al drepturilor, al incompatibilităților
și al interdicțiilor, acestea se află într-o situație diferită față
de celelalte categorii de salariați. Cu toate acestea, în
calitate de asigurați, cadrele militare în activitate nu se
deosebesc de celelalte categorii de asigurați, astfel că
instituirea unui tratament juridic diferențiat, care îi privează
pe aceștia de beneficiul unei forme de asigurare socială
prevăzute de lege pentru toate persoanele asigurate apare
ca fiind discriminatorie.
Având în vedere că dreptul la concediu pentru îngrijirea
copilului este acordat, potrivit textului de lege criticat, doar
femeilor cadre militare în activitate, cu excluderea celuilalt
părinte, tot cadru militar, Curtea apreciază că art. 15
alin. 1 din Legea nr. 80/1995 trebuie analizat și din prisma
egalității de tratament juridic pe care statul nostru trebuie
să o asigure între femei și bărbați. În acest sens, apare
ca relevantă soluția pronunțată de Curtea Europeană a
Drepturilor Omului în cauza Schuler-Zgraggen contra Elveției
(1993), când s-a statuat că egalitatea sexelor este un scop
important al statelor membre ale Consiliului Europei și
numai considerente foarte puternice pot conduce la
aprecierea că instituirea unui tratament diferențiat este
compatibilă cu Convenția. Mai mult, Curtea de la
Strasbourg a subliniat necesitatea unei justificări obiective
și raționale în instituirea unui astfel de tratament.
Curtea Constituțională apreciază că, în cazul textului de
lege supus controlului de constituționalitate, considerentele
avute în vedere de legiuitor nu pot fi considerate ca fiind
îndeajuns de puternice pentru a justifica, în mod obiectiv
și rațional, instituirea unui tratament diferențiat între femeile
și bărbații, cadre militare în activitate, cu prilejul acordării
concediului pentru îngrijirea copilului. Aceasta, cu atât mai
mult cu cât ambele categorii de persoane au același statut
profesional, ceea ce conduce la concluzia că singura
justificare a diferenței de tratament se întemeiază pe
diferența de sex.

6

MONITORUL OFICIAL AL ROMÂNIEI, PARTEA I, Nr. 245/24.III.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Gabriel Hulea în Dosarul nr. 4.089/2004 al Curții de Apel
Bacău — Secția civilă și constată că dispozițiile art. 15 alin. 1 din Legea nr. 80/1995 privind Statutul cadrelor militare
contravin prevederilor art. 16 alin. (1) din Constituție.
Decizia se comunică celor două Camere ale Parlamentului și Guvernului.
Definitivă și general obligatorie.
Pronunțată în ședința din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 124
din 1 martie 2005

referitoare la excepția de neconstituționalitate a dispozițiilor art. 334
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 334 din Codul de procedură penală,
excepție ridicată de Valentin Nedelcu în Dosarul
nr. 1.854/2003 al Tribunalului București — Secția I penală.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public, făcând referire la jurisprudența Curții
Constituționale în materie, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 18 octombrie 2004, pronunțată în
Dosarul 1.854/2003, Tribunalul București — Secția I penală
a sesizat Curtea Constituțională cu excepția de
neconstituționalitate a dispozițiilor art. 334 din Codul de
procedură penală. Excepția a fost ridicată de inculpatul

Valentin Nedelcu în dosarul cu numărul de mai sus, având
ca obiect soluționarea unei cauze penale.
În motivarea excepției de neconstituționalitate se arată
că dispozițiile art. 334 din Codul de procedură penală,
referitoare la schimbarea încadrării juridice în cursul
judecății, sunt neconstituționale, deoarece încalcă
următoarele prevederi din Legea fundamentală: ale art. 20,
referitoare la tratatele internaționale privind drepturile
omului, ale art. 21 alin. (3), privind dreptul la un proces
echitabil, ale art. 23 alin. (11), privind prezumția de
nevinovăție, ale art. 24 alin. (1), referitoare la dreptul la
apărare, ale art. 124 alin. (1) și (2), referitoare la
înfăptuirea justiției, precum și ale art. 131 alin. (1), privind
rolul Ministerului Public. De asemenea, autorul excepției
apreciază că dispozițiile art. 334 din Codul de procedură
penală contravin și prevederilor art. 6 paragrafele 1, 2 și 3
lit. d) din Convenția pentru apărarea drepturilor omului și a
libertăților fundamentale. În susținerea excepției se arată că
prevederile art. 371 din Codul de procedură penală
stabilesc limitele în care instanța trebuie să desfășoare
judecata cauzei, iar stabilirea acestor limite se realizează
exclusiv de procuror prin rechizitoriu. În opinia autorului
excepției, schimbarea încadrării juridice date faptei prin
actul de sesizare a instanței aduce atingere dreptului
inculpatului la apărare și îl pune pe judecător într-o situație
de incompatibilitate, întrucât acesta își exprimă părerea cu
privire la soluția care ar putea fi dată în cauză, contrar
dispozițiilor art. 47 alin. (2) din Codul de procedură penală.

MONITORUL OFICIAL AL ROMÂNIEI, PARTEA I, Nr. 245/24.III.2005
Tribunalul București — Secția I penală și-a exprimat
opinia în sensul că dispozițiile de lege criticate sunt în
deplină concordanță cu prevederile Legii fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că susținerile autorului excepției
privind neconstituționalitatea prevederilor art. 334 din Codul
de procedură penală sunt neîntemeiate, deoarece aceste
dispoziții de lege au rolul de a garanta aflarea adevărului
sub toate aspectele, pe bază de probe, potrivit principiului
aflării adevărului în procesul penal (art. 3 din Codul de
procedură penală). De asemenea, arată că punerea în
discuție a schimbării încadrării juridice în cursul judecății nu
este atributul exclusiv al instanței de judecată, astfel
cererea privind schimbarea încadrării juridice este unul
dintre mijloacele de apărare aflate la dispoziția inculpatului,
existând posibilitatea ca prin acest mijloc să se creeze o
situație mai ușoară inculpatului. În sfârșit, Guvernul
apreciază că prevederile art. 334 din Codul de procedură
penală asigură toate garanțiile necesare unui proces
echitabil și exercitării dreptului la apărare, fiind în acord și
cu dispozițiile art. 6 paragrafele 1, 2 și 3 din Convenția
pentru apărarea drepturilor omului și a libertăților
fundamentale.
Avocatul Poporului consideră că dispozițiile legale
criticate nu aduc atingere prevederilor art. 21 alin. (3) și
ale art. 20 alin. (1) din Legea fundamentală, raportate la
dispozițiile art. 6 din Convenția pentru apărarea drepturilor
omului și a libertăților fundamentale, deoarece nu înlătură
posibilitatea inculpatului de a beneficia de drepturile și
garanțiile procesuale instituite prin lege, în cadrul unui
proces public, judecat de o instanță independentă,
imparțială și stabilită prin lege, într-un termen rezonabil.
Totodată, arată că imparțialitatea judecătorului nu este
afectată atunci când la propunerea unei părți sau a
procurorului, conform procedurii stabilite de lege, instanța
dispune schimbarea încadrării juridice a faptei inculpatului,
întrucât orice hotărâre adoptată se fundamentează pe
aprecierea probelor existente în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 334 din Codul de procedură penală, care au

7

următorul conținut: îDacă în cursul judecății se consideră că
încadrarea juridică dată faptei prin actul de sesizare urmează
a fi schimbată, instanța este obligată să pună în discuție noua
încadrare și să atragă atenția inculpatului că are dreptul să
ceară lăsarea cauzei mai la urmă sau eventual amânarea
judecății, pentru a-și pregăti apărarea.“
În esență, se contestă constituționalitatea prevederilor
art. 334 din Codul de procedură penală, prin aceea că
sunt încălcate dispozițiile constituționale ale art. 20,
referitoare la tratatele internaționale privind drepturile
omului, ale art. 21 alin. (3), privind dreptul la un proces
echitabil, ale art. 23 alin. (11), privind prezumția de
nevinovăție, ale art. 24 alin. (1), referitoare la dreptul la
apărare, ale art. 124 alin. (1) și (2), referitoare la
înfăptuirea justiției, precum și ale art. 131 alin. (1), privind
rolul Ministerului Public. În susținerea excepției autorul
acesteia arată că dispozițiile art. 334 din Codul de
procedură penală contravin principiului stabilit în art. 317
din Codul de procedură penală, referitor la obiectul
judecății. De asemenea, în argumentarea excepției de
neconstituționalitate se invocă și încălcarea prevederilor
art. 6 paragrafele 1, 2 și 3 lit. d) din Convenția pentru
apărarea drepturilor omului și a libertăților fundamentale,
privind dreptul la un proces echitabil.
Analizând aceste susțineri, Curtea constată ca fiind
neîntemeiată susținerea autorului excepției, conform căreia
dispozițiile art. 334 din Codul de procedură penală
contravin principiului stabilit în art. 317 din Codul de
procedură penală, referitor la obiectul judecății. Potrivit
prevederilor art. 317 din Codul de procedură penală,
noțiunea de obiect al judecății vizează numai persoana
inculpatului și faptele pentru care este trimis în judecată,
aspecte precizate fie prin rechizitoriu, fie prin plângerea
prealabilă a persoanei vătămate adresată direct instanței de
judecată. Rezultă că instanța de judecată nu este ținută de
încadrarea juridică dată faptei prin actul de sesizare.
Dispozițiile art. 317 din Codul de procedură penală au rolul
de a stabili competența funcțională a instanțelor judecătorești,
instituind principiul potrivit căruia instanța nu se sesizează
din oficiu în ceea ce privește fapta și persoana inculpatului.
Pe de altă parte, se constată că schimbarea încadrării
juridice a faptei este un act procesual necesar în cazurile
în care rechizitoriul a reținut din eroare o anumită
încadrare sau atunci când în cursul judecății apar elemente
noi de natură să determine o altă încadrare juridică decât
cea dată prin actul de sesizare a instanței.
Inițiativa schimbării încadrării juridice a faptei, indiferent
dacă are loc în fața primei instanțe sau în judecarea
căilor de atac, aparține instanței de judecată, părților,
precum și procurorului. Acest drept al părților și al
procurorului de a solicita instanței modificarea cadrului
procesual rezultă din prevederile art. 301 alin. 1 din Codul
de procedură penală, normă de aplicație generală, conform
căreia, îÎn cursul judecății, procurorul și oricare dintre părți pot
formula cereri, ridica excepții și pune concluzii“.
Dispoziția legală criticată impune instanței obligația de a
pune în discuție noua încadrare și de a atrage atenția
inculpatului că are dreptul să ceară acordarea răgazului
necesar pentru a-și pregăti apărarea. Sub acest aspect se
reține că aceste obligații care incumbă instanței

8

MONITORUL OFICIAL AL ROMÂNIEI, PARTEA I, Nr. 245/24.III.2005

judecătorești reprezintă veritabile garanții ale dreptului la
apărare și ale dreptului la un proces echitabil.
Totodată, susținerea autorului excepției, în sensul că
dispozițiile art. 334 din Codul de procedură penală aduc
atingere independenței și imparțialității instanței de judecată,
este de asemenea neîntemeiată. Se constată că
prevederile legale criticate nu numai că nu îngrădesc
independența și imparțialitatea instanței, ci, dimpotrivă,
acestea sunt expresia principiului consacrat de art. 124
alin. (3) din Constituție, conform căruia îJudecătorii sunt
independenți și se supun numai legii“. Astfel, instanța
judecătorească, în virtutea rolului său activ, consacrat de
art. 4 din Codul de procedură penală, are obligația de a
pune în discuția părților o nouă încadrare juridică, ori de
câte ori în cursul judecății se consideră că încadrarea dată
faptei prin actul de sesizare urmează a fi schimbată. Sub
acest aspect imparțialitatea judecătorului nu este afectată
atunci când, la propunerea unei părți sau a procurorului,
conform procedurii stabilite de lege, dispune schimbarea
încadrării juridice a faptei inculpatului, întrucât orice
hotărâre adoptată se fundamentează pe aprecierea
probelor existente în cauză. Cu acest prilej instanța nu își
exprimă părerea cu privire la soluția care ar putea fi dată
în cauză, așa cum pretinde autorul excepției, ci face
aplicarea principiilor procesual penale, în special a
principiului aflării adevărului. Schimbarea încadrării juridice
apare ca necesară tocmai pentru a se asigura o
soluționare corectă a cauzei, în cadrul unui proces
echitabil.
În aceeași ordine de idei se constată că, pentru
motivele arătate mai sus, nu se poate reține nici încălcarea

prevederilor art. 20 din Constituție raportate la dispozițiile
art. 6 paragrafele 1, 2 și 3 lit. d) din Convenția pentru
apărarea drepturilor omului și a libertăților fundamentale,
textele legale criticate fiind în deplină concordanță cu
principiul fundamental privind dreptul persoanei la un
proces echitabil.
Prevederile art. 334 din Codul de procedură penală nu
contravin nici principiului prezumției de nevinovăție, întrucât
prin schimbarea încadrării juridice instanța nu se pronunță
asupra existenței faptei și a vinovăției inculpatului. Așadar,
nu se poate vorbi de pronunțarea unei soluții în procesul
penal.
Cât privește critica de neconstituționalitate a dispozițiilor
art. 334 din Codul de procedură penală față de art. 131
alin. (1) din Legea fundamentală, privind rolul Ministerului
Public, se constată că acestea nu au relevanță în cauză.
De altfel, dispozițiile normative criticate au mai fost
supuse controlului de constituționalitate, concretizat în
Decizia nr. 83 din 14 martie 2002, publicată în Monitorul
Oficial al României, Partea I, nr. 242 din 10 aprilie 2002.
Chiar dacă, în soluționarea acestei excepții, Curtea a
examinat constituționalitatea art. 334 din Codul de
procedură penală în raport cu alte prevederi din Legea
fundamentală decât cele invocate de autorul excepției de
față, instanța de contencios constituțional a analizat textul
criticat și din perspectiva încălcării dreptului la apărare și a
dreptului la un proces echitabil, precum și a atingerii
independenței și imparțialității instanței de judecată,
stabilind că acestea nu sunt nesocotite.

Pentru considerentele arătate, în temeiul art. 146 lit. d) și ale art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 334 din Codul de procedură penală, excepție ridicată
de Valentin Nedelcu în Dosarul nr. 1.854/2003 al Tribunalului București — Secția I penală.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 245/24.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013445]
ISSN 1453—4495

