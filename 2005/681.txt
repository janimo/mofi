PARTEA

Anul 173 (XVII) — Nr. 681

I

LEGI, DECRETE, HOTĂRÂRI ȘI ALTE ACTE

Vineri, 29 iulie 2005

SUMAR
Nr.

Pagina
DECRETE

714.

— Decret pentru numirea unui magistrat ...............

1

715.

— Decret pentru numirea unui magistrat ...............
— Decret pentru numirea unui magistrat ...............

2

717.

— Decret pentru numirea unui magistrat ...............

3

Pagina

Decizia nr. 386 din 7 iulie 2005 referitoare la excepția
de neconstituționalitate a dispozițiilor art. 59 alin. 2
și art. 60 alin. 1 din Codul penal ...........................

2

716.

Nr.

DECIZII ALE CURȚII CONSTITUȚIONALE
Decizia nr. 291 din 9 iunie 2005 referitoare la excepția
de neconstituționalitate a dispozițiilor art. 300 din
Codul de procedură penală......................................

3–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.192. — Ordin al ministrului transporturilor, construcțiilor
și turismului pentru modificarea și înlocuirea
anexei nr. 5 la Normele metodologice privind
criteriile și metodologia pentru eliberarea licențelor
și brevetelor de turism, aprobate prin Ordinul
ministrului turismului nr. 170/2001 ...........................

DECRETE
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 30
alin. (1) din Legea nr. 303/2004 privind statutul magistraților, cu modificările
ulterioare, ale art. 36 alin. (1) lit. a) din Legea nr. 317/2004 privind Consiliul
Superior al Magistraturii, ale art. 1 alin. (1) din Ordonanța de urgență a
Guvernului nr. 53/2005 pentru preluarea procurorilor financiari ai Curții de
Conturi de Ministerul Public, precum și ale art. 5 din Ordonanța de urgență
a Guvernului nr. 117/2003 privind preluarea activității jurisdicționale și a
personalului instanțelor Curții de Conturi de către instanțele judecătorești,
aprobată cu modificări prin Legea nr. 49/2004,
având în vedere Hotărârea Consiliului Superior al Magistraturii nr. 256
din 6 iulie 2005,
Președintele României

d e c r e t e a z ă:

Articol unic. — Doamna Tudose Daniela, procuror financiar, se
numește în funcția de procuror la Parchetul de pe lângă Înalta Curte de
Casație și Justiție.
PREȘEDINTELE ROMÂNIEI

TRAIAN BĂSESCU
București, 22 iulie 2005.
Nr. 714.

6–7

8

2

MONITORUL OFICIAL AL ROMÂNIEI, PARTEA I, Nr. 681/29.VII.2005
PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 30
alin. (1) din Legea nr. 303/2004 privind statutul magistraților, cu modificările
ulterioare, ale art. 36 alin. (1) lit. a) din Legea nr. 317/2004 privind Consiliul
Superior al Magistraturii, ale art. 1 alin. (1) din Ordonanța de urgență a
Guvernului nr. 53/2005 pentru preluarea procurorilor financiari ai Curții de
Conturi de Ministerul Public, precum și ale art. 5 din Ordonanța de urgență
a Guvernului nr. 117/2003 privind preluarea activității jurisdicționale și a
personalului instanțelor Curții de Conturi de către instanțele judecătorești,
aprobată cu modificări prin Legea nr. 49/2004,
având în vedere Hotărârea Consiliului Superior al Magistraturii nr. 256
din 6 iulie 2005,
Președintele României

d e c r e t e a z ă:

Articol unic. — Doamna Gurzu Violeta, procuror financiar, se numește
în funcția de procuror la Parchetul de pe lângă Înalta Curte de Casație și
Justiție.
PREȘEDINTELE ROMÂNIEI

TRAIAN BĂSESCU

București, 22 iulie 2005.
Nr. 715.

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 30
alin. (1) din Legea nr. 303/2004 privind statutul magistraților, cu modificările
ulterioare, ale art. 36 alin. (1) lit. a) din Legea nr. 317/2004 privind Consiliul
Superior al Magistraturii, ale art. 1 alin. (1) din Ordonanța de urgență a
Guvernului nr. 53/2005 pentru preluarea procurorilor financiari ai Curții de
Conturi de Ministerul Public, precum și ale art. 5 din Ordonanța de urgență
a Guvernului nr. 117/2003 privind preluarea activității jurisdicționale și a
personalului instanțelor Curții de Conturi de către instanțele judecătorești,
aprobată cu modificări prin Legea nr. 49/2004,
având în vedere Hotărârea Consiliului Superior al Magistraturii nr. 256
din 6 iulie 2005,
Președintele României

d e c r e t e a z ă:

Articol unic. — Doamna Berghian Monica, procuror financiar, se
numește în funcția de procuror la Parchetul de pe lângă Tribunalul Alba.
PREȘEDINTELE ROMÂNIEI

TRAIAN BĂSESCU

București, 22 iulie 2005.
Nr. 716.

MONITORUL OFICIAL AL ROMÂNIEI, PARTEA I, Nr. 681/29.VII.2005

3

PREȘEDINTELE ROMÂNIEI

DECRET
pentru numirea unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 30
alin. (1) din Legea nr. 303/2004 privind statutul magistraților, cu modificările
ulterioare, ale art. 36 alin. (1) lit. a) din Legea nr. 317/2004 privind Consiliul
Superior al Magistraturii, ale art. 1 alin. (1) din Ordonanța de urgență a
Guvernului nr. 53/2005 pentru preluarea procurorilor financiari ai Curții de
Conturi de Ministerul Public, precum și ale art. 5 din Ordonanța de urgență
a Guvernului nr. 117/2003 privind preluarea activității jurisdicționale și a
personalului instanțelor Curții de Conturi de către instanțele judecătorești,
aprobată cu modificări prin Legea nr. 49/2004,
având în vedere Hotărârea Consiliului Superior al Magistraturii nr. 256
din 6 iulie 2005,
Președintele României

d e c r e t e a z ă:

Articol unic. — Domnul Vlad Camil, procuror financiar, se numește în
funcția de procuror la Parchetul de pe lângă Tribunalul Sibiu.
PREȘEDINTELE ROMÂNIEI

TRAIAN BĂSESCU
București, 22 iulie 2005.
Nr. 717.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 291
din 9 iunie 2005

referitoare la excepția de neconstituționalitate a dispozițiilor art. 300
din Codul de procedură penală
Ioan Vida
— președinte
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Nicoleta Grigorescu
— procuror
Marieta Safta
— magistrat-asistent
Pe rol se află soluționarea excepției de neconstituționalitate a dispozițiilor art. 300 din Codul de procedură
penală, ridicată de Adrian Mihail Drăgan în Dosarul
nr. 7.475/2004 al Judecătoriei Brăila.
La apelul nominal se prezintă autorul excepției, personal
și asistat de avocat Nicolae Trăistaru, precum și partea

Direcția pentru Agricultură și Dezvoltare Rurală Brăila, prin
consilier juridic Lucia Candea. Lipsesc celelalte părți, față
de care procedura de citare a fost legal îndeplinită.
Având cuvântul, autorul excepției, prin avocat, susține,
în esență, că textul de lege criticat încalcă dreptul la un
recurs efectiv, precum și liberul acces la justiție, întrucât nu
prevede posibilitatea atacării separat, cu recurs, a încheierii
prin care s-a respins cererea de restituire a cauzei la
parchet. Arată că, așa cum a statuat Curtea Europeană a
Drepturilor Omului în Hotărârea din 9 noiembrie 2004,
pronunțată în cauza Saez Maeso împotriva Spaniei, există o
violare a art. 6 paragraful 1 din Convenția pentru apărarea
drepturilor omului și a libertăților fundamentale atunci când
este limitat dreptul la recurs. În concluzie, solicită admiterea
excepției de neconstituționalitate așa cum a fost formulată,
depunând în acest sens și concluzii scrise.

4

MONITORUL OFICIAL AL ROMÂNIEI, PARTEA I, Nr. 681/29.VII.2005

Partea Direcția pentru Agricultură și Dezvoltare Rurală
Brăila, prin consilier juridic, solicită admiterea excepției de
neconstituționalitate, arătând că dispozițiile art. 300 din
Codul de procedură penală încalcă prevederile art. 21 din
Constituție, precum și pe cele ale art. 13 din Convenția
pentru apărarea drepturilor omului și a libertăților
fundamentale.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale și
nici celor din Convenția pentru apărarea drepturilor omului
și a libertăților fundamentale, invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 9 decembrie 2004, pronunțată în
Dosarul nr. 7.475/2004, Judecătoria Brăila a sesizat Curtea
Constituțională cu excepția de neconstituționalitate a
dispozițiilor art. 300 din Codul de procedură penală,
excepție ridicată de Adrian Mihail Drăgan în dosarul
menționat.
În motivarea excepției de neconstituționalitate se
susține, în esență, că dispozițiile legale criticate încalcă
dreptul la un proces echitabil prevăzut de dispozițiile
art. 21 alin. (3) din Constituție, respectiv de cele ale art. 6
din Convenția pentru apărarea drepturilor omului și a
libertăților fundamentale, precum și dreptul la un recurs
efectiv, prevăzut de art. 13 din aceeași Convenție, în
măsura în care nu prevăd posibilitatea atacării separat, cu
recurs, a încheierii prin care s-a respins cererea de
restituire a cauzei la parchet.
Judecătoria Brăila apreciază că excepția de
neconstituționalitate este neîntemeiată, întrucât încheierea
prin care s-a respins cererea de restituire a cauzei la
parchet poate fi atacată cu apel odată cu fondul, potrivit
dispozițiilor art. 361 alin. 2 din Codul de procedură penală.
Se arată că, în situația în care legiuitorul ar fi prevăzut că
această încheiere poate fi atacată separat cu recurs,
soluționarea cauzei ar fi putut fi tergiversată, ceea ce ar
încălca dreptul părților la un proces echitabil, soluționat
într-un termen rezonabil. Totodată se apreciază că îautorul
excepției de neconstituționalitate invocă absența unei
dispoziții legale [...], și nu o neconcordanță a unui text de
lege cu Constituția României și Convenția Europeană a
Drepturilor Omului“, or, îCurtea Constituțională nu este
competentă să emită acte normative [...]“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată. Se arată că încheierea pronunțată de
instanța de judecată în temeiul art. 300 din Codul de
procedură penală poate fi atacată odată cu hotărârea. În
opinia Guvernului, reglementarea unei căi separate de atac
împotriva acestei încheieri ar fi putut determina

tergiversarea cauzei și, prin urmare, ar fi încălcat dreptul
părților la un proces echitabil. Se mai arată că, în sensul
practicii instanței europene, conceptul de îproces echitabil“
nu implică în mod necesar existența mai multor grade de
jurisdicție, a unor căi de atac împotriva hotărârilor
judecătorești și nici posibilitatea exercitării acestor căi de
atac de către toate părțile din proces.
Avocatul Poporului consideră că dispozițiile art. 300 din
Codul de procedură penală sunt constituționale. Arată că
aceste prevederi legale nu contravin sub nici un aspect
prevederilor care reglementează dreptul părților la un
proces echitabil, întrucât nu înlătură posibilitatea acestora
de a beneficia de drepturile și garanțiile procesuale
instituite prin lege, în cadrul unui proces public, judecat de
către o instanță independentă, imparțială și stabilită prin
lege, într-un termen rezonabil. Totodată se arată că
instituirea regulilor de desfășurare a procesului în fața
instanțelor judecătorești este, potrivit art. 126 alin. (2) din
Constituție, de competența legiuitorului.
În concluzie, Avocatul Poporului consideră că excepția
de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părților și ale procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 300 din Codul de procedură penală, potrivit căruia
îInstanța este datoare să verifice din oficiu, la prima înfățișare,
regularitatea actului de sesizare.
În cazul când se constată că sesizarea nu este făcută
potrivit legii, iar neregularitatea nu poate fi înlăturată de îndată
și nici prin acordarea unui termen în acest scop, dosarul se
restituie organului care a întocmit actul de sesizare, în vederea
refacerii acestuia“.
Aceste dispoziții legale sunt considerate contrare
prevederilor constituționale ale art. 21 alin. (3), care
reglementează dreptul la un proces echitabil, precum și
celor ale art. 6 și 13 din Convenția pentru apărarea
drepturilor omului și a libertăților fundamentale, privind
dreptul la un proces echitabil, respectiv dreptul la un recurs
efectiv.
Ulterior sesizării Curții Constituționale, cu prilejul
judecării cauzei, autorul excepției de neconstituționalitate a
depus la dosar concluzii scrise, în cadrul cărora critică
prevederile art. 300 din Codul de procedură penală și în
raport de dispozițiile constituționale cuprinse în art. 16 alin. (1),
privind egalitatea în drepturi, în art. 49 [devenit art. 53],

MONITORUL OFICIAL AL ROMÂNIEI, PARTEA I, Nr. 681/29.VII.2005
privind restrângerea exercițiului unor drepturi sau al unor
libertăți, și în art. 128 [devenit art. 129], privind folosirea
căilor de atac. În ceea ce privește aceste critici, Curtea
observă că nu pot fi primite, întrucât au fost formulate
ulterior sesizării instanței de contencios constituțional, or,
potrivit art. 29 alin. (1) din Legea nr. 47/1992, Curtea este
competentă să se pronunțe numai în limitele sesizării.
Extinderea temeiurilor constituționale față de cele invocate
în fața instanței de fond ar conduce la exercitarea din
oficiu a controlului de constituționalitate, ceea ce este
contrar prevederilor art. 29 alin. (1) din Legea nr. 47/1992,
conform cărora Curtea Constituțională decide asupra
excepțiilor ridicate în fața instanțelor judecătorești sau de
arbitraj comercial. Ca atare, Curtea urmează să analizeze
constituționalitatea textului de lege criticat doar în raport cu
art. 21 alin. (3) din Constituție, respectiv cu art. 6 și 13
din Convenția pentru apărarea drepturilor omului și a
libertăților fundamentale.
Examinând excepția de neconstituționalitate ridicată,
Curtea constată că aceasta este neîntemeiată și urmează
să fie respinsă.
Curtea reține că recursul constituie una dintre căile de
atac, cu privire la care Constituția statuează, în art. 129,
că se pot exercita îîn condițiile legii“. Deplina competență în
ceea ce privește stabilirea acestor condiții revine așadar
legiuitorului, în acest sens fiind prevederile art. 126 alin. (2)
din Legea fundamentală, potrivit cărora îCompetența
instanțelor judecătorești și procedura de judecată sunt
prevăzute numai prin lege“. În temeiul acestor dispoziții
constituționale, legiuitorul poate institui, în considerarea
unor situații deosebite, reguli speciale de procedură, ca și
modalități de exercitare a drepturilor procedurale, liberul
accces la justiție și, implicit, dreptul la un proces echitabil
presupunând posibilitatea neîngrădită a celor interesați de
a utiliza aceste proceduri în formele și modalitățile instituite
de lege. Faptul că, în speță, textul de lege criticat nu
prevede posibilitatea atacării separate cu recurs a încheierii
prin care s-a respins cererea de restituire a cauzei la
parchet nu aduce atingere drepturilor procesuale ale părții,
câtă vreme această încheiere poate fi atacată odată cu
fondul, instanța superioară urmând să aprecieze dacă
cererea de restituire a dosarului la organul care a întocmit

5

actul de sesizare, în vederea refacerii acestuia, a fost pe
nedrept respinsă.
Așa fiind, dispozițiile legale criticate nu numai că nu
aduc atingere prevederilor constituționale ale art. 21
alin. (3), respectiv dispozițiilor art. 6 din Convenția pentru
apărarea drepturilor omului și a libertăților fundamentale, ci
constituie o aplicare a acestora, legiuitorul fiind preocupat
de asigurarea exigențelor unui proces echitabil, prin
împiedicarea exercitării abuzive a drepturilor procesuale și
prin asigurarea celerității procesului penal, soluționarea
cauzei într-un termen rezonabil fiind una dintre aceste
exigențe.
În ceea ce privește jurisprudența Curții Europene a
Drepturilor Omului invocată în motivarea excepției, Curtea
reține că, prin Hotărârea din 9 noiembrie 2004, pronunțată
în cazul Saez Maeso împotriva Spaniei, Curtea de la
Strasbourg a reținut că a existat o violare a art. 6
paragraful 1 din Convenție, atunci când normele referitoare
la formele ce trebuie respectate pentru introducerea unui
recurs și aplicarea lor îi împiedică pe justițiabili să se
prevaleze de căile de atac disponibile. Or, textul de lege
criticat în prezenta cauză nu împiedică în nici un fel părțile
de a se prevala de căile de atac prevăzute de lege și nu
restrânge accesul la justiție al acestora, câtă vreme, așa
cum s-a arătat, încheierea de respingere a cererii de
restituire a cauzei la parchet poate fi atacată odată cu
fondul, fiind asigurate astfel exigențele impuse de art. 6 și
13 din Convenție, privind dreptul la un proces echitabil,
respectiv dreptul la un recurs efectiv.
De altfel, așa cum rezultă din motivarea excepției de
neconstituționalitate, autorul acesteia solicită completarea
normei criticate în sensul reglementării posibilității atacării
separat, cu recurs, a încheierii prin care s-a respins
cererea de restituire a cauzei la parchet. Or, o asemenea
cerere excedează competenței Curții Constituționale, care,
potrivit art. 2 alin. (3) din Legea nr. 47/1992, î[...] se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului“.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 300 din Codul de procedură penală, excepție ridicată
de Adrian Mihail Drăgan în Dosarul nr. 7.475/2004 al Judecătoriei Brăila.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

6

MONITORUL OFICIAL AL ROMÂNIEI, PARTEA I, Nr. 681/29.VII.2005
CURTEA CONSTITUȚIONALĂ

D E C I Z I A Nr. 386
din 7 iulie 2005

referitoare la excepția de neconstituționalitate a dispozițiilor art. 59 alin. 2 și art. 60 alin. 1
din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 59 alin. 2 și art. 60 alin. 1
din Codul penal, excepție ridicată de Nagy Jozsef în
Dosarul nr. 766/2005 al Judecătoriei Miercurea-Ciuc.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
deoarece prevederile legale criticate nu aduc atingere
dispozițiilor constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
766/2005, Judecătoria Miercurea-Ciuc a sesizat Curtea
Constituțională cu excepția de neconstituționalitate a
prevederilor art. 59 alin. 2 și art. 60 alin. 1 din Codul penal.
Excepția a fost ridicată de condamnatul Nagy Jozsef, în
dosarul cu numărul de mai sus, având ca obiect
soluționarea unei cereri de liberare condiționată.
În motivarea excepției de neconstituționalitate, autorul
acesteia susține că dispozițiile legale criticate aduc atingere
dreptului constituțional referitor la garantarea dreptului la
viață și la integritate psihică, deoarece în perioada de
detenție a fost folosit la muncă, iar mai apoi s-a îmbolnăvit.
În realitate această critică vizează aplicarea prevederilor
contestate de către instanța de judecată, autorul excepției
fiind nemulțumit de împrejurarea că aceasta nu a ținut cont
de starea de sănătate a condamnatului și de alte aspecte
personale, cum ar fi acela că are patru copii.
Mai susține că dispozițiile art. 59 alin. 2 și art. 60
alin. 1 din Codul penal aduc atingere și prevederilor
art. 124 alin. (2) din Constituție, fără a arăta însă în ce
constă această contrarietate.

Judecătoria Miercurea-Ciuc opinează că excepția de
neconstituționalitate este neîntemeiată, deoarece motivele
invocate se încadrează în cadrul general de contestație sau
de cerere de liberare condiționată. Faptul că autorul
excepției face referire la Curtea Constituțională ca la o
instanță superioară ce îi poate rezolva problemele denotă
necunoașterea, din partea acestuia, a dispozițiilor care
reglementează competența instanței de contencios
constituțional.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece liberarea
condiționată este un mijloc de individualizare a executării
pedepsei închisorii în faza executării acesteia. Ea nu
constituie un drept, ci doar o vocație a condamnatului,
după cum nu constituie o obligație, ci doar o facultate
pentru instanță. Liberarea condiționată poate fi acordată
numai de către instanța de judecată, la propunerea
comisiei de liberare sau la cererea condamnatului, după ce
a verificat dacă sunt îndeplinite condițiile legale pentru
acordarea acesteia. Este de precizat că și atunci când se
constată îndeplinirea cerințelor legale pentru acordarea
liberării condiționate instanța nu este obligată să dispună
această măsură, ea fiind o facultate a instanței bazată pe
convingerea că reeducarea condamnatului se poate obține
fără executarea restului de pedeapsă în penitenciar. Pentru
aceste motive, Guvernul apreciază că prevederile legale
criticate nu aduc atingere dreptului la viață și la integritate
fizică și psihică a condamnatului și respectă pe deplin
principiul constituțional potrivit căruia justiția este unică,
imparțială și egală pentru toți.
De asemenea, motivele invocate în susținerea excepției
se încadrează ca motive generale ale cererii de liberare
condiționată, autorul făcând referire la Curtea
Constituțională ca o instanță superioară care îi poate
rezolva această cerere. Sub acest aspect, potrivit art. 2
alin. (3) din Legea nr. 47/1992, Curtea Constituțională nu
se poate pronunța asupra modului de interpretare și
aplicare a legii, în speță nu poate soluționa o cerere de
liberare condiționată.
Avocatul Poporului consideră că excepția de
neconstituționalitate este neîntemeiată, deoarece stabilirea

MONITORUL OFICIAL AL ROMÂNIEI, PARTEA I, Nr. 681/29.VII.2005
prin dispozițiile legale criticate a calculului fracțiunilor de
pedeapsă pentru acordarea liberării condiționate nu aduce
atingere sub nici un aspect prevederilor constituționale,
potrivit cărora dreptul la viață și la integritate fizică și
psihică sunt garantate. Astfel, condamnatul care, din cauza
stării sănătății sau din alte cauze, nu a fost niciodată
folosit la muncă ori nu mai este folosit poate fi liberat
condiționat după executarea fracțiunilor de pedeapsă
prevăzute de lege.
De asemenea, dispozițiile legale criticate se aplică în
mod egal tuturor persoanelor prevăzute în ipoteza normei
legale, fiind în deplină concordanță cu prevederile invocate
din Legea fundamentală, potrivit cărora justiția este unică,
imparțială și egală pentru toți.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 59 alin. 2 și art. 60 alin. 1 din Codul penal,
cu următorul conținut:
— Art. 59 alin. 2: îÎn calculul fracțiunilor de pedeapsă
prevăzute în alin. 1 se ține seama de partea din durata
pedepsei care poate fi considerată, potrivit legii, ca executată

7

pe baza muncii prestate. În acest caz însă, liberarea
condiționată nu poate fi acordată înainte de executarea
efectivă a cel puțin jumătate din durata pedepsei când aceasta
nu depășește 10 ani și a cel puțin două treimi când pedeapsa
este mai mare de 10 ani.“;
— Art. 60 alin 1: îCondamnatul care, din cauza stării
sănătății sau din alte cauze, nu a fost niciodată folosit la muncă
ori nu mai este folosit, poate fi liberat condiționat după
executarea fracțiunilor de pedeapsă arătate în art. 59 sau,
după caz, în art. 591, dacă dă dovezi temeinice de disciplină și
de îndreptare.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 22 alin. (1) referitoare la garantarea
dreptului la viață și la integritate fizică și psihică și ale
art. 124 alin. (2) privind unicitatea, imparțialitatea și
egalitatea justiției pentru toți cetățenii.
Examinând excepția de neconstituționalitate, Curtea
constată că dispozițiile Codului penal care formează
obiectul excepției stabilesc condițiile în care o persoană
care execută o pedeapsă privativă de libertate poate fi
eliberată condiționat. Dispozițiile atacate nu contravin cu
nimic normelor constituționale care garantează dreptul la
viață și la integritate fizică și psihică la care se referă
autorul excepției. Dimpotrivă, prin aceste dispoziții se oferă
condamnatului posibilitatea de a fi eliberat înainte de
executarea integrală a pedepsei, pentru a se reintegra
social și a-și trăi viața în acord cu ordinea de drept.
De altfel, motivarea excepției este informă, iar referirea
la dispozițiile constituționale nu are în vedere nemulțumirea
petentului cu privire la conținutul textelor de lege atacate,
ci mai degrabă dorința sa ca prin aplicarea acestora să i
se aprobe cererea de liberare condiționată. Or, sub aceste
aspecte Curtea nu este competentă să se pronunțe.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 59 alin. 2 și art. 60 alin. 1 din Codul penal, excepție
ridicată de Nagy Jozsef în Dosarul nr. 766/2005 al Judecătoriei Miercurea-Ciuc.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 681/29.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea și înlocuirea anexei nr. 5 la Normele metodologice
privind criteriile și metodologia pentru eliberarea licențelor și brevetelor de turism,
aprobate prin Ordinul ministrului turismului nr. 170/2001
În temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Anexa nr. 5 la Normele metodologice
privind criteriile și metodologia pentru eliberarea
licențelor și brevetelor de turism, aprobate prin Ordinul
ministrului turismului nr. 170/2001, publicat în
Monitorul Oficial al României, Partea I, nr. 225 din

3 mai 2001, cu modificările și completările ulterioare,
se modifică și se înlocuiește cu anexa la prezentul
ordin.
Art. 2. — Prezentul ordin se publică în Monitorul
Oficial al României, Partea I.

Ministrul transporturilor, construcțiilor și turismului,
Gheorghe Dobre
București, 22 iulie 2005.
Nr. 1.192.
ANEXĂ*)

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 681/29.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|045194]
ISSN 1453—4495

