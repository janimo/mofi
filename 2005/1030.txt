Anul 173 (XVII) — Nr. 1.030

PARTEA

I

LEGI, DECRETE, HOTĂRÂRI ȘI ALTE ACTE

Luni, 21 noiembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 547 din 18 octombrie 2005 referitoare la
excepția de neconstituționalitate a dispozițiilor
art. 31, art. 32, art. 34, art. 1081 alin. 1 pct. 1
lit. b), art. 108 4 și art. 108 5 din Codul de
procedură civilă .........................................................

2–4

DECRETE
1.101. — Decret privind supunerea spre ratificare
Parlamentului a amendamentului, adoptat la
Istanbul la 25 iunie 2004, la Carta Organizației
Cooperării Economice a Mării Negre, adoptată la
Yalta la 5 iunie 1998................................................

5

1.102. — Decret pentru supunerea spre ratificare
Parlamentului a Protocolului adițional privind
privilegiile și imunitățile Organizației Cooperării
Economice a Mării Negre, semnat la Tbilisi la
30 aprilie 1999 ..........................................................

5

Nr.
1.103. — Decret pentru supunerea spre ratificare
Parlamentului a Protocolului privind privilegiile și
imunitățile Adunării Parlamentare a Cooperării
Economice a Mării Negre, adoptat la Baku la
31 octombrie 2003 ....................................................
1.104. — Decret privind acordarea gradului de general
unui colonel din Ministerul Apărării Naționale și
trecerea acestuia în rezervă cu noul grad .............
ORDONANȚE ȘI HOTĂRÂRI
ALE GUVERNULUI ROMÂNIEI
150. — Ordonanță de urgență pentru aderarea
României la Convenția privind regimul de tranzit
comun, adoptată la Interlaken la 20 mai 1987......
1.085. — Hotărâre pentru modificarea Hotărârii
Guvernului nr. 182/2004 privind aprobarea
indicatorilor tehnico-economici ai unor obiective de
investiții din cadrul programului î38.000 de locuințe
pentru tineri, destinate închirierii“, derulate prin
intermediul Agenției Naționale pentru Locuințe.......

Pagina

6

6

7

7–8

2

MONITORUL OFICIAL AL ROMÂNIEI, PARTEA I, Nr. 1.030/21.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 547
din 18 octombrie 2005

referitoare la excepția de neconstituționalitate a dispozițiilor art. 31, art. 32, art. 34, art. 1081
alin. 1 pct. 1 lit. b), art. 1084 și art. 1085 din Codul de procedură civilă
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 31, art. 32, art. 34, art. 1081
alin. 1 pct. 1 lit. b), art. 1084 și art. 1085 din Codul de
procedură civilă, excepție ridicată de Marin Frunză în
Dosarul nr. 309/CM/2005 al Curții de Apel Galați — Secția
conflicte de muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2005, pronunțată în
Dosarul nr. 309/CM/2005, Curtea de Apel Galați — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 31, art. 32, art. 34, art. 1081 alin. 1 pct. 1
lit. b), art. 1084 și art. 1085 din Codul de procedură civilă.
Excepția a fost ridicată de Marin Frunză într-o cauză având
ca obiect soluționarea unei cereri de reexaminare formulate
împotriva unei încheieri pronunțate de Curtea de Apel
Galați.
În motivarea excepției de neconstituționalitate, autorul
acesteia susține că dispozițiile legale criticate îsunt
discriminatorii, totalitare, dictatoriale, despotice, inchiziționale
și milițienești“, încălcând astfel o serie de principii
constituționale și drepturi consacrate de Convenția pentru
apărarea drepturilor omului și a libertăților fundamentale și
de Declarația Universală a Drepturilor Omului.
În acest sens arată că soluționarea cererii de recuzare
în camera de consiliu și fără prezența părților contravine
dreptului la apărare, dreptului la un proces public, dreptului
la un proces echitabil și îdreptului privind interzicerea
discriminării“, întrucât justițiabilul nu poate fi prezent la
judecată și nu se poate apăra în fața instanței, în mod
nemijlocit sau prin intermediul unui avocat, în toate fazele
activității instanței de judecată. În opinia autorului excepției,
dispozițiile criticate încalcă și principiile statului de drept, al
universalității, al publicității, precum și dreptul la un proces
echitabil, dreptul la informare și dreptul la apărare, prin
faptul că încheierea prin care instanța decide asupra

recuzării înu se pronunță“, ci îdoar se citește“ în ședință
publică.
Totodată, apreciază că prevederea potrivit căreia
încheierea prin care s-a respins recuzarea se poate ataca
numai odată cu fondul este neconstituțională și contravine
dreptului la apărare, accesului liber la justiție, dreptului la
un recurs efectiv și la un proces echitabil, precum și
principiului universalității, al statului de drept și egalității,
deoarece, în cazul recuzării judecătorilor instanței de
recurs, această încheiere nu mai poate fi atacată. De
asemenea, consideră că posibilitatea de a formula numai
reexaminare împotriva încheierii prin care a fost stabilită
amenda judiciară sau despăgubirea, la aceeași instanță
care a pronunțat încheierea, încalcă dreptul la două grade
de jurisdicție, dreptul la un proces public, dreptul la un
recurs efectiv la o instanță națională, precum și îdreptul la
controlul judiciar ierarhic“. Aceasta deoarece instanța va
soluționa întotdeauna în mod arbitrar cererea de
reexaminare, astfel încât soluția va fi întotdeauna de
respingere a acestei cereri.
Curtea de Apel Galați — Secția conflicte de muncă și
asigurări sociale
consideră
că
excepția
de
neconstituționalitate este neîntemeiată. În acest sens
apreciază că textele de lege criticate nu instituie inegalități
sau discriminări între cetățeni și nu aduc atingere
prevederilor constituționale și nici reglementărilor
internaționale invocate de autorul excepției.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens invocă jurisprudența Curții
Constituționale în materie, prin care s-a statuat că
dispozițiile legale criticate sunt constituționale.
Avocatul Poporului apreciază că dispozițiile legale
criticate sunt constituționale. În acest sens arată că nu
poate fi reținută critica de neconstituționalitate a art. 31, 32,
34, art. 1081 alin. 1 pct. 1 lit. b), art. 1084 și 1085 din
Codul de procedură civilă, față de prevederile art. 21 și 24
din Constituție, întrucât judecarea cererii de recuzare nu
vizează fondul cauzei și nu presupune în mod necesar
dezbateri contradictorii, instanța pronunțând în ședință
publică o încheiere asupra recuzării. Prin această
reglementare legiuitorul a avut în vedere instituirea unei
proceduri simple și operative de soluționare a cererii de
recuzare, fiind respectat astfel dreptul părților la
soluționarea cauzelor într-un termen rezonabil. De altfel,
dispozițiile criticate reprezintă norme de procedură a căror
reglementare este de competența exclusivă a legiuitorului,
în conformitate cu art. 126 alin. (2) din Constituție. În ceea
ce privește contrarietatea dispozițiilor criticate cu prevederile
art. 4 și 16 din Constituție, se arată că acestea nu instituie

MONITORUL OFICIAL AL ROMÂNIEI, PARTEA I, Nr. 1.030/21.XI.2005
privilegii sau discriminări pe criterii de rasă, de
naționalitate, de origine etnică, de limbă, de religie, de sex,
de opinie, de apartenență politică, de avere sau de origine
socială.
Referitor la înfrângerea prevederilor art. 1, 11, 15, 31 și
51 din Constituție, Avocatul Poporului apreciază că aceste
texte de referință nu au incidență în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 31, 32, 34, art. 1081 alin. 1 pct. 1 lit. b),
art. 1084 și 1085 din Codul de procedură civilă, astfel cum
a fost modificat și completat prin Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005.
Dispozițiile legale criticate au următorul conținut:
— Art. 31: îInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogratoriul sau jurământul*) ca mijloc de
dovadă a motivelor de recuzare.
În cursul judecării cererii de recuzare nu se va face nici un
act de procedură.“;
— Art. 32: îÎncheierea asupra recuzării se citește în
ședința publică.
Dacă recuzarea a fost admisă, judecătorul se va retrage de
la judecarea pricinii.
Încheierea prin care s-a hotărât recuzarea va arăta în ce
măsură actele îndeplinite de judecătorul recuzat urmează să
fie păstrate.“;
— Art. 34: îÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nici o cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond [adică instanța de apel]
constată că recuzarea a fost pe nedrept respinsă, reface toate
actele și dovezile administrate la prima instanță.“;
— Art. 1081 alin.1 pct. 1 lit. b): îDacă legea nu prevede
altfel, instanța, potrivit dispozițiilor prezentului articol, va putea
sancționa următoarele fapte săvârșite în legătură cu procesul,
astfel:
1. cu amendă judiciară de la 500.000 lei la 7.000.000 lei: [...]
b) formularea, cu rea-credință, a unei cereri de recuzare
sau de strămutare;“.

3

— Art. 1084: îAmenda și despăgubirea se stabilesc prin
încheiere executorie, care se comunică celui obligat, dacă
măsura a fost luată în lipsa acestuia.“;
— Art. 1085: îÎmpotriva încheierii prevăzute la art. 1084 cel
obligat la amendă sau despăgubire va putea face numai cerere
de reexaminare, solicitând, motivat, să se revină asupra
amenzii ori despăgubirii sau să se dispună reducerea acestora.
Cererea se face în termen de 15 zile, după caz, de la data
la care a fost luată măsura sau de la data comunicării
încheierii.
Cererea se soluționeză prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.“
În susținerea neconstituționalității acestor texte de lege,
autorul excepției invocă încălcarea prevederilor art. 1, 4,
11, 15, 16, 20, 21, 24, 31, 51, 53, 124 și 126 din
Constituție.
De asemenea, în susținerea excepției sunt invocate și
dispozițiile art. 6, 13, 14 și 17 din Convenția pentru
apărarea drepturilor omului și a libertăților fundamentale,
precum și cele ale art. 1, 2, 6, 7, 8, 10 și 30 din
Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile art. 31, 34, art. 1081 alin. 1 pct. 1
lit. b), art. 1084 și 1085 din Codul de procedură civilă au
mai fost supuse controlului de constituționalitate.
Astfel, în ceea ce privește dispozițiile art. 31 și 34 din
Codul de procedură civilă, prin decizii precum Decizia nr.
196 din 13 mai 2003, publicată în Monitorul Oficial al
României, Partea I, nr. 416 din 13 iunie 2003, Decizia
nr. 11 din 18 ianuarie 2005, publicată în Monitorul Oficial
al României, Partea I, nr. 154 din 22 februarie 2005, și
Decizia nr. 120 din 1 martie 2005, publicată în Monitorul
Oficial al României, Partea I, nr. 346 din 25 aprilie 2005,
Curtea a statuat că textele legale criticate nu încalcă
principiul constituțional al accesului liber la justiție și al
dreptului la apărare. Aceasta deoarece judecarea cererii de
recuzare nu vizează fondul cauzei și nu presupune în mod
necesar dezbateri contradictorii, instanța pronunțând în
ședință publică o încheiere asupra recuzării, prin această
reglementare legiuitorul având în vedere instituirea unei
proceduri simple și operative de soluționare a acestei
cereri. Încheierea prin care s-a respins recuzarea se poate
ataca odată cu fondul, instanța de control judiciar urmând
a reface toate actele și dovezile administrate la prima
instanță, atunci când constată că cererea de recuzare a
fost pe nedrept respinsă. Totodată, Curtea a reținut că
cererea de recuzare nu constituie o acțiune de sine
stătătoare, având ca obiect realizarea sau recunoașterea
unui drept subiectiv al autorului cererii, ci o procedură
integrată procesului în curs de judecată, al cărei scop este
tocmai asigurarea desfășurării normale a judecății, iar nu
împiedicarea accesului la justiție. Tocmai în considerarea
acestui principiu constituțional, consacrat de prevederile
art. 21 din Legea fundamentală, legiuitorul a prevăzut
posibilitatea atacării numai odată cu fondul a încheierii prin
care s-a respins cererea de recuzare, spre deosebire de
încheierile prin care se încuviințează sau se respinge
abținerea, precum și de aceea prin care se încuviințează
recuzarea, care nu sunt supuse nici unei căi de atac.

*) Jurământul ca mijloc de probă a fost desființat prin Decretul nr. 208/1950, publicat în Buletinul Oficial, Partea I, nr. 68 din 12 august 1950.

4

MONITORUL OFICIAL AL ROMÂNIEI, PARTEA I, Nr. 1.030/21.XI.2005

În ceea ce privește invocarea înfrângerii prevederilor
art. 16 alin. (1) și (2), precum și ale art. 53 din Constituție,
Curtea a constatat că prin dispozițiile legale deduse
controlului de constituționalitate legiuitorul nu a instituit un
tratament discriminatoriu, ci un regim legal diferit, impus de
existența unor situații procesuale diferite, în condițiile în
care, potrivit art. 126 alin. (2) din Constituție, stabilirea
procedurii de judecată intră în competența exclusivă a sa.
De asemenea, Curtea a reținut că prevederile legale
criticate nu contravin art. 6 paragraful 1 din Convenția
pentru apărarea drepturilor omului și a libertăților
fundamentale, întrucât acestea se referă exclusiv la
soluționarea în fond a cauzei, el nefiind aplicabil unei
proceduri derivate, cu caracter derogatoriu, astfel cum este
recuzarea. De asemenea, nu poate fi primită nici critica
autorului excepției, potrivit căreia modul de soluționare a
cererii de recuzare determină o restrângere nejustificată a
accesului liber la justiție și a dreptului la apărare,
aducându-se astfel atingere art. 13, 17 și 18 din Convenția
pentru apărarea drepturilor omului și a libertăților
fundamentale, întrucât, așa cum Curtea Constituțională a
statuat în jurisprudența sa mai sus menționată, dispozițiile
legale criticate nu contravin prevederilor constituționale ale
art. 21, care consacră accesul liber la justiție, și nici ale
art. 24, care garantează dreptul la apărare.
Cu privire la critica de neconstituționalitate a dispozițiilor
art. 1081 alin. 1 pct. 1 lit. b), ale art. 1084 și 1085 din
Codul de procedură civilă, prin Decizia nr. 170 din
15 aprilie 2004, publicată în Monitorul Oficial al României,
Partea I, nr. 430 din 13 mai 2004, Curtea a constatat că
nu există incompatibilități între dispozițiile legale criticate,
pe de o parte, și prevederile constituționale și cele ale
documentelor internaționale invocate de autorul excepției,
pe de altă parte.
În acest sens, Curtea a reținut că textele de lege
criticate nu instituie inegalități sau discriminări între cetățeni
ori categorii de persoane, ci prevăd doar posibilitatea
aplicării unor amenzi judiciare, în cazul exercitării cu reacredință a unor drepturi procesuale, ceea ce corespunde
exigențelor art. 57 din Constituție, care instituie îndatorirea
fundamentală a cetățenilor de a exercita drepturile și
libertățile constituționale cu bună-credință, fără încălcarea
drepturilor și libertăților celorlalți.

De asemenea, textele criticate nu cuprind prevederi de
natură să aducă atingere principiului neretroactivității legii
civile, dreptului de acces la justiție și dreptului la apărare.
Dimpotrivă, dispozițiile art. 1085 din Codul de procedură
civilă prevăd că persoana obligată la amendă sau
despăgubire poate face cerere de reexaminare, prin care
solicită, motivat, să se revină asupra amenzii ori
despăgubirii. Totodată textele criticate nu contravin
dispozițiilor constituționale privind statul de drept și
respectarea supremației Constituției, celor privind dreptul
internațional și dreptul intern, precum și celor privind
tratatele internaționale referitoare la drepturile omului,
invocate, de asemenea, în susținerea excepției. În
consecință, Curtea a constatat că dispozițiile legale criticate
nu aduc atingere nici prevederilor corespunzătoare cuprinse
în documentele internaționale invocate de autorul excepției.
Întrucât în cauza de față nu au fost aduse elemente noi
de natură să impună reconsiderarea jurisprudenței Curții
Constituționale în materie, atât soluția, cât și considerentele
acestor decizii își mențin valabilitatea și în prezenta cauză.
Nici critica de neconstituționalitate a dispozițiilor art. 32
din Codul de procedură civilă nu poate fi reținută. Astfel,
faptul că îîncheierea asupra recuzării se citește în ședința
publică“ și nu se îpronunță“, așa cum s-ar impune, în
opinia autorului excepției, este o consecință firească a
celor prevăzute în art. 31 alin. 1 din același cod, care
prevede că îinstanța decide [...] în camera de consiliu, fără
prezența părților [...]“. Așa fiind, Curtea constată că prin
reglementarea dedusă controlului legiuitorul a instituit o
procedură derogatorie, de soluționare a unui incident
procesual, prin care nu se antamează fondul judecății; o
procedură ale cărei coordonate sunt, în principal, guvernate
de imperativul celerității și care are ca finalitate prevenirea
eventualelor tendințe de exercitare abuzivă, în scop de
tergiversare, a recuzării.
Așa fiind, considerentele care au impus și au justificat
respingerea criticii de neconstituționalitate a prevederilor
legale mai sus menționate își găsesc aplicare și în ceea
ce privește dispozițiile art. 32 din Codul de procedură
civilă.
În sfârșit, cu referire la celelalte texte constituționale
invocate în susținerea excepției, Curtea constată că
acestea nu pot fi reținute ca relevante pentru soluționarea
acesteia.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31, 32, 34, ale art. 1081 alin. 1 pct. 1 lit. b), ale
4 și 1085 din Codul de procedură civilă, excepție ridicată de Marin Frunză în Dosarul nr. 309/CM/2005 al Curții de
art. 108
Apel Galați — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 1.030/21.XI.2005

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului
a amendamentului, adoptat la Istanbul la 25 iunie 2004,
la Carta Organizației Cooperării Economice a Mării Negre,
adoptată la Yalta la 5 iunie 1998
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 364 din 3 noiembrie 2005,
Președintele României d e c r e t e a z ă:
Articol unic. — Se supune spre ratificare Parlamentului amendamentul,
adoptat la Istanbul la 25 iunie 2004, la Carta Organizației Cooperării
Economice a Mării Negre, adoptată la Yalta la 5 iunie 1998, și se dispune
publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 15 noiembrie 2005.
Nr. 1.101.
PREȘEDINTELE ROMÂNIEI

DECRET
pentru supunerea spre ratificare Parlamentului
a Protocolului adițional privind privilegiile și imunitățile
Organizației Cooperării Economice a Mării Negre,
semnat la Tbilisi la 30 aprilie 1999
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 365 din 3 noiembrie 2005,
Președintele României

d e c r e t e a z ă:

Articol unic. — Se supune spre ratificare Parlamentului Protocolul
adițional privind privilegiile și imunitățile Organizației Cooperării Economice a
Mării Negre, semnat la Tbilisi la 30 aprilie 1999, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 15 noiembrie 2005.
Nr. 1.102.

5

6

MONITORUL OFICIAL AL ROMÂNIEI, PARTEA I, Nr. 1.030/21.XI.2005
PREȘEDINTELE ROMÂNIEI

DECRET
pentru supunerea spre ratificare Parlamentului
a Protocolului privind privilegiile și imunitățile
Adunării Parlamentare a Cooperării Economice a Mării Negre,
adoptat la Baku la 31 octombrie 2003
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 361 din 3 noiembrie 2005,
Președintele României

d e c r e t e a z ă:

Articol unic. — Se supune spre ratificare Parlamentului Protocolul
privind privilegiile și imunitățile Adunării Parlamentare a Cooperării
Economice a Mării Negre, adoptat la Baku la 31 octombrie 2003, și se
dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 15 noiembrie 2005.
Nr. 1.103.
PREȘEDINTELE ROMÂNIEI

DECRET
privind acordarea gradului de general unui colonel
din Ministerul Apărării Naționale și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 135 din 31 octombrie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 30 noiembrie 2005, domnului colonel
Geampalia Florea Ioan i se acordă gradul de general de brigadă cu o stea
și trece în rezervă cu noul grad.
PREȘEDINTELE ROMÂNIEI,

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 15 noiembrie 2005.
Nr. 1.104.

MONITORUL OFICIAL AL ROMÂNIEI, PARTEA I, Nr. 1.030/21.XI.2005

7

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru aderarea României la Convenția privind regimul de tranzit comun,
adoptată la Interlaken la 20 mai 1987
Având în vedere obligația asumată de România în cadrul capitolului de negocieri 25 îUniunea vamală“, privind
aderarea României la Convenția privind regimul de tranzit comun,
ținând cont de faptul că, în conformitate cu prevederile art. 15 bis din Convenția privind regimul de tranzit
comun, adoptată la Interlaken la 20 mai 1987, aderarea devine efectivă în prima zi a celei de-a doua luni următoare
depunerii instrumentului de aderare,
luând în considerare faptul că România a fost invitată la data de 4 octombrie 2005 să devină parte contractantă
a acestei Convenții, prin Decizia nr. 5/2005 a Comisiei mixte CE-AELS, publicată în Jurnalul Oficial al Uniunii Europene
nr. L 269 din 14 octombrie 2005, începând cu data de 1 ianuarie 2006,
aceste elemente determină necesitatea ca România să adere la Convenția privind regimul de tranzit comun până
la data de 30 noiembrie 2005,
având în vedere dispozițiile art. 21 alin. (1) și (2) din Legea nr. 590/2003 privind tratatele,
în temeiul prevederilor art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — România aderă la Convenția*) privind
regimul de tranzit comun, adoptată la Interlaken la 20 mai
1987, cu amendamentele ulterioare, astfel cum a fost

modificată ultima dată prin Decizia nr. 4/2005 a Comisiei
mixte CE-AELS pentru tranzitul comun, publicată în Jurnalul
Oficial al Uniunii Europene nr. L225 din 31 august 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu
p. Ministrul afacerilor externe,
Anton Niculescu,
secretar de stat
Ministrul administrației și internelor
Vasile Blaga
Ministrul economiei și comerțului,
Codruț Ioan Șereș
Ministrul transporturilor, construcțiilor și turismului,
Gheorghe Dobre

București, 10 noiembrie 2005.
Nr. 150.

*) Convenția se publică ulterior în Monitorul Oficial al României, Partea I, nr. 1.030 bis în afara abonamentului, care se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 182/2004 privind aprobarea indicatorilor
tehnico-economici ai unor obiective de investiții din cadrul programului î38.000 de locuințe
pentru tineri, destinate închirierii“, derulate prin intermediul Agenției Naționale pentru Locuințe
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 182/2004
privind aprobarea indicatorilor tehnico-economici ai unor
obiective de investiții din cadrul programului î38.000 de

locuințe pentru tineri, destinate închirierii“, derulate prin
intermediul Agenției Naționale pentru Locuințe,
publicată în Monitorul Oficial al României, Partea I,

8

MONITORUL OFICIAL AL ROMÂNIEI, PARTEA I, Nr. 1.030/21.XI.2005

nr. 159 din 24 februarie 2004, se modifică după cum
urmează:

Nr.
crt.

1. Poziția nr. 21 din anexa nr. 1 îLista obiectivelor de
investiții din cadrul programului «38.000 de locuințe
pentru tineri, destinate închirierii», derulate prin
intermediul Agenției Naționale pentru Locuințe“, va avea
următorul cuprins:

î21. Locuințe pentru tineri, destinate
închirierii, în județul Neamț, municipiul
Piatra-Neamț, cartier Izvoare, etapa 2

Nr. de unități
locative

Obiectiv de investiții

211“

2. Anexa nr. 2/21 se înlocuiește cu anexa*) care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 15 septembrie 2005.
Nr. 1.085.
*) Anexa nu se publică, fiind clasificată potrivit legii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.030/21.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064423]
ISSN 1453—4495

