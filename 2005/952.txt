PARTEA

Anul 173 (XVII) — Nr. 952

I

LEGI, DECRETE, HOTĂRÂRI ȘI ALTE ACTE

Miercuri, 26 octombrie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 481 din 22 septembrie 2005 referitoare la
excepția de neconstituționalitate a dispozițiilor
art. 73 alin. (1) din Legea nr. 188/1999 privind
Statutul funcționarilor publici .....................................

1–3

HOTĂRÂRI ALE GUVERNULUI ROMÂNIEI
1.246. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea efectelor calamităților naturale produse
în județul Vrancea.....................................................

3

1.247. — Hotărâre privind aprobarea Mecanismului de
acordare a sprijinului financiar de la bugetul de
stat prin Programul de creștere a competitivității
produselor industriale ................................................

4–6

1.259. — Hotărâre privind stabilirea unor măsuri pentru
operaționalizarea Autorității Naționale pentru
Reglementarea și Monitorizarea Achizițiilor Publice ....

6

DECIZII

ALE

CURȚII

Nr.

Pagina

1.260. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2005, pentru Mănăstirea Locurele din județul Gorj....

6–7

1.262. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al municipiului Tecuci și în administrarea
Consiliului Local al Municipiului Tecuci, județul
Galați ..........................................................................

7

1.264. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al municipiului Medgidia și în administrarea
Consiliului Local al Municipiului Medgidia, județul
Constanța ...................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 481
din 22 septembrie 2005

referitoare la excepția de neconstituționalitate a dispozițiilor art. 73 alin. (1)
din Legea nr. 188/1999 privind Statutul funcționarilor publici
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Aurelia Rusu
Mihai Paul Cotta

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 73 alin. (1) din Legea
nr. 188/1999 privind Statutul funcționarilor publici, excepție
ridicată de Direcția Silvică Miercurea-Ciuc în Dosarul
nr. 718/R/2005 al Tribunalului Harghita.

2

MONITORUL OFICIAL AL ROMÂNIEI, PARTEA I, Nr. 952/26.X.2005

La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în dosarele Curții
Constituționale nr. 503D/2005 și nr. 646D/2005, care au ca
obiect aceeași excepție de neconstituționalitate, ridicată de
același autor în dosarele Tribunalului Harghita nr. 717/R/2005
și nr. 892/2005.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de neconstituționalitate ridicate în dosarele nr. 502D/2005, nr. 503D/2005
și nr. 646D/2005 au obiect identic, pune în discuție, din
oficiu, problema conexării lor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 503D/2005 și nr. 646D/2005
la Dosarul nr. 502D/2005, care este primul înregistrat.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că dispozițiile legale criticate referitoare
la repararea pagubelor produse insituțiilor publice de către
funcționarii publici nu încalcă, sub nici o formă, dreptul
autorității publice de a-și reîntregi patrimoniul.
C U R T E A,

având în vedere actele și lucrările dosarului, constată
următoarele:
Prin încheierile din 25 mai, 2 mai și 13 iulie 2005,
pronunțate în dosarele nr. 718/R/2005, nr. 717/R/2005 și
nr. 892/2005, Tribunalul Harghita a sesizat Curtea
Constituțională cu excepția de neconstituționalitate a
dispozițiilor art. 73 alin. (1) din Legea nr. 188/1999, excepție
ridicată de Direcția Silvică Miercurea-Ciuc cu ocazia
soluționării acțiunilor în contencios administrativ introduse de
autorul excepției.
În motivarea excepției de neconstituționalitate, identică
în cele trei dosare, autorul acesteia susține că textul criticat
încalcă prevederile art. 21 din Constituție care reglementează
accesul liber la justiție, întrucât prevede că autoritatea sau
instituția publică nu poate să antreneze răspunderea civilă a
salariaților funcționari publici decât prin emiterea unei
dispoziții de imputare sau prin asumarea de către persoana
vinovată a unui angajament de plată. În acest fel, consideră
autorul excepției, îinstituției i se îngrădește liberul acces la
justiție, întrucât nu se poate adresa instanței judecătorești
pentru recuperarea pagubelor produse patrimoniului instituției
sau pentru restituirea unor sume care au fost acordate
necuvenit“.
Tribunalul Harghita, exprimându-și opinia în cele trei
dosare, apreciază că excepția de neconstituționalitate este
neîntemeiată.
În acest sens, instanța invocă jurisprudența Curții
Constituționale și pe cea a Curții Europene a Drepturilor
Omului, care au statuat în mod repetat că îaccesul liber la
justiție nu este un drept absolut a cărui exercitare nu ar
putea fi condiționată, prin lege, de îndeplinirea anumitor
cerințe obligatorii“.
În conformitate cu prevederile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul a transmis punctul său de vedere, având un
conținut asemănător, considerând că excepția este neîntemeiată.
În argumentarea acestui punct de vedere, se arată că
dispozițiile criticate nu îngrădesc accesul la justiție, ci permit
autorității sau instituției publice să-și recupereze pagubele cu
celeritate, printr-o procedură simplă.
Guvenul face referire la jurisprudența Curții
Constituționale, care, în acord cu cea a Curții Europene a

Drepturilor Omului, a statuat în mod repetat că accesul la
justiție nu este un drept absolut, a cărui exercitare nu ar
putea fi condiționată, prin lege, de îndeplinirea anumitor
cerințe obligatorii.
Avocatul Poporului a transmis punctul său de vedere, cu
un conținut asemănător, prin care consideră, în esență, că
excepția este neîntemeiată, întrucât textul criticat nu încalcă
art. 21 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și celor ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 73 alin. (1) din Legea nr. 188/1999 privind
Statutul funcționarilor publici, republicată în Monitorul Oficial
al României, Partea I, nr. 251 din 22 martie 2004, cu
modificările și completările ulterioare, text care are următorul
cuprins:
îRepararea pagubelor aduse autorității sau instituției publice
în situațiile prevăzute la art. 72 lit. a) și b) se dispune prin
emiterea de către conducătorul autorității sau instituției publice a
unui ordin sau a unei dispoziții de imputare, în termen de 30 de
zile de la constatarea pagubei, sau, după caz, prin asumarea
unui angajament de plată, iar în situația prevăzută la lit. c) a
aceluiași articol, pe baza hotârârii judecătorești definitive și
irevocabile.“
Textul art. 72 din Legea nr. 188/1999, la care face
trimitere textul de lege criticat, are următorul cuprins:
îRăspunderea civilă a funcționarului public se angajează:
a) pentru pagubele produse cu vinovăție patrimoniului
autorității sau instituției publice în care funcționează;
b) pentru nerestituirea în termenul legal a sumelor ce i s-au
acordat necuvenit;
c) pentru daunele plătite de autoritatea sau instituția publică,
în calitate de comitent, unor terțe persoane, în temeiul unei
hotărâri judecătorești definitive și irevocabile.“
În esență, critica de neconstituționalitate constă în
susținerea că prin textul de lege criticat se încalcă dreptul
de acces liber la justiție consacrat prin art. 21 din Constituție.
Din motivarea excepției rezultă că, în realitate, autorul
excepției are în vedere numai alin. (1) și (2) ale art. 21,
texte care au următorul cuprins: î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
constată că aceasta este neîntemeiată, întrucât textul de
lege criticat nu încalcă prevederile constituționale invocate.
Dispozițiile constituționale ale art. 21 consacră, între
drepturile, libertățile și îndatoririle fundamentale, prevăzute în
titlul II, cap. I, accesul liber la justiție al persoanei pentru
apărarea drepturilor, libertăților și a intereselor sale legitime,
ceea ce exclude autoritățile și instituțiile publice.
Curtea reține că textul criticat pentru neconstituționalitate
nu încalcă dreptul autorității sau instituției publice de a-și
reîntregi patrimoniul, în cazul angajării răspunderii civile a
funcționarului public, ci prevede o procedură specială, mai
facilă, în acest scop.
Totodată, Curtea observă că, prin textul criticat, numai în
cazul pagubelor produse patrimoniului autorității sau instituției

MONITORUL OFICIAL AL ROMÂNIEI, PARTEA I, Nr. 952/26.X.2005
publice în care își desfășoară activitatea funcționarul public,
precum și în cazul nerestituirii în termenul legal a sumelor
acordate necuvenit este prevăzută, pentru autoritatea publică,
calea emiterii unui ordin sau unei dispoziții de imputare sau,
după caz, a asumării de către cel în cauză a unui
angajament de plată. Aceasta este o modalitate specifică,
mult simplificată și operativă, de acoperire a unui prejudiciu,
explicabilă prin raportul specific de autoritate existent între
conducătorul autorității sau instituției publice și funcționarul

3

supus rigorilor unui statut special, care îl deosebește de
persoana angajată în baza unui contract de muncă.
De altfel, Curtea reține că, potrivit art. 93 din Legea
nr. 188/1999, îDispozițiile prezentei legi se completează cu
prevederile legislației muncii, precum și cu reglementările de
drept comun civile, administrative sau penale, după caz, în
măsura în care nu contravin legislației specifice funcției publice.“
În consecință, Curtea constată că nu sunt încălcate
dispozițiile art. 21 alin. (1) și (2) din Constituție.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 73 alin. (1) din Legea nr. 188/1999 privind Statutul
funcționarilor publici, excepție ridicată de Direcția Silvică Miercurea-Ciuc în dosarele nr. 718/R/2005, nr. 717/R/2005 și
nr. 892/2005 ale Tribunalului Harghita.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului, prevăzut în bugetul
de stat pe anul 2005, pentru înlăturarea efectelor calamităților naturale produse în județul Vrancea
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, precum și al art. 21 lit. b) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 2.500 mii lei
(RON) din Fondul de intervenție la dispoziția Guvernului,
prevăzut în bugetul de stat pe anul 2005, bugetului propriu al
comunei Vulturu, județul Vrancea, pentru înlăturarea efectelor
calamităților naturale produse în anul 2005, în vederea
realizării unor lucrări urgente de viabilizare a terenurilor
alocate pentru construirea de locuințe cetățenilor sinistrați care
au optat pentru strămutarea din satul Vadu Roșca.
Art. 2. — Pentru asigurarea fondurilor necesare finanțării
lucrărilor prevăzute la alin. (1) se suplimentează cu suma

de 2.500 mii lei (RON) Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2005.
Art. 3. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.246.

4

MONITORUL OFICIAL AL ROMÂNIEI, PARTEA I, Nr. 952/26.X.2005
GUVERNUL ROMÂNIEI

HOTĂRÂRE
privind aprobarea Mecanismului de acordare a sprijinului financiar de la bugetul de stat
prin Programul de creștere a competitivității produselor industriale
În temeiul art. 108 din Constituția României, republicată, și al art. 1 alin. (2) și al art. 3 alin. (1) din Ordonanța de
urgență a Guvernului nr. 120/2002 privind aprobarea Sistemului de susținere și promovare a exportului cu finanțare de la
bugetul de stat, republicată, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă Mecanismul de acordare a
sprijinului financiar de la bugetul de stat prin Programul de
creștere a competitivitățiii produselor industriale, denumit în
continuare Program, administrat de Ministerul Economiei și
Comerțului, în condițiile legii.
(2) Prin Program se acordă sprijin financiar în cadrul
Sistemului de susținere și promovare a exportului cu
finanțare de la bugetul de stat, aprobat prin Ordonanța de
urgență a Guvernului nr. 120/2002, republicată, cu
modificările ulterioare.
Art. 2. — În sensul prezentei hotărâri, mecanismul de
acordare a sprijinului financiar de la bugetul de stat prin
Program constă în stabilirea categoriilor de activități, a
condițiilor de eligibilitate a beneficiarilor, a criteriilor de
eligibilitate a proiectelor, precum și a procedurii de acordare
a sprijinului financiar.
Art. 3. — Categoriile de activități finanțate de la bugetul
de stat în cadrul Programului sunt următoarele:
a) implementarea și certificarea sistemelor de
management al calității și/sau a sistemelor de management
al mediului;
b) implementarea și certificarea sistemelor de
management al sănătății și siguranței ocupaționale, a
sistemelor de management pentru responsabilitate socială și
de igienă alimentară și/sau a sistemelor de management al
securității informației;
c) dotarea și/sau modernizarea laboratoarelor de testare și
etalonare existente, precum și acreditarea acestora, după
caz;
d) certificarea produselor și/sau obținerea etichetei
ecologice pentru produse;
e) asimilarea de tehnologii și produse noi care se
realizează de operatorii economici pentru valorificarea
rezultatelor cercetărilor obținute în cadrul programelor de
cercetare-dezvoltare finanțate din fonduri publice și aplicarea
invențiilor autorilor români protejate de Oficiul de Stat pentru
Invenții și Mărci;
f) efectuarea de analize de evaluare comparativă pentru
activități din industria prelucrătoare în vederea realizării
planurilor de restructurare-dezvoltare-viabilizare, a căror
implementare va fi monitorizată;
g) organizarea și amenajarea în incinta operatorilor
economici, în spațiile existente, de expoziții și/sau standuri de
prezentare a produselor industriale;
h) înregistrarea și protejarea pe piața externă a mărcilor,
desenelor și modelelor industriale românești.
Art. 4. — (1) Beneficiarii Programului sunt operatorii
economici cu activitatea principală industrie prelucrătoare,
conform secțiunii D pozițiile 1.711-3.720 inclusiv, din
Clasificarea activităților din economia națională — CAEN,
aprobată prin Hotărârea Guvernului nr. 656/1997, cu
completările ulterioare, care trebuie să îndeplinească
cumulativ următoarele condiții de eligibilitate:
a) să fie persoane juridice cu sediul în România;
b) să realizeze profit din activitatea de exploatare,
conform ultimei situații financiare anuale transmise și

înregistrate la administrația teritorială a Ministerului Finanțelor
Publice;
c) să nu înregistreze datorii restante la bugetul de stat,
atestate prin certificate fiscale; fac excepție operatorii
economici care beneficiază de înlesniri la plata obligațiilor
restante la bugetul de stat, acordate prin convenții și/sau
ordine conform prevederilor legale, și respectă termenele de
plată, atestate prin certificate fiscale;
d) să realizeze produse prelucrate pentru care există piață
asigurată;
e) să aibă structura organizatorică specializată pentru
implementarea proiectului, pentru categoriile de activități
prevăzute la art. 3 lit. a)—c);
f) să prezinte sinteza rezultatelor cercetărilor și, după caz,
copia brevetului eliberat de Oficiul de Stat pentru Invenții și
Mărci și să demonstreze avantajele aplicării industriale a
acestora, pentru activitățile prevăzute la art. 3 lit. e);
g) să prezinte certificatul de înregistrare a mărcilor,
desenelor și a modelelor industriale la Oficiul de Stat pentru
Invenții și Mărci și să demonstreze avantajele înregistrării
acestora pe piețele externe pentru proiectele aferente
activității prevăzute la art. 3 lit. h).
(2) Beneficiarii proiectelor pentru activitatea prevăzută la
art. 3 lit. c) pot fi și entități din infrastructura pentru
evaluarea conformității produselor industriale, care îndeplinesc
condițiile prevăzute la alin. (1) lit. a) și b), după caz, și nu
beneficiază, pe perioada de implementare a proiectului, de
alte fonduri nerambursabile pentru același tip de proiecte.
(3) Beneficiarii proiectelor pentru activitatea prevăzută la
art. 3 lit. f) pot fi și asociații profesionale sau patronate de
ramură, care îndeplinesc condiția prevăzută la alin. (1) lit. a).
Art. 5. — (1) Proiectele pentru care se acordă sprijin
financiar de la bugetul de stat prin Program trebuie să
îndeplinească cumulativ următoarele criterii de eligibilitate:
a) să se încadreze în categoriile de activități prevăzute la
art. 3;
b) să conțină etapele proiectului, precum și structura de
finanțare pe etape;
c) să asigure implementarea proiectului în maximum 24
de luni de la încheierea contractului de finanțare;
d) să prezinte elementele care fundamentează rezultatele
estimate la finalizarea proiectului.
(2) Proiectele pot să conțină una sau mai multe activități
dintre cele prevăzute la art. 3.
Art. 6. — Mecanismul de acordare a sprijinului financiar
este prevăzut în anexa care face parte integrantă din
prezenta hotărâre.
Art. 7. — (1) Pentru administrarea Programului, la nivelul
Ministerului Economiei și Comerțului se constituie Comisia
pentru derularea mecanismului de acordare a sprijinului
financiar, denumită în continuare Comisia.
(2) Din Comisie fac parte și reprezentanți ai patronatelor
de ramură.
(3) Componența și Regulamentul de organizare și
funcționare ale Comisiei, precum și modul de gestionare a
activităților pentru acordarea sprijinului financiar de la bugetul

MONITORUL OFICIAL AL ROMÂNIEI, PARTEA I, Nr. 952/26.X.2005
de stat se aprobă prin ordin al ministrului economiei și
comerțului.
Art. 8. — (1) Sprijinul financiar se acordă numai
beneficiarilor care întrunesc condițiile de eligibilitate prevăzute
la art. 4, pentru proiectele care îndeplinesc criteriile
prevăzute la art. 5, care asigură creșterea competitivității
produselor industriale și utilizarea eficientă a fondurilor
alocate.
(2) Suma maximă acordată unui beneficiar de la bugetul
de stat pentru un interval de până la 3 ani este egală cu
echivalentul a 90.000 euro, cu plata eșalonată, pe bază de
documente justificative.
(3) Suma minimă alocată de la bugetul de stat pentru un
proiect este egală cu echivalentul a 5.000 euro.
Art. 9. — (1) Proiectele acceptate se finanțează în limita
fondurilor aprobate pentru Program, cuprinse în bugetele
anuale ale Ministerului Economiei și Comerțului.
(2) Finanțarea proiectelor în cadrul Programului se face
după cum urmează:
a) 75% de la bugetul de stat, din cheltuielile efectuate de
beneficiari, și 25% cofinanțare din surse proprii ale
beneficiarilor, pentru tipurile de proiecte care se încadrează
în activitățile prevăzute la art. 3 lit. a);
b) 65% de la bugetul de stat, din cheltuielile efectuate de
beneficiari, și 35% cofinanțare din surse proprii ale
beneficiarilor, pentru tipurile de proiecte care se încadrează
în activitățile prevăzute la art. 3 lit. b)—e);
c) 50% de la bugetul de stat, din cheltuielile efectuate de
beneficiari, și 50% cofinanțare din surse proprii ale
beneficiarilor, pentru tipurile de proiecte care se încadrează
în activitatea prevăzută la art. 3 lit. f);

5

d) 30% de la bugetul de stat, din cheltuielile efectuate de
beneficiari, și 70% cofinanțare din surse proprii ale
beneficiarilor pentru tipurile de proiecte care se încadrează în
activitatea prevăzută la art. 3 lit. g);
e) 45% de la bugetul de stat, din cheltuielile efectuate de
beneficiari, și 55% cofinanțare din surse proprii ale
beneficiarilor, pentru tipurile de proiecte care se încadrează
în activitatea prevăzută la art. 3 lit. h).
Art. 10. — (1) Acordarea sprijinului financiar se face în
baza contractului de finanțare încheiat cu beneficiarii
Programului, în condițiile legii.
(2) Beneficiarii Programului sunt obligați să păstreze
mijloacele fixe achiziționate în cadrul contractelor de finanțare
încheiate cu Ministerul Economiei și Comerțului pe perioada
normală de funcționare prevăzută în Catalogul privind
clasificarea și duratele normale de funcționare a mijloacelor
fixe, aprobat prin Hotărârea Guvernului nr. 2.139/2004.
(3) Beneficiarii sprijinului financiar care nu respectă
clauzele contractuale și/sau care furnizează informații eronate
cu privire la derularea proiectului nu mai pot beneficia de
sprijin financiar în cadrul acestui program, pe o perioadă de
24 de luni de la data constatării neîndeplinirii condițiilor care
au condus la încetarea contractului, și trebuie să restituie în
întregime sumele de care au beneficiat plus dobânzile
aferente, în conformitate cu legislația în vigoare.
Art. 11. — Pe data intrării în vigoare a prezentei hotărâri
se abrogă Hotărârea Guvernului nr. 357/2004 privind
aprobarea mecanismului de acordare a sprijinului financiar de
la bugetul de stat prin Programul de creștere a
competitivității produselor industriale, publicată în Monitorul
Oficial al României, Partea I, nr. 283 din 31 martie 2004, cu
modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Iuliu Winkler,
ministru delegat pentru comerț
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.247.
ANEXĂ
MECANISMUL DE ACORDARE A SPRIJINULUI FINANCIAR

1. După publicarea legii bugetului de stat, Comisia pentru derularea mecanismului de acordare a sprijinului
financiar (Comisia) promovează campanii de informare publică privind Programul de creștere a competitivității produselor
industriale.
2. Solicitanții depun proiectele la Registratura Ministerului Economiei și Comerțului.
3. Proiectele trebuie să conțină documente din care să rezulte îndeplinirea condițiilor și criteriilor de eligibilitate,
precum și alte informații relevante pentru proiect, însoțite de cererea de acordare a sprijinului financiar.
4. Proiectele se înregistrează în Registrul unic de evidență al Comisiei, în ordinea numerelor de înregistrare
primite de la Registratura Ministerului Economiei și Comerțului.
5. Proiectele se evaluează în ordinea numerelor de înregistrare în Registrul unic de evidență.
6. În termen de 5 zile lucrătoare de la data evaluării, Comisia notifică solicitantului decizia de acceptare sau de
respingere a proiectului.
7. Pentru proiectele acceptate, solicitantul are obligația să prezinte contractul de finanțare completat, în termen de
15 zile lucrătoare de la data notificării Comisiei. Nerespectarea acestui termen se consideră renunțare la sprijinul financiar
solicitat prin proiect.
8. Pentru contractele de finanțare întocmite în mod corespunzător, Ministerul Economiei și Comerțului are obligația
să asigure încheierea acestora în termen de 15 zile lucrătoare.
9. Contestațiile solicitanților privind decizia de respingere a finanțării proiectului se depun la Registratura
Ministerului Economiei și Comerțului în termen de 10 zile de la primirea deciziei.
10. Contestațiile se soluționează de către o comisie numită în acest scop prin ordin al ministrului economiei și
comerțului.

6

MONITORUL OFICIAL AL ROMÂNIEI, PARTEA I, Nr. 952/26.X.2005
11. Modelul de cerere-tip trebuie să cuprindă următoarele:
a) Denumirea solicitantului
........................................................................................................................................................................................
(denumirea completă)

b)
c)
d)
e)

Sediul ...............................................................................................................................................................................
Telefon, fax, e-mail ......................................................................................................................................................
Reprezentant:
Solicitarea ..................................................................................................................................................................
(denumirea proiectului)

f) Semnătura ........................................................................................................................................................................
(numele și prenumele persoanei autorizate să semneze pentru și în numele solicitantului)

g) Data .............................................
GUVERNUL ROMÂNIEI

HOTĂRÂRE
privind stabilirea unor măsuri pentru operaționalizarea Autorității Naționale
pentru Reglementarea și Monitorizarea Achizițiilor Publice
Având în vedere prevederile art. 1 din Ordonanța de urgență a Guvernului nr. 74/2005 privind înființarea
Autorității Naționale pentru Reglementarea și Monitorizarea Achizițiilor Publice,
în temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 1.268.110 lei (RON) la
capitolul 51.01 îAutorități Publice“, titlul 34 îSubvenții“.
(2) Suma prevăzută la alin. (1) se utilizează pentru
finanțarea cheltuielilor determinate de începerea activității
Autorității Naționale pentru Reglementarea și Monitorizarea
Achizițiilor Publice.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Cancelariei PrimuluiMinistru pe anul 2005.
Art. 3. — Cancelaria Primului-Ministru și organele
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.259.
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2005, pentru Mănăstirea Locurele din județul Gorj
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 3 alin. (1) din Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând cultelor religioase recunoscute din România, aprobată cu
modificări și completări prin Legea nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2005, din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 500 mii lei (RON) la

capitolul 59.01 îCultură, religie și acțiuni privind activitatea
sportivă și de tineret“, titlul 38 îTransferuri“, alineatul 40.61
îSusținerea cultelor“, pentru Mănăstirea Locurele din județul
Gorj.

MONITORUL OFICIAL AL ROMÂNIEI, PARTEA I, Nr. 952/26.X.2005
Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2005.

7

Art. 3. — Ministerul Culturii și Cultelor și organele
abilitate de lege vor controla modul de utilizare a sumelor
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.260.
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Apărării Naționale în domeniul public al municipiului Tecuci
și în administrarea Consiliului Local al Municipiului Tecuci, județul Galați
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al municipiului Tecuci și în

administrarea Consiliului Local al Municipiului Tecuci,
județul Galați.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.262.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al municipiului Tecuci și în administrarea Consiliului Local al Municipiului Tecuci, județul Galați

Locul unde este
situat imobilul
care se transmite

Persoana juridică
de la care se
transmite imobilul

Persoana juridică
la care se
transmite imobilul

Municipiul Tecuci,
județul Galați

Statul român,
Ministerul
Apărării
Naționale

Statul român,
Consiliul Local
al Municipiului
Tecuci,
județul Galați

Codul de clasificare
din inventarul bunurilor
aflate în administrarea
Ministerului Apărării Naționale,
care alcătuiesc domeniul
public al statului

— cod 8.29.09
— nr. M.F. 107.038

Caracteristicile tehnice ale imobilului

— imobil 308
— suprafața construită = 38.342,2 m2
— suprafața desfășurată = 45.542,53 m2
— suprafața totală a terenului,
inclusiv construcțiile = 253.795 m 2

8

MONITORUL OFICIAL AL ROMÂNIEI, PARTEA I, Nr. 952/26.X.2005
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Apărării Naționale în domeniul public al municipiului Medgidia și în administrarea
Consiliului Local al Municipiului Medgidia, județul Constanța
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având

administrarea Consiliului Local al Municipiului Medgidia,
județul Constanța.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al municipiului Medgidia și în

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.264.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al municipiului Medgidia și în administrarea Consiliului Local al Municipiului Medgidia,
județul Constanța

Locul unde este
situat imobilul
care se transmite

Persoana juridică
de la care se
transmite imobilul

Persoana juridică
la care se
transmite imobilul

Municipiul
Medgidia,
str. Decebal
nr. 27,
județul
Constanța

Statul român,
Ministerul
Apărării
Naționale

Codul de clasificare
din inventarul bunurilor
aflate în administrarea
Ministerului Apărării Naționale,
care alcătuiesc domeniul
public al statului

Municipiul
Medgidia,
Consiliul
Local al
Municipiului
Medgidia
județul Constanța

— imobil 2.456
— cod 8.29.09
— nr. M.F. 107.132

Caracteristicile tehnice ale imobilului

— suprafața construită = 405 m 2
— suprafața desfășurată = 462 m2
— suprafața totală a terenului,
inclusiv construcțiile = 1.582,38 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 952/26.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063648]
ISSN 1453—4495

