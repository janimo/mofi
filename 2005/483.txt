Anul 173 (XVII) — Nr. 483

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 8 iunie 2005

SUMAR
Nr.

Pagina

503.

HOTĂRÂRI ALE GUVERNULUI ROMÂNIEI
— Hotărâre privind transmiterea fără plată a
imobilului — investiție nefinalizată de utilitate
publică — îBloc Materno Infantil cu 280 de paturi
din incinta Spitalului Județean Drobeta-Turnu
Severin“ din domeniul privat al statului și din
administrarea Ministerului Sănătății în domeniul

HOTĂRÂRI

ALE

Nr.

Pagina
privat al județului Mehedinți și în administrarea
Consiliului Județean Mehedinți ...............................

1–2

REPUBLICĂRI
Legea nr. 129/1998 privind înființarea, organizarea și
funcționarea Fondului Român de Dezvoltare
Socială ......................................................................

GUVERNULUI

2–8

ROMÂNIEI

GUVERNUL ROMÂNIEI

HOTĂRÂRE
privind transmiterea fără plată a imobilului — investiție nefinalizată de utilitate publică —
îBloc Materno Infantil cu 280 de paturi din incinta Spitalului Județean Drobeta-Turnu Severin“
din domeniul privat al statului și din administrarea Ministerului Sănătății
în domeniul privat al județului Mehedinți și în administrarea Consiliului Județean Mehedinți
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea fără plată a imobilului —
investiție nefinalizată de utilitate publică — îBloc Materno
Infantil cu 280 de paturi din incinta Spitalului Județean
Drobeta-Turnu Severin“, compus din construcții și terenul
aferent, având datele de identificare prevăzute în anexa
care face parte integrantă din prezenta hotărâre, din
domeniul privat al statului și din administrarea Ministerului

Sănătății în domeniul privat al județului Mehedinți și în
administrarea Consiliului Județean Mehedinți.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la intrarea în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU

București, 1 iunie 2005.
Nr. 503.

Contrasemnează:
Ministrul administrației și internelor,
Vasile Blaga
Ministrul sănătății,
Mircea Cinteză
Ministrul finanțelor publice,
Ionel Popescu

2

MONITORUL OFICIAL AL ROMÂNIEI, PARTEA I, Nr. 483/8.VI.2005
ANEXĂ
DATELE DE IDENTIFICARE

a imobilului — investiție nefinalizată de utilitate publică — îBloc Materno Infantil cu 280 de paturi din incinta Spitalului
Județean Drobeta-Turnu Severin“, care se transmite fără plată din domeniul privat al statului și din administrarea
Ministerului Sănătății în domeniul privat al județului Mehedinți și în administrarea Consiliului Județean Mehedinți
Locul unde este
situat imobilul
care se transmite

Municipiul DrobetaTurnu Severin,
splaiul Mihai
Viteazul nr. 5,
județul Mehedinți

Persoana juridică
de la care
se transmite imobilul

Persoana juridică
la care
se transmite imobilul

Statul român —
Ministerul
Sănătății

Județul
Mehedinți —
Consiliul
Județean
Mehedinți

Caracteristicile tehnice ale imobilului
(teren și construcție la stadiul fizic
actual de execuție)

Clădire nefinalizată a investiției
îBloc Materno Infantil cu 280 de paturi
din incinta Spitalului Județean DrobetaTurnu Severin“, amplasată pe un teren
având suprafața de 1.725 m2 și vecini:
N — Complexul de Servicii Comunitare
al Direcției Generale de Asistență Socială
Mehedinți, S — splaiul Mihai Viteazul,
E — Stația de Salvare, V — Spitalul
Județean Mehedinți.
Corp A 1: subsol + parter + 3 etaje;
— suprafața construită = 385 m2; suprafața
desfășurată = 1.933 m2;
Corp A 2: subsol + parter + 4 etaje;
— suprafața construită = 346 m2; suprafața
desfășurată = 2.024 m2;
Corp A 3: subsol + parter + 3 etaje;
— suprafața construită = 882 m2; suprafața
desfășurată = 4.300 m2;
Corp B: subsol + parter + mansardă;
— suprafața construită = 353 m2; suprafața
desfășurată = 1.073 m2;
Corp C: subsol + parter + un etaj;
— suprafața construită = 989 m2; suprafața
desfășurată = 3.015 m2.

Valoarea totală a
imobilului la stadiul
fizic de execuție
al clădirii

Clădire
68,661
miliarde lei

REPUBLICĂRI
L E G E A Nr. 129/1998*)
privind înființarea, organizarea și funcționarea Fondului Român de Dezvoltare Socială
CAPITOLUL I
Dispoziții generale
Art. 1. — (1) Se înființează Fondul Român de
Dezvoltare Socială, denumit în continuare Fondul, organism
de interes public, fără scop lucrativ, cu personalitate
juridică și cu sediul în municipiul București.
(2) Fondul își desfășoară activitatea sub autoritatea
Guvernului, în condițiile prezentei legi.
Art. 2. — (1) În sensul prezentei legi, noțiunile de mai
jos au următorul înțeles:
a) beneficiarii sunt grupuri din comunități rurale sărace,
grupuri sărace de etnie romă, grupuri dezavantajate, grupuri

productive provenind din comunități sărace și alte categorii
sociale stabilite ca eligibile, de comun acord cu finanțatorii
sau donatorii;
b) comunitățile rurale sărace sunt acele grupuri de
gospodării și familii, trăind într-un sat sau într-o așezare
umană izolată, care se confruntă cu aceleași probleme și
obstacole, au interese identice și îndeplinesc caracteristicile
prevăzute în Manualul de operare al Fondului;
c) grupurile dezavantajate sunt alcătuite, după caz, din
vârstnici săraci, fără sprijin familial, anumite categorii de
bolnavi, persoane lipsite de locuințe sau adăpost, femei,
victime ale violenței domestice, femei sărace, părinți săraci

*) Republicată în temeiul art. III din Ordonanța de urgență a Guvernului nr. 131/2004 pentru modificarea și completarea Legii nr. 129/1998
privind înființarea, organizarea și funcționarea Fondului Român de Dezvoltare Socială, publicată în Monitorul Oficial al României, Partea I, nr. 1.243 din
23 decembrie 2004, aprobată prin Legea nr. 27/2005, publicată în Monitorul Oficial al României, Partea I, nr. 197 din 8 martie 2005, dându-se textelor
o nouă numerotare.
Legea nr. 129/1998 a fost republicată în Monitorul Oficial al României, Partea I, nr. 751 din 15 octombrie 2002 și a mai fost modificată prin
Ordonanța Guvernului nr. 28/2004 pentru modificarea și completarea Legii nr. 129/1998 privind înființarea, organizarea și funcționarea Fondului Român
de Dezvoltare Socială, publicată în Monitorul Oficial al României, Partea I, nr. 88 din 31 ianuarie 2004, aprobată prin Legea nr. 113/2004, publicată în
Monitorul Oficial al României, Partea I, nr. 336 din 16 aprilie 2004.

MONITORUL OFICIAL AL ROMÂNIEI, PARTEA I, Nr. 483/8.VI.2005
cu copii în întreținere, copii ai străzii, adolescente sărace
gravide și alte asemenea categorii;
d) grupurile productive provenite din comunități sărace sau
grupurile productive constituite la nivelul altor categorii sociale
stabilite ca eligibile, provenite din comunități orășenești,
comunale sau sătești, sunt cele ale producătorilor agricoli,
meșteșugarilor, artizanilor și altor categorii de meseriași;
e) grupurile sărace de etnie romă sunt persoane din
așezări situate în mediul urban sau rural constituite
preponderent din membri ai etniei rome;
f) acordul de grant este acea convenție încheiată între
Fond și reprezentanții de drept ai beneficiarilor, în temeiul
căreia Fondul transmite beneficiarilor sau, după caz,
organizațiilor intermediare, cu titlu gratuit, sume de bani,
denumite granturi, în scopul exclusiv al executării
proiectelor aprobate;
g) proiectul este o inițiativă venită din partea
beneficiarilor, în conformitate cu regulamentele Fondului;
h) facilitatorul este o persoană fizică sau o persoană
juridică selectată de Fond, care își asumă obligația să
ajute o comunitate rurală săracă, un grup dezavantajat, un
grup productiv ori altă categorie socială stabilită ca eligibilă,
provenită din comunități orășenești, comunale sau sătești,
după caz, să se organizeze, să își identifice necesitățile
proprii, să le ierarhizeze, să elaboreze un proiect, să
depășească problemele de organizare și comunicare
apărute în timpul derulării unui proiect, să participe la
dezvoltarea durabilă a comunității și după încheierea
finanțării Fondului;
i) reprezentanții beneficiarilor sunt, după caz, fie
comitetele de conducere a proiectelor, în cazul grupurilor
din comunități rurale sărace, al grupurilor productive
provenind din comunități sărace și al altor categorii sociale
stabilite ca eligibile, provenite din comunități orășenești,
comunale sau sătești, fie organizațiile intermediare, în cazul
grupurilor dezavantajate, fie primăria unității administrativteritoriale singură și/sau în parteneriat cu organizații
neguvernamentale, în cazul grupurilor sărace de etnie
romă;
j) comitetul de conducere a proiectului este unitatea de
gestiune și conducere a proiectului, alcătuită din
3 persoane: președinte, secretar, trezorier, din cadrul
grupurilor comunitare rurale sărace, al grupurilor productive
provenind din comunități sărace și al altor categorii sociale
stabilite ca eligibile, provenite din comunități orășenești,
comunale sau sătești, desemnate de acestea potrivit
Procedurii de dobândire a personalității juridice de către
grupurile din comunitățile rurale sărace, grupurile productive
din comunitățile rurale sărace și alte categorii sociale
stabilite ca eligibile, provenite din comunități orășenești,
comunale sau sătești;
k) comitetul de întreținere a proiectului este unitatea de
întreținere a proiectului, alcătuită din minimum 3 persoane
din cadrul grupului din comunitatea rurală săracă sau din
cadrul altor categorii sociale stabilite ca eligibile, provenite
din comunități orășenești, comunale sau sătești, mandatate

3

de membrii acestuia printr-un document legalizat de
secretarul unității administrativ-teritoriale în a cărei rază se
află comunitatea beneficiară sau grupul beneficiar, după
caz;
l)
organizațiile intermediare
sunt
organizații
neguvernamentale, persoane juridice de drept privat, fără
scop lucrativ, sau autorități ale administrației publice locale,
după caz, aflate în raporturi contractuale de parteneriat cu
organizații neguvernamentale.
(2) Pentru a beneficia de prevederile prezentei legi,
grupurile prevăzute la alin. (1) lit. b), d) și e), precum și
grupurile aparținând altor categorii sociale stabilite ca
eligibile, provenite din comunități/așezări orășenești,
comunale sau sătești, în condițiile alin. (1) lit. a), trebuie
să dobândească personalitate juridică pe baza procesuluiverbal de constituire ca persoană juridică, încheiat de cel
puțin 10 membri ai comunității, respectiv de cel puțin
30 de membri în cazul beneficiarilor de etnie romă,
înregistrat la consiliul local în a cărui rază teritorială se află
comunitatea/așezarea beneficiară sau grupul beneficiar,
după caz. De personalitatea juridică astfel dobândită se
poate face uz numai în raporturile juridice născute în
legătură cu aplicarea prevederilor prezentei legi. Persoana
juridică astfel constituită încetează să ființeze după ce a
fost realizat obiectivul finanțării, potrivit unor proceduri
stabilite de Fond.
Art. 3. — Categoriile de proiecte finanțate de Fond sunt
următoarele:
a) proiecte de mică infrastructură rurală propuse de
grupurile din comunitățile rurale sărace, definite la art. 2
alin. (1) lit. b);
b) proiecte de activități generatoare de venit propuse de
grupurile productive provenite din comunități sărace, definite
la art. 2 alin. (1) lit. d);
c) proiecte de servicii sociale comunitare propuse de
organizațiile intermediare, definite la art. 2 alin. (1) lit. l);
d) proiecte și programe cu abordare integrată adresate
grupurilor sărace de etnie romă, așa cum au fost definite
la art. 2 alin. (1) lit. e). Modalitățile de derulare a
proiectelor și programelor cu abordare integrată, adresate
grupurilor sărace de etnie romă, se vor stabili, de comun
acord cu finanțatorii, prin Manualul de operare;
e) alte tipuri de proiecte considerate ca eligibile, de
comun acord cu finanțatorii sau donatorii, după caz.
Art. 4. — (1) Grupul din comunitatea rurală săracă,
grupurile sărace de etnie romă sau grupul aparținând altor
categorii sociale stabilite ca eligibile, provenite din
comunități orășenești, comunale sau sătești, pot face uz de
personalitatea juridică dobândită potrivit art. 2 alin. (2)
numai în raporturile juridice născute în legătură cu
realizarea unui proiect/program și cu întreținerea acestuia
după încetarea finanțării de către Fond. La închiderea
proiectelor finanțate de Fond, comitetul de întreținere a
proiectului preia toate drepturile și este ținut de toate
obligațiile comitetului de conducere a proiectului în ceea ce
privește întreținerea bunurilor rezultate din executarea

4

MONITORUL OFICIAL AL ROMÂNIEI, PARTEA I, Nr. 483/8.VI.2005

proiectului, executând, după caz, și ultimele acte de
gestiune financiară ce constau în plata garanției de bună
execuție a contractelor încheiate, din contul bancar deschis
pentru proiectul finanțat de Fond.
(2) Proprietatea asupra obiectivelor rezultate din
executarea proiectelor de mică infrastructură rurală revine,
la data închiderii proiectelor, unităților administrativteritoriale, cu obligația întreținerii lor împreună cu comitetul
de întreținere a proiectului.
Art. 5. — (1) După aprobarea de către Fond a cererii
de finanțare, membrii grupului productiv provenit dintr-o
comunitate săracă sau grupul productiv aparținând altor
categorii sociale stabilite ca eligibile, provenite din
comunități orășenești, comunale sau sătești, grupuri care
au dobândit personalitate juridică potrivit art. 2 alin. (2), vor
constitui, în vederea încheierii acordului de grant, o nouă
persoană juridică în una dintre formele juridice recunoscute
prin dispozițiile legale în vigoare, în raport cu specificul
proiectului aprobat de Fond.
(2) În situația prevăzută la alin. (1) persoana juridică
menționată la art. 2 alin. (2) încetează să ființeze, potrivit
procedurilor stabilite de Fond.
(3) Proprietatea asupra bunurilor achiziționate în scopul
executării proiectelor de activități generatoare de venit
revine, la data închiderii proiectelor, persoanei juridice nouconstituite în condițiile alin. (1).
Art. 6. — Proprietatea asupra bunurilor achiziționate în
scopul realizării proiectelor de servicii sociale comunitare
revine, la data închiderii lor, organizațiilor intermediare
definite la art. 2 alin. (1) lit. l), care au obligația să le
utilizeze pentru aceleași scopuri pentru care au fost
achiziționate.
Art. 7. — În situația în care nu sunt respectate
prevederile acordului de grant Fondul va stabili procedurile
ce reglementează retragerea sumelor din grant rămase în
conturile bancare.
Art. 8. — (1) Fondul are ca scop contribuția la
reducerea sărăciei prin finanțarea de proiecte în
comunitățile sărace beneficiare, inclusiv pentru grupurile
sărace de etnie romă și pentru grupurile dezavantajate,
creșterea capacităților manageriale locale, susținerea
descentralizării administrative, creșterea capacității de
organizare la nivel local.
(2) În vederea extinderii activității sale, utilizării
experienței acumulate și completării resurselor financiare
Fondul poate desfășura și alte activități în domeniul
dezvoltării sociale, cum ar fi: instruire, asistență și
consultanță.
(3) Finanțarea proiectelor prevăzută la alin. (1) se face
pe baza ierarhizării, în funcție de criteriile de selecție și în
limita fondurilor disponibile.
(4) Fondul se înființează pentru o durată inițială de
4 ani și reprezintă un program al Guvernului României,
constituit cu susținerea financiară a organizațiilor financiare
internaționale și a altor donatori din țară și din străinătate,
a bugetului de stat și a bugetelor locale. Fondul își va

continua activitatea, și după expirarea duratei inițiale, pe
perioada în care dispune de resurse financiare.
Art. 9. — (1) În realizarea scopului său, Fondul adoptă
reglementări proprii în condițiile prevăzute de prezenta
lege, opozabile numai persoanelor cu care intră în raporturi
juridice. Aceste reglementări se vor referi la manualele de
operare, Manualul procedurilor administrative și financiare,
ghiduri/regulamente/proceduri operaționale, Ghidul facilitatorului,
procedura de dobândire a personalității juridice, potrivit
art. 2 alin. (2), precum și la alte asemenea reglementări, în
funcție de necesități.
(2) Prin hotărârea Consiliului director al Fondului se va
stabili care dintre reglementările prevăzute la alin. (1) va fi
publicată în Monitorul Oficial al României, Partea I.
(3) În baza reglementărilor sale, Fondul își
administrează propriul buget de venituri și cheltuieli.
Art. 10. — Pentru realizarea scopului său, Fondul își
poate constitui, atunci când este cazul, sucursale fără
personalitate juridică, la nivel zonal.
Art. 11. — Organizarea și funcționarea Fondului se
caracterizează prin:
a) autonomie administrativă, în condițiile prezentei legi;
b) neimplicare politică.
Art. 12. — În activitatea sa Fondul promovează
următoarele principii:
a) transparență în privința administrării bugetului de
venituri și cheltuieli propriu;
b) alocarea de fonduri pe baza evaluării propunerilor de
proiecte, în raport cu condițiile impuse de Fond;
c) orientarea resurselor către nevoile identificate și/sau
cererile exprimate de grupurile din comunitățile rurale
sărace, inclusiv de grupurile sărace de etnie romă, de
grupurile aparținând altor categorii sociale stabilite ca
eligibile, provenite din comunități orășenești, comunale sau
sătești și din grupurile dezavantajate;
d) participarea comunitară și parteneriatul;
e) asigurarea unui raport optim între costurile și
eficiența proiectelor;
f) contribuția beneficiarilor și a organizațiilor
intermediare, după caz, la realizarea proiectelor, prin
aporturi în muncă, în natură și/sau în numerar;
g) abordarea integrată a problemelor beneficiarilor.
CAPITOLUL II
Organizarea Fondului
Art. 13. — Organul de conducere al Fondului este
consiliul director, alcătuit din 11 membri, după cum
urmează:
a) un reprezentant desemnat de primul-ministru;
b) câte un reprezentant al Ministerului Muncii,
Solidarității Sociale și Familiei, Ministerului Transporturilor,
Construcțiilor și Turismului, Ministerului Finanțelor Publice,
Ministerului Administrației și Internelor, Ministerului Integrării
Europene și al Agenției Naționale pentru Romi, desemnați
de conducătorii instituțiilor respective;

MONITORUL OFICIAL AL ROMÂNIEI, PARTEA I, Nr. 483/8.VI.2005
c) patru personalități publice recunoscute, din societatea
civilă, care nu fac parte din organizații neguvernamentale
participante la Fond, numite de către Președintele
României.
Art. 14. — (1) Durata mandatului consiliului director este
de 4 ani.
(2) Membrii consiliului director, prevăzuți la art. 13 lit. a)
și b), sunt numiți prin hotărâre a Guvernului.
(3) În cadrul primei ședințe, membrii consiliului director
fac propunerea pentru desemnarea președintelui acestuia,
pe care o înaintează primului-ministru pentru aprobare.
Art. 15. — (1) Membrii consiliului director pot fi revocați
de autoritatea care i-a numit, în următoarele situații:
a) au săvârșit fapte penale pentru care au suferit
condamnări definitive sau orice alte fapte de natură să
afecteze autoritatea Fondului;
b) se află într-o situație de conflict de interese cu
Fondul;
c) nu promovează principiile prevăzute la art. 12.
(2) De asemenea, pot fi revocați membrii consiliului
director desemnați de autoritățile prevăzute la art. 13 lit. a)
și b), în cazul în care și-au pierdut calitatea în temeiul
căreia au fost propuși de către aceste autorități.
(3) Existența uneia dintre situațiile care determină
revocarea membrilor consiliului director se constată în baza
sesizării acestuia, a autorităților prevăzute la art. 13 lit. a)
și b) sau prin actul de control al organelor prevăzute la
art. 40.
Art. 16. — (1) Consiliul director se întrunește în ședințe
de lucru trimestriale și ori de câte ori este nevoie.
(2) Pentru participarea la ședințele consiliului director,
președintele și membrii beneficiază de o indemnizație
lunară de 25% din indemnizația lunară a secretarului de
stat. Pentru deplasările în interesul Fondului, președintele
și membrii consiliului director beneficiază de decontarea
cheltuielilor de transport, cazare și diurnă în condițiile
prevăzute de dispozițiile legale în vigoare pentru personalul
din sectorul bugetar, aplicabile pentru categoria asimilată
rangului de secretar de stat.
Art. 17. — Consiliul director coordonează și controlează
întreaga activitate a Fondului. În acest scop, acesta
exercită următoarele atribuții:
a) stabilește strategia și politicile Fondului;
b) urmărește concordanța și complementaritatea
strategiei și politicilor Fondului cu strategiile și cu politicile
sectoriale ale statului în domeniul combaterii sărăciei;
c) adoptă reglementările Fondului;
d) aprobă bugetul de venituri și cheltuieli și raportul
anual de activitate al Fondului, elaborate prin grija
directorului executiv;
e) urmărește complementaritatea proiectelor în raport cu
proiectele inițiate de alte organizații și evitarea
paralelismelor determinate de proiecte similare;
f) desemnează cenzori externi independenți, în vederea
verificării situațiilor financiare ale Fondului, și primește
rapoartele acestora;

5

g) aprobă înființarea de sucursale ale Fondului la nivel
zonal;
h) desemnează subcomitete pe categorii de proiecte,
formate din 3 membri ai consiliului director care fac
recomandări privind aprobarea finanțării acestora;
i) aprobă finanțarea proiectelor rezultate în urma
procesului de evaluare, la recomandarea subcomitetelor;
j) adoptă orice alte măsuri necesare pentru realizarea
scopului Fondului.
Art. 18. — (1) Consiliul director se întrunește, în
condițiile art. 16 alin. (1), la convocarea președintelui sau a
unei treimi din membrii săi.
(2) Ședințele consiliului director sunt conduse de
președinte sau, în absența acestuia, de către unul dintre
membrii desemnați de președinte.
(3) Consiliul director adoptă hotărâri în prezența a cel
puțin 7 membri, dintre care unul trebuie să fie președintele
consiliului sau, după caz, un înlocuitor mandatat de către
președinte.
(4) În situația în care, cu ocazia adoptării unei hotărâri,
unul dintre membrii consiliului director știe că se află
într-un conflict de interese, el este obligat să se abțină de
la vot. Încălcarea acestei obligații poate conduce la
revocarea sa și la anularea hotărârii adoptate.
(5) La ședințele consiliului director participă, în calitate
de invitat, conducerea executivă a Fondului.
(6) Consiliul director își aprobă propriile reglementări de
organizare și funcționare.
Art. 19. — (1) Activitatea curentă a Fondului este
condusă de directorul executiv, numit de primul-ministru, la
propunerea consiliului director și cu condiția îndeplinirii
cerințelor de pregătire și de experiență profesională,
impuse de natura activității Fondului.
(2) Directorul executiv va fi ajutat în îndeplinirea
atribuțiilor sale de către un director adjunct, angajat în
condițiile legislației muncii.
Art. 20. — Directorul executiv al Fondului are
următoarele atribuții:
a) conduce activitatea compartimentelor de specialitate
ale Fondului;
b) supraveghează și îndrumă activitatea sucursalelor
zonale ale Fondului;
c) asigură colaborarea Fondului cu autoritățile
administrației publice centrale și locale, precum și cu
organizațiile neguvernamentale;
d) asigură elaborarea rapoartelor și a oricăror alte
materiale, inclusiv a bugetului de venituri și cheltuieli și a
raportului anual de activitate, care se supun analizei și
aprobării consiliului director;
e) aprobă, în limitele competenței stabilite de prezenta
lege, eliberarea de fonduri bănești către sucursalele zonale
ale Fondului;
f) informează periodic consiliul director asupra stadiului
de implementare a proiectelor.
Art. 21. — (1) Directorul executiv este reprezentantul
legal al Fondului în relațiile cu persoanele fizice și

6

MONITORUL OFICIAL AL ROMÂNIEI, PARTEA I, Nr. 483/8.VI.2005

persoanele juridice, precum și în fața autorității
judecătorești.
(2) Directorul executiv angajează și concediază, în
condițiile legii și ale reglementărilor interne ale Fondului,
personalul acestuia. De asemenea, încheie contracte cu
colaboratori externi, în considerarea termenilor de referință,
pe o durată determinată.
(3) Directorul executiv încheie orice fel de acte juridice
circumscrise scopului Fondului și angajează patrimoniul
acestuia, în conformitate cu reglementările aprobate de
consiliul director.
Art. 22. — (1) Organigrama Fondului este aprobată de
către consiliul director, la propunerea directorului executiv.
(2) În cadrul organigramei este prevăzut și un birou
pentru relația cu grupurile sărace de etnie romă, precum și
personal suplimentar în cadrul structurilor existente, implicat
în derularea proiectelor și programelor integrate pentru
grupurile sărace de etnie romă, o dată cu punerea la
dispoziție a resurselor financiare necesare funcționării, a
spațiului necesar, conform art. 35, precum și a resurselor
financiare necesare pentru finanțarea acestor tipuri de
proiecte și programe.
Art. 23. — (1) Salariații Fondului sunt încadrați cu
contract de muncă în condițiile legislației muncii.
Colaboratorii externi ai Fondului sunt recrutați prin selecție,
încheindu-se cu aceștia angajamente contractuale.
(2) Structura personalului și a colaboratorilor, drepturile
și obligațiile acestora, inclusiv sub aspectul nivelului
salarizării și contravalorii prestațiilor, se stabilesc prin
reglementările Fondului.
(3) În legătură cu gestionarea fondurilor bănești și a
celorlalte bunuri din patrimoniul Fondului, oricare dintre
persoanele prevăzute la alin. (1) poate fi subiect activ al
infracțiunilor de serviciu sau în legătură cu serviciul.
CAPITOLUL III
Patrimoniul Fondului
Art. 24. — (1) La data constituirii Fondului, patrimoniul
acestuia este alcătuit din:
a) dreptul de folosință asupra bunurilor puse la
dispoziție de Regia Autonomă îAdministrația Patrimoniului
Protocolului de Stat“, potrivit legii;
b) dreptul de folosință asupra echipamentului de birotică
și de comunicații procurat din fonduri nerambursabile,
provenite de la organisme financiare internaționale.
(2) Resursele financiare ale Fondului provin:
a) de la organisme financiare internaționale;
b) din donații ale persoanelor fizice și persoanelor
juridice, din țară și din străinătate, și din sponsorizări, care
pot fi utilizate în conformitate cu prevederile art. 26
alin. (1), precum și pentru extinderea modalităților de
combatere a sărăciei;
c) din dobânzi încasate la disponibilitățile în lei ale
Fondului și dobânzi rămase neutilizate de la proiecte,
destinate exclusiv pentru finanțarea proiectelor;

d) din venituri proprii realizate din prestarea de servicii
de instruire, asistență și consultanță în domeniul dezvoltării
sociale, care vor fi utilizate pentru completarea fondurilor
destinate acoperirii
cheltuielilor de organizare și
funcționare ale Fondului, precum și finanțării de proiecte;
e) de la bugetele locale, în limitele aprobate de
consiliile locale sau de consiliile județene, după caz;
f) de la bugetul de stat, în limita echivalentului în lei a
12,4 milioane dolari S.U.A., din care echivalentul în lei a
300.000 dolari S.U.A. pentru asigurarea condițiilor necesare
extinderii activității Fondului ca urmare a implicării în
pregătirea proiectelor și programelor integrate privind
grupurile sărace de etnie romă.
(3) Sumele care se acordă anual sub formă de
transferuri de la bugetul de stat vor fi prevăzute în bugetul
Ministerului Finanțelor Publice.
(4) Disponibilitățile Fondului se păstrează într-un cont
deschis la o bancă și sunt purtătoare de dobândă.
(5) Pentru desfășurarea activității Fondului, în primele
3 luni de la înființare finanțarea cheltuielilor se asigură din
bugetul de stat, pe seama Fondului de rezervă bugetară la
dispoziția Guvernului, nivelul sumelor necesare urmând a fi
aprobat prin hotărâre a Guvernului.
Art. 25. — Patrimoniul Fondului este administrat de
directorul executiv, în conformitate cu regulamentul adoptat
de consiliul director.
Art. 26. — (1) Resursele financiare ale Fondului sunt
utilizate pentru:
a) finanțarea de proiecte;
b) finanțarea de programe cu abordare integrată;
c) acoperirea cheltuielilor proprii, impuse de buna
funcționare a Fondului.
(2) Alocarea resurselor financiare ale Fondului pentru
proiecte se face numai pe bază de selecție și concurs,
potrivit reglementărilor adoptate de consiliul director.
(3) Plafoanele maxime ale contribuției financiare a
Fondului la realizarea proiectelor, precum și costurile
eligibile sunt stabilite prin reglementări ale Fondului.
(4) Detalierea destinațiilor resurselor financiare ale
Fondului este prevăzută în reglementările adoptate de
consiliul director.
Art. 27. — Resursele Fondului nu pot fi utilizate pentru:
a) achiziționarea de terenuri și clădiri;
b) operațiuni speculative de orice tip;
c) achiziționarea de valori mobiliare;
d) construcții și amenajări pe terenul unor proprietari,
persoane fizice sau persoane juridice cu scop lucrativ,
altele decât cele care fac obiectul de preocupare al
Fondului;
e) întreținerea și alte costuri ulterioare finanțării,
necesare bunei funcționări a infrastructurii rezultate ca
urmare a executării proiectelor;
f) alte operațiuni prevăzute în reglementările adoptate
de consiliul director.

MONITORUL OFICIAL AL ROMÂNIEI, PARTEA I, Nr. 483/8.VI.2005
CAPITOLUL IV
Funcționarea Fondului
SECȚIUNEA 1
Dispoziții generale

Art. 28. — (1) În demersul de finanțare a proiectelor,
Fondul efectuează următoarele operațiuni:
a) promovarea și difuzarea informațiilor către public cu
privire la propria activitate și la proiectele pe care le poate
finanța, precum și facilitarea, la nivelul beneficiarilor în
procesul de identificare și ierarhizare a nevoilor acestora și
al elaborării proiectelor;
b) organizarea procesului de evaluare, selecție și
aprobare a propunerilor de proiecte primite de la
beneficiari;
c) încheierea acordului de grant cu reprezentanții
beneficiarilor ori cu organizațiile intermediare, după caz;
d) organizarea programelor de instruire și schimb de
experiență pentru reprezentanții beneficiarilor;
e) plata sumelor afectate realizării proiectelor;
f) monitorizarea, supravegherea și evaluarea executării
proiectelor;
g) constatarea realizării obiectivelor prevăzute la nivelul
acordului de grant.
(2) Desfășurarea operațiunilor prevăzute la alin. (1) este
stabilită în reglementările Fondului.
Art. 29. — În cursul efectuării operațiunilor prevăzute la
art. 28, Fondul intră în raporturi juridice contractuale cu
diferiți parteneri, cum sunt: agenți de piață, organizații
neguvernamentale, autorități ale administrației publice locale
și persoane fizice.
SECȚIUNEA a 2-a
Încheierea și executarea acordului de grant

Art. 30. — (1) Acordul de grant se încheie, în formă
scrisă, între Fond, reprezentat de directorul executiv, pe de
o parte, și reprezentanții beneficiarilor, în numele și pe
seama acestora, pe de altă parte. În cazul grupurilor
dezavantajate, acordul de grant se încheie între Fond,
reprezentat de directorul executiv, de pe o parte, și
organizația intermediară, în nume propriu și pe seama
grupurilor, pe de altă parte.
(2) Conținutul-cadru al acordului de grant este stabilit
prin reglementări ale Fondului.
Art. 31. — Plata grantului se face în lei, în condițiile
stabilite prin acordul de grant, la cursul de schimb al
valutei obținut de Fond în urma licitației valutare din ziua
efectuării plății.
Art. 32. — (1) Utilizarea grantului în alte scopuri decât
cele prevăzute în acordul de grant este interzisă și atrage
desființarea acordului de grant, fără intervenția instanței
judecătorești sau a celei de arbitraj, după caz.
(2) În cazul în care se constată utilizarea granturilor în
alte scopuri decât cele prevăzute în acordurile de grant,
recuperarea sumelor granturilor de la respectivii beneficiari

7

se efectuează conform legislației în vigoare privind modul
de utilizare a fondurilor publice, de către Fond împreună cu
organele fiscale competente, pe perioada funcționării
Fondului, iar după încetarea funcționării acestuia, de către
organele fiscale competente.
Art. 33. — (1) Contractele dintre beneficiarii grantului și
terți furnizori și prestatori de servicii se încheie în formă
scrisă și constituie titluri executorii.
(2) Contractele prevăzute la alin. (1) trebuie să cuprindă
mențiuni referitoare la acordul de grant, la grant și la
implicarea Fondului.
(3) Pe bunurile rezultate din executarea contractelor
prevăzute la alin. (1) furnizorul, antreprenorul și prestatorul
de servicii au obligația să aplice, în orice formă și la
vedere, emblema și celelalte semne distinctive ale
Fondului, stabilite prin reglementările acestuia.
Art. 34. — Dacă în cursul executării acordului de grant
se constată încălcări ale obligațiilor contractuale sau
nesocotiri ale dispozițiilor prezentei legi și ale prevederilor
din reglementările Fondului, acesta poate proceda la
suspendarea executării până la remedierea deficiențelor
constatate sau rezilierea acordului de grant, fără intervenția
instanței judecătorești ori a instanței de arbitraj.
CAPITOLUL V
Dispoziții finale
Art. 35. — Regia Autonomă îAdministrația Patrimoniului
Protocolului de Stat“ va pune la dispoziția Fondului un
imobil adecvat pentru sediul acestuia, care să asigure și
spațiul necesar desfășurării activității Biroului pentru relația
cu grupurile sărace de etnie romă.
Art. 36. — Pe toată perioada inițierii, elaborării,
evaluării, selecției, aprobării și realizării proiectelor,
beneficiarii, respectiv reprezentanții acestora, și facilitatorii
ori organizațiile intermediare, după caz, au dreptul la
asistență juridică gratuită din partea autorităților
administrației publice locale de pe raza județului, indiferent
de nivelul ierarhic al acestora, pentru pregătirea și
încheierea oricăror acte juridice aferente prezentării unui
proiect spre finanțare de către Fond.
Art. 37. — Comitetul de conducere a proiectului
organizează și conduce contabilitatea drepturilor și
obligațiilor patrimoniale în partidă simplă, în conformitate cu
prevederile Legii contabilității nr. 82/1991, republicată, cu
avizul organelor teritoriale competente ale Ministerului
Finanțelor Publice.
Art. 38. — În termen de 15 zile de la data intrării în
vigoare a prezentei legi, vor fi numiți membrii consiliului
director, precum și directorul executiv al Fondului.
Art. 39. — În termen de 90 de zile de la data intrării în
vigoare a prezentei legi, consiliul director va adopta
reglementările Fondului, va aproba organigrama acestuia și
va proceda la angajarea personalului necesar desfășurării
activității.
Art. 40. — (1) Organele abilitate prin lege efectuează
controlul asupra modului în care sunt utilizate sumele

8

MONITORUL OFICIAL AL ROMÂNIEI, PARTEA I, Nr. 483/8.VI.2005

corespunzătoare finanțării Fondului, provenite de la bugetul
de stat, bugetele locale și din împrumuturi acordate statului
român de organisme financiare internaționale.
(2) Membrii consiliului director, directorul executiv și
personalul Fondului nu răspund pentru acțiunile sau
inacțiunile beneficiarilor de granturi care încalcă
reglementările Fondului, după probarea respectării de către
Fond a prevederilor acordurilor de grant încheiate, respectiv
suspendarea ori sistarea finanțării proiectului și/sau
aplicarea legislației în materie.
Art. 41. — Sumele provenite din împrumuturi,
contractate de statul român cu organisme financiare
internaționale și utilizate pentru finanțarea Fondului, în
vederea realizării scopului acestuia, reprezintă angajamente
și responsabilități ale statului român și se rambursează de
către Ministerul Finanțelor Publice.
Art. 42. — La încetarea duratei de funcționare,
resursele financiare neutilizate ale Fondului se fac venit la
bugetul de stat.
N O T Ă:

1. Redăm mai jos art. II din Ordonanța Guvernului
nr. 120/2000 pentru modificarea și completarea Legii
nr. 129/1998 privind înființarea, organizarea și funcționarea
Fondului Român de Dezvoltare Socială:
îArt. II. — (1) Pentru proiectele de activități generatoare
de venit, aflate în curs de finanțare la momentul intrării în
vigoare a prezentei ordonanțe, înaintea închiderii lor,
membrii grupului productiv provenit dintr-o comunitate
săracă, grup care a dobândit personalitate juridică în baza
prevederilor art. 2 alin. (2) din Legea nr. 129/1998, pot
constitui, potrivit procedurilor stabilite de Fond, o nouă
persoană juridică în una dintre formele de asociere
prevăzute la art. 23*) alin. (1) din Legea nr. 129/1998,
astfel cum a fost modificată și completată prin prezenta
ordonanță.

(2) Proprietatea asupra bunurilor rezultate în urma
executării proiectelor de activități generatoare de venit,
finanțate de Fond, revine, cu obligația asigurării întreținerii
acestora, persoanei juridice nou-constituite în condițiile
alin. (1). În această situație, persoana juridică prevăzută la
art. 2 alin. (2) din Legea nr. 129/1998 încetează să
ființeze, potrivit procedurilor stabilite de Fond.
(3) În situația în care membrii grupului productiv
provenit dintr-o comunitate săracă nu se constituie într-o
nouă persoană juridică potrivit alin. (1), proprietatea asupra
bunurilor rezultate în urma executării proiectelor finanțate
de Fond revine unităților administrativ-teritoriale sau
unităților de interes public local, cu avizul Fondului.“
2. Redăm mai jos art. II din Ordonanța Guvernului
nr. 28/2004 pentru modificarea și completarea Legii
nr. 129/1998 privind înființarea, organizarea și funcționarea
Fondului Român de Dezvoltare Socială, cu referire la
art. 24 alin. (3):
îArt. II. — Se autorizează Ministerul Finanțelor Publice
să introducă modificările care decurg din aplicarea
prezentei ordonanțe în bugetul de stat și în bugetele
ordonatorilor principali de credite pe anul 2004, la
propunerea acestora.“
3. Redăm mai jos art. II din Ordonanța de urgență a
Guvernului nr. 131/2004 pentru modificarea și completarea
Legii nr. 129/1998 privind înființarea, organizarea și
funcționarea Fondului Român de Dezvoltare Socială:
îArt. II. — Ministerul Finanțelor Publice este autorizat să
introducă modificările care decurg din aplicarea prezentei
ordonanțe de urgență în structura bugetului de stat și în
structura și volumul bugetelor Secretariatului General al
Guvernului și al Ministerului Finanțelor Publice.“

*) Art. 23 a devenit în forma republicată art. 5.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 483/8.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017368]
ISSN 1453—4495

