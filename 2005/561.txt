Anul 173 (XVII) — Nr. 561

PARTEA

I

LEGI, DECRETE, HOTĂRÂRI ȘI ALTE ACTE

Joi, 30 iunie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 164 din 22 martie 2005 referitoare la excepția
de neconstituționalitate a dispozițiilor art. 3 lit. m)
și ale art. 18 din Legea nr. 146/1997 privind
taxele judiciare de timbru .........................................

Nr.
374.

2–4

375.

DECIZII ALE PRIMULUI-MINISTRU
371.

372.

373.

— Decizie privind eliberarea domnului Emanoil
Neguț din funcția de secretar de stat la
Autoritatea Națională de Control..............................
— Decizie privind numirea domnului Emanoil
Neguț în funcția de secretar de stat la Autoritatea
de control a Guvernului din cadrul Cancelariei
Primului-Ministru.........................................................
— Decizie privind eliberarea domnului TudorAlexandru Chiuariu din funcția de secretar de stat
la Departamentul de inspecție al primului-ministru
și urmărire a utilizării transparente a fondurilor
comunitare din cadrul Cancelariei Primului-Ministru

376.
5

377.
5
378.
6

Pagina
— Decizie privind numirea domnului TudorAlexandru Chiuariu în funcția de secretar de stat
la Departamentul pentru lupta antifraudă din cadrul
Cancelariei Primului-Ministru.....................................
— Decizie privind eliberarea domnului CristianMihai Cărăușu din funcția de secretar de stat la
Departamentul implementării programelor și
ajustare structurală din cadrul Cancelariei PrimuluiMinistru.......................................................................
— Decizie privind numirea domnului Cristian-Mihai
Cărăușu în funcția de secretar de stat la
Departamentul de implementare programe și
ajustare structurală din cadrul Cancelariei PrimuluiMinistru.......................................................................
— Decizie privind numirea doamnei Amelia Maria
Tue în funcția de consilier personal în cadrul
Cancelariei Primului-Ministru — Cabinetul PrimuluiMinistru.......................................................................
— Decizie privind numirea temporară a domnului
Ion Agafiței în funcția publică de secretar general
al Autorității Naționale Sanitare Veterinare și
pentru Siguranța Alimentelor ....................................

6

7

7

8

8

2

MONITORUL OFICIAL AL ROMÂNIEI, PARTEA I, Nr. 561/30.VI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 164
din 22 martie 2005

referitoare la excepția de neconstituționalitate a dispozițiilor art. 3 lit. m) și ale art. 18
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 lit. m) și ale art. 18 din Legea
nr. 146/1997 privind taxele judiciare de timbru, excepție
ridicată de Asociația de locatari nr. 761 din Galați în
Dosarul nr. 419/COM/2004 al Tribunalului Galați — Secția
comercială.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile art. 3 lit. m) din Legea nr. 146/1997 nu încalcă
prevederile art. 16 din Constituție privind egalitatea în
drepturi, întrucât se aplică tuturor celor care formulează
cererile la care se referă textul de lege criticat. Pe de altă
parte, nu sunt încălcate nici prevederile art. 21 din
Constituție, întrucât accesul la justiție nu presupune
gratuitate. De asemenea, apreciază că procedura specială,
derogatorie, reglementată de prevederile art. 18 din Legea
nr. 146/1997, nu contravine dispozițiilor constituționale
invocate de autorul excepției, întrucât obiectul acesteia nu-l
formează judecarea fondului dreptului.
C U R T E A,

având în vedere actele și lucrările dosarului, reține
următoarele:
Prin Încheierea din 5 noiembrie 2004, pronunțată în
Dosarul nr. 419/COM/2004, Tribunalul Galați — Secția
comercială a sesizat Curtea Constituțională cu excepția de
neconstituționalitate a dispozițiilor art. 3 lit. m) și ale art. 18
din Legea nr. 146/1997 privind taxele judiciare de timbru.
Excepția a fost ridicată de Asociația de locatari nr. 761 din
Galați într-o cauză având ca obiect cererea formulată de
aceasta în temeiul Legii contenciosului administrativ
nr. 29/1990.
În motivarea excepției de neconstituționalitate, autorul
acesteia susține că dispozițiile legale criticate încalcă
prevederile art. 1, art. 4, art. 11, art. 15, art. 16, art. 20,
art. 21, art. 24, art. 53, art. 124 și art. 126 din Constituție.
Astfel, dispozițiile art. 3 lit. m) din Legea nr. 146/1997

încalcă dreptul la un proces echitabil, dreptul la apărare,
accesul liber la justiție, dreptul de petiționare și îdreptul
privind interzicerea discriminării“, întrucât soluționarea
acțiunii în contencios administrativ este condiționată de
plata unei taxe judiciare de timbru, iar în absența unei
dovezi a plății acesteia este refuzată înregistrarea acțiunii
pe rolul instanței de judecată, consecința fiind aceea că
îjustițiabilul vătămat de o autoritate publică printr-un act al
acesteia, care din cauza stării materiale și sociale nu poate
achita taxa judiciară de timbru, nu mai are acces liber la
justiție, fiind supus la discriminare“.
În ceea ce privește dispozițiile art. 18 din Legea
nr. 146/1997, așa cum au fost modificate și completate prin
Legea nr. 195/2004, acestea încalcă dreptul la apărare,
accesul liber la justiție, îdreptul la două grade de jurisdicție,
dreptul la un proces public, dreptul la un proces echitabil,
dreptul la un recurs efectiv, principiul universalității,
principiul statului de drept și principiul egalității“, întrucât
împotriva măsurii prin care instanța de judecată obligă
partea la plata taxei judiciare de timbru nu se poate
exercita calea de atac a recursului; îsoluționarea cererii de
reexaminare de către aceeași instanță este pur formală și
încalcă dreptul la un recurs efectiv la o instanță națională“;
cererea de reexaminare a modului de stabilire a taxei
judiciare de timbru se soluționează în camera de consiliu,
fără citarea părților, așa încât acestea nu își pot exercita
dreptul la apărare personal sau prin avocat; pe calea
acestei proceduri îse ajunge la situația în care aceeași
instanță sau instanțe diferite pot da soluții diferite în spețe
identice“, consecința fiind încălcarea principiului egalității.
Tribunalul Galați — Secția comercială apreciază că
excepția de neconstituționalitate nu este întemeiată, întrucât
obligarea justițiabilului la plata taxei de timbru nu încalcă
accesul liber la justiție, plata unor taxe sau impozite
reprezentând o obligație impusă de art. 56 alin. (1) din
Constituție.
În ceea ce privește dispozițiile art. 18 din Legea
nr. 146/1997, astfel cum au fost modificate prin Legea
nr. 195/2004, acestea sunt norme de procedură adoptate
cu respectarea art. 126 alin. (2) din Constituție și nu aduc
atingere dreptului la apărare și dreptului la un proces
echitabil, întrucât exigențele procesului echitabil implică,
printre altele, efectuarea actelor de procedură într-un mod
care să facă posibilă desfășurarea normală a procesului,
fără întreruperi sau amânări de natură să întârzie în mod
păgubitor stabilirea pe cale judiciară a situației drepturilor
subiective, iar conceptul de proces echitabil nu implică
imperios existența mai multor grade de jurisdicție.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

MONITORUL OFICIAL AL ROMÂNIEI, PARTEA I, Nr. 561/30.VI.2005
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, sens în care invocă jurisprudența Curții
Constituționale, potrivit căreia îaccesul liber la justiție nu
presupune gratuitatea acesteia“, apreciind că este conformă
jurisprudenței Curții Europene a Drepturilor Omului. De
asemenea, apreciază că soluția și considerentele Deciziei
Curții Constituționale nr. 198 din 23 noiembrie 1999 își
mențin valabilitatea și în cauza de față.
Cu privire la modificările aduse art. 18 din Legea
nr. 146/1997 prin Legea nr. 195/2004, arată că acordarea
competenței de a exercita controlul asupra modului de
stabilire a taxelor judiciare de timbru instanțelor de judecată
este consecința celor statuate de Curtea Constituțională
prin Decizia nr. 127 din 27 martie 2003, publicată în
Monitorul Oficial al României, Partea I nr. 275 din
18 aprilie 2003.
De altfel, materia taxelor de timbru se referă la un
aspect subsidiar al procesului, care nu se înscrie în sfera
protecției asigurate de art. 6 din Convenția pentru apărarea
drepturilor omului și a libertăților fundamentale. În acest
sens Curtea Europeană a Drepturilor Omului a statuat, în
cauzele Schouten și Meldrum contra Olandei și Ferrazzini
contra Italiei, că îsunt excluse din câmpul de aplicare al
art. 6 obligațiile ce rezultă din legislația fiscală sau care
fac parte din obligațiile civice normale într-o societate
democratică“.
Procedura de judecată și competența instanțelor
judecătorești sunt lăsate, potrivit art. 126 alin. (2) din
Constituție, la aprecierea legiuitorului, iar publicitatea
ședințelor de judecată constituie într-adevăr principiul, însă
art. 127 din Constituție îconține posibilitatea soluționării
unor cereri în camera de consiliu“.
Procedura reexaminării reglementată de art. 18 din
Legea nr. 146/1997, cu modificările aduse prin Legea
nr. 195/2004, este similară procedurii instituite de art. 1085
din Codul de procedură civilă privind aplicarea amenzilor
judiciare, asupra cărora Curtea Constituțională s-a
pronunțat prin Decizia nr. 170 din 15 aprilie 2004,
respingând excepția de neconstituționalitate.
Avocatul Poporului apreciază că dispozițiile legale
criticate sunt constituționale. În acest sens, arată că
dispozițiile art. 3 lit. m) din Legea nr. 146/1997 nu aduc
atingere art. 21 din Constituție privind accesul liber la
justiție, pentru aceleași argumente invocate în Decizia Curții
Constituționale nr. 305 din 10 iulie 2003. În plus,
menționează că, îpotrivit prevederilor art. 21 din Legea
nr. 146/1997, astfel cum au fost modificate prin Legea
nr. 195/2004 [...], instanța judecătorească, pe baza unor
criterii clare și în condițiile prevăzute de art. 74—81 din
Codul de procedură civilă, poate acorda înlesniri (scutiri,
reduceri, eșalonări sau amânări) la plata taxelor judiciare
de timbru, ca o alternativă la plata anticipată a acestor
taxe“.
Dispozițiile art. 18 din Legea nr. 146/1997 nu aduc
atingere art. 21 alin. (3) și art. 24 din Constituție,
dimpotrivă, creează premisele pentru realizarea unui proces
echitabil. Faptul că asupra cererii de reexaminare a stabilirii
taxei de timbru instanța de judecată se pronunță în camera
de consiliu, fără citarea părților, prin încheiere irevocabilă,
nu aduce atingere dreptului la apărare al părților și nici
dreptului acestora la un proces echitabil, ci, dimpotrivă,
contribuie la evitarea unor tergiversări inutile în soluționarea
fondului cauzei.

3

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și a celor ale art. 1 alin. (2), art. 2,
art. 3, art. 10 și art. 29 din Legea nr. 47/1992, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 3 lit. m) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, cu
modificările și completările ulterioare, și dispozițiile art. 18
din Legea nr. 146/1997, astfel cum au fost modificate și
completate prin art. I pct. 12 din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, publicată în Monitorul Oficial al României,
Partea I, nr. 470 din 26 mai 2004.
Ulterior datei la care Curtea Constituțională a fost
sesizată, cuantumul taxelor judiciare de timbru, prevăzut de
dispozițiile art. 3 lit. m) din Legea nr. 146/1997, a fost
ajustat, fiind cuprins în anexa care face parte integrantă
din Hotărârea Guvernului nr. 783/2004 privind aprobarea
nivelurilor pentru valorile impozabile, impozitele și taxele
locale și alte taxe asimilate acestora, precum și pentru
amenzile care se indexează/ajustează/actualizează anual pe
baza ratei inflației, aplicabile în anul fiscal 2005, publicată
în Monitorul Oficial al României, Partea I, nr. 482 din 28
mai 2004, și intrată în vigoare la data de 1 ianuarie 2005,
așa încât la data pronunțării prezentei decizii art. 3 lit. m)
din Legea nr. 146/1997 are următorul conținut: îAcțiunile și
cererile neevaluabile în bani se taxează astfel: [...]
m) cereri introduse de cei vătămați în drepturile lor printr-un
act administrativ sau prin refuzul nejustificat al unei autorități
administrative de a le rezolva cererea referitoare la un drept
recunoscut de lege:
— cererea pentru anularea actului sau, după caz,
recunoașterea dreptului pretins, precum și pentru eliberarea
unui certificat, unei adeverințe sau oricărui alt înscris 37.000 lei;
— cererea cu caracter patrimonial, prin care se solicită și
repararea pagubelor suferite — 10% din valoarea pretinsă, dar
nu mai mult de 366.000 lei.“
Dispozițiile art. 18 din Legea nr. 146/1997, astfel cum
au fost modificate și completate prin art. I pct. 12 din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, au următorul
conținut:
— Art. 18: î(1) Determinarea cuantumului taxelor judiciare
de timbru se face de către instanța de judecată sau, după caz,
de Ministerul Justiției.
(2) Împotriva modului de stabilire a taxei judiciare de timbru
se poate face cerere de reexaminare, la aceeași instanță, în
termen de 3 zile de la data la care s-a stabilit taxa sau de la
data comunicării sumei datorate.

4

MONITORUL OFICIAL AL ROMÂNIEI, PARTEA I, Nr. 561/30.VI.2005

(3) Cererea se soluționează în camera de consiliu de un alt
complet, fără citarea părților, prin încheiere irevocabilă.
(4) În cazul admiterii integrale sau parțiale a cererii de
reexaminare, taxa de timbru se restituie total ori, după caz,
proporțional cu reducerea sumei contestate.“
Autorul excepției consideră că dispozițiile legale criticate
încalcă următoarele prevederi constituționale: art. 1 privind
statul român, art. 4 privind unitatea poporului și egalitatea
între cetățeni, art. 11 privind dreptul internațional și dreptul
intern, art. 15 privind universalitatea, art. 16 privind
egalitatea în drepturi, art. 20 referitor la tratatele
internaționale privind drepturile omului, art. 21 privind accesul
liber la justiție, art. 24 privind dreptul la apărare, art. 124
privind înfăptuirea justiției și art. 126 privind instanțele
judecătorești.
În opinia autorului excepției sunt încălcate, de
asemenea, și prevederile art. 6 privind dreptul la un proces
echitabil, art. 14 privind interzicerea discriminării și art. 17
privind interzicerea abuzului de drept din Convenția pentru
apărarea drepturilor omului și a libertăților fundamentale,
precum și prevederile art. 1 privind libertatea și egalitatea în
demnitate și în drepturi, art. 2 privind egalitatea în drepturi și
interzicerea discriminării, art. 6 privind recunoașterea calității
de subiect de drept, art. 7 privind egalitatea în fața legii și
protecția împotriva oricărei discriminări, art. 8 privind accesul
efectiv la instanțele judiciare, art. 10 privind procesul echitabil
și art. 30 privind interpretarea Declarației Universale a
Drepturilor Omului.
Examinând excepția, Curtea constată că dispozițiile
art. 3 lit. m) din Legea nr. 146/1997 stabilesc obligativitatea
plății taxei judiciare de timbru, precum și cuantumul
acesteia, în materia cererilor în contencios administrativ. În
condițiile în care atât în jurisprudența Curții Europene a
Drepturilor Omului, cât și în jurisprudența Curții
Constituționale s-a statuat că accesul liber la justiție nu
presupune gratuitatea, textul de lege criticat nu contravine
acestui principiu și, cu atât mai puțin, celorlalte principii
constituționale considerate încălcate, respectiv celor privind
dreptul la un proces echitabil, dreptul la apărare și dreptul
de petiționare, al căror domeniu de incidență nu are nici o
contingență cu acela al reglementării legale deduse
controlului. În ceea ce privește așa-zisul îdrept privind
interzicerea discriminării“, termen impropriu utilizat cu

referire la principiul egalității în drepturi, în măsura în care
norma legală criticată își găsește aplicare în toate situațiile
prevăzute în ipoteza sa, fără excepție, așadar fără nici o
discriminare, susținerea privind pretinsa sa încălcare nu are
suport.
Curtea constată că dispozițiile art. 18 din Legea
nr. 146/1997 reglementează competența și procedura în
materia taxelor judiciare de timbru, potrivit abilitării conferite
legiuitorului prin dispozițiile art. 126 alin. (2) din Constituție.
Întrucât într-o atare situație nu este vorba despre un litigiu
privind fondul dreptului, evident că nu își găsesc aplicare
mijloacele și garanțiile procesuale prevăzute cu caracter
imperativ de art. 21 alin. (3) din Constituție și de art. 6
paragraful 1 din Convenția pentru apărarea drepturilor
omului și a libertăților fundamentale, ambele privind dreptul
la un proces echitabil. Așa fiind, procedura aplicabilă aici
are ca finalitate satisfacerea imperativului celerității, fiind
mai sumară, și prin aceasta derogatorie de la dreptul
comun. Nu se poate reține deci că reglementarea legală
dedusă controlului ar contraveni principiilor constituționale
invocate de autorul excepției. În ceea ce privește așa-zisul
îdrept la două grade de jurisdicție“, acesta nu este
reglementat în Constituție, Curtea Constituțională statuând
în repetate rânduri că accesul liber la justiție nu comportă
în mod necesar accesul la toate gradele de jurisdicție și
căile de atac prevăzute de lege. Referitor la dreptul la un
proces public, Curtea constată că procedura reexaminării
modului de stabilire a taxelor judiciare de timbru este o
procedură incidentă în desfășurarea unui proces care în
principiu, se desfășoară cu respectarea condiției publicității
impuse de art. 127 din Constituție, condiție care nu are
însă un caracter absolut, însuși textul care o consacră
recunoscând legiuitorului posibilitatea de a deroga. În
sfârșit, susținerea cu privire la încălcarea principiilor
universalității și al statului de drept nu poate fi reținută,
întrucât acestea, datorită gradului lor de maximă
generalitate, nu pot constitui criterii de referință decât
mediat, eventuala lor încălcare fiind consecința încălcării
unor norme constituționale cu domeniu de incidență precis
determinat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 lit. m) și ale art. 18 din Legea nr. 146/1997 privind
taxele judiciare de timbru, excepție ridicată de Asociația de locatari nr. 761 din Galați în Dosarul nr. 419/COM/2004 al
Tribunalului Galați — Secția comercială.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 561/30.VI.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Emanoil Neguț din funcția
de secretar de stat la Autoritatea Națională de Control
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 1 alin. (1) din Ordonanța de urgență a Guvernului
nr. 49/2005 privind stabilirea unor măsuri de reorganizare în cadrul
administrației publice centrale,
primul-ministru emite următoarea decizie:
Articol unic. — Începând cu data prezentei decizii domnul Emanoil
Neguț se eliberează din funcția de secretar de stat la Autoritatea Națională
de Control.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 371.
GUVERNUL ROMÂNIEI
PRIMUL-MINISTRU

DECIZIE
privind numirea domnului Emanoil Neguț
în funcția de secretar de stat la Autoritatea de control
a Guvernului din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 1 alin. (2) și ale art. 2 lit. a) din Ordonanța de urgență a
Guvernului nr. 49/2005 privind stabilirea unor măsuri de reorganizare în
cadrul administrației publice centrale,
primul-ministru emite următoarea decizie:
Articol unic. — Începând cu data prezentei decizii domnul Emanoil
Neguț se numește în funcția de secretar de stat la Autoritatea de control a
Guvernului din cadrul Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 372.

5

6

MONITORUL OFICIAL AL ROMÂNIEI, PARTEA I, Nr. 561/30.VI.2005
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Tudor-Alexandru Chiuariu
din funcția de secretar de stat la Departamentul de inspecție
al primului-ministru și urmărire a utilizării transparente
a fondurilor comunitare din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 2 lit. b) din Ordonanța de urgență a Guvernului nr. 49/2005
privind stabilirea unor măsuri de reorganizare în cadrul administrației publice
centrale,
primul-ministru emite următoarea decizie:
Articol unic. — Începând cu data prezentei decizii domnul TudorAlexandru Chiuariu se eliberează din funcția de secretar de stat la
Departamentul de inspecție al primului-ministru și urmărire a utilizării
transparente a fondurilor comunitare din cadrul Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 373.
GUVERNUL ROMÂNIEI
PRIMUL-MINISTRU

DECIZIE
privind numirea domnului Tudor-Alexandru Chiuariu în
funcția de secretar de stat la Departamentul pentru lupta
antifraudă din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 2 lit. b) din Ordonanța de urgență a Guvernului nr. 49/2005
privind stabilirea unor măsuri de reorganizare în cadrul administrației publice
centrale,
primul-ministru emite următoarea decizie:
Articol unic. — Începând cu data prezentei decizii domnul TudorAlexandru Chiuariu se numește în funcția de secretar de stat la
Departamentul pentru lupta antifraudă din cadrul Cancelariei PrimuluiMinistru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 374.

MONITORUL OFICIAL AL ROMÂNIEI, PARTEA I, Nr. 561/30.VI.2005
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Cristian-Mihai Cărăușu
din funcția de secretar de stat la Departamentul
implementării programelor și ajustare structurală
din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 2 lit. c) din Ordonanța de urgență a Guvernului nr. 49/2005
privind stabilirea unor măsuri de reorganizare în cadrul administrației publice
centrale,
primul-ministru

emite următoarea decizie:

Articol unic. — Începând cu data prezentei decizii domnul CristianMihai Cărăușu se eliberează din funcția de secretar de stat la
Departamentul implementării programelor și ajustare structurală din cadrul
Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 375.
GUVERNUL ROMÂNIEI
PRIMUL-MINISTRU

DECIZIE
privind numirea domnului Cristian-Mihai Cărăușu
în funcția de secretar de stat la Departamentul
de implementare programe și ajustare structurală
din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 2 lit. c) din Ordonanța de urgență a Guvernului nr. 49/2005
privind stabilirea unor măsuri de reorganizare în cadrul administrației publice
centrale,
primul-ministru

emite următoarea decizie:

Articol unic. — Începând cu data prezentei decizii domnul CristianMihai Cărăușu se numește în funcția de secretar de stat la Departamentul
de implementare programe și ajustare structurală din cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor
cu finanțare internațională
și urmărirea aplicării acquis-ului
comunitar,
Cristian David
București, 24 iunie 2005.
Nr. 376.

7

8

MONITORUL OFICIAL AL ROMÂNIEI, PARTEA I, Nr. 561/30.VI.2005
GUVERNUL ROMÂNIEI
PRIMUL-MINISTRU

DECIZIE
privind numirea doamnei Amelia Maria Tue în funcția
de consilier personal în cadrul Cancelariei Primului-Ministru —
Cabinetul Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru

emite următoarea decizie:

Articol unic. — Începând cu data prezentei decizii doamna Amelia
Maria Tue se numește în funcția de consilier personal în cadrul Cancelariei
Primului-Ministru — Cabinetul Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 24 iunie 2005.
Nr. 377.
GUVERNUL ROMÂNIEI
PRIMUL-MINISTRU

DECIZIE
privind numirea temporară a domnului Ion Agafiței în funcția
publică de secretar general al Autorității Naționale Sanitare
Veterinare și pentru Siguranța Alimentelor
În temeiul prevederilor art. 15 lit. e) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și având în vedere
dispozițiile art. 80 alin. (3) din Legea nr. 188/1999 privind Statutul
funcționarilor publici, republicată,
primul-ministru

emite următoarea decizie:

Articol unic. — Începând cu data prezentei decizii domnul Ion Agafiței
se numește temporar în funcția publică de secretar general al Autorității
Naționale Sanitare Veterinare și pentru Siguranța Alimentelor.
PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor
și dezvoltării rurale,
Gheorghe Flutur
București, 24 iunie 2005.
Nr. 378.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 561/30.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032866]
ISSN 1453—4495

