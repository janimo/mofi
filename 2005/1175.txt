PARTEA

Anul 173 (XVII) — Nr. 1.175

I

LEGI, DECRETE, HOTĂRÂRI ȘI ALTE ACTE

Marți, 27 decembrie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 650 din 29 noiembrie 2005 referitoare la
excepția de neconstituționalitate a dispozițiilor
art. 274 alin. (1) și art. 275 din Legea nr. 53/2003 —
Codul muncii..............................................................

206.
1.701.
1.702.
1.703.
1.704.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea și
completarea Legii spitalelor nr. 270/2003 ...............
— Hotărâre privind eliberarea domnului Petrache
Marian, la cerere, din funcția de prefect al
județului Ilfov ............................................................
— Hotărâre privind numirea domnului Jecu
Nicolae în funcția de prefect al județului Ilfov .......
— Hotărâre privind eliberarea domnului Popescu
Jean, la cerere, din funcția de prefect al județului
Dâmbovița ..................................................................
— Hotărâre privind numirea domnului Popa
Aurelian în funcția de prefect al Județului
Dâmbovița ..................................................................

DECIZII

ALE

Nr.

Pagina
DECIZII ALE PRIMULUI-MINISTRU

555.

— Decizie privind numirea domnului Simion Costel
în funcția de subprefect al municipiului București ......

1–3

6

ACTE ALE COMISIEI NAȚIONALE A
VALORILOR MOBILIARE
74.

— Ordin privind aprobarea Reglementărilor
contabile conforme cu Directiva a VII-a a
Comunităților Economice Europene aplicabile
entităților
autorizate,
reglementate
și
supravegheate de Comisia Națională a Valorilor
Mobiliare.....................................................................

6–7

75.

— Ordin privind aprobarea Reglementărilor
contabile conforme cu Directiva a IV-a a
Comunităților Economice Europene aplicabile
entităților
autorizate,
reglementate
și
supravegheate de Comisia Națională a Valorilor
Mobiliare.....................................................................

7–8

3–4
4
4
5
5

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 650
din 29 noiembrie 2005

referitoare la excepția de neconstituționalitate a dispozițiilor
art. 274 alin. (1) și art. 275 din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 274 alin. (1) și ale
art. 275 din Legea nr. 53/2003 — Codul muncii, excepție
ridicată de Societatea Comercială îGalmopan“ — S.A. din
Galați în Dosarul nr. 2.813/2005 al Judecătoriei Tecuci.
La apelul nominal răspunde Nițu Andronache,
reprezentat de avocat Sorin Ciocoiu, cu delegația depusă
în ședință, lipsind autorul excepției, față de care procedura
de citare a fost legal îndeplinită.
Președintele dispune să se facă apelul și în Dosarul
nr. 733D/2005, care are același obiect.

2

MONITORUL OFICIAL AL ROMÂNIEI, PARTEA I, Nr. 1.175/27.XII.2005

La apelul nominal în acest dosar se constată lipsa
părților, față de care procedura de citare a fost legal
îndeplinită.
Curtea, din oficiu, pune în discuție conexarea Dosarului
nr. 733D/2005 la Dosarul nr. 732D/2005, având în vedere
faptul că sunt îndeplinite cerințele prevăzute de art. 53
alin. (5) din Legea nr. 47/1992.
Avocatul părții Nițu Andronache nu se opune conexării
dosarelor.
Reprezentantul Ministerului Public arată că este de
acord cu conexarea, întrucât cele două dosare au obiect
identic.
Curtea, având în vedere identitatea de obiect a cauzelor
menționate, în temeiul dispozițiilor art. 53 alin. (5) din
Legea nr. 47/1992, dispune conexarea Dosarului
nr. 733D/2005 la Dosarul nr. 732D/2005, care este primul
înregistrat.
Cauza fiind în stare de judecată, reprezentantul părții
Nițu Andronache solicită respingerea excepției ca fiind
nefondată, întrucât dispozițiile legale criticate ușurează
posibilitatea angajatorului de a-și recupera pagubele, în
cele două modalități prevăzute de lege. De asemenea,
solicită și cheltuieli de judecată, depunând în acest sens
chitanța din 27 noiembrie 2005, reprezentând onorariu
avocat.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, apreciind că dispozițiile legale criticate nu
contravin accesului liber la justiție și nici principiului
egalității cetățenilor în fața legii, întrucât angajatorul are la
dispoziție o perioadă de 3 ani pentru recuperarea
pagubelor, iar numai dacă acest lucru nu a fost posibil are
deschisă calea recuperării acestora potrivit regulilor
prevăzute de Codul de procedură civilă.
C U R T E A,

având în vedere actele și lucrările dosarelor, constată
următoarele:
Prin încheierile din 9 septembrie 2005, pronunțate în
dosarele nr. 2.813/2005 și nr. 2.844/2005, Judecătoria
Tecuci a sesizat Curtea Constituțională cu excepția de
neconstituționalitate a dispozițiilor art. 274 alin. (1) și ale
art. 275 din Legea nr. 53/2003 — Codul muncii. Excepția a
fost ridicată de Societatea comercială îGalmopan“ — S.A.
din Galați în cadrul soluționării unor contestații la executare.
În motivarea excepției de neconstituționalitate autorul
acesteia susține că dispozițiile art. 274 alin. (1) și ale
art. 275 din Codul muncii, impunând ca angajatorul să
aștepte 3 ani până la recuperarea în cea mai mare parte a
pagubei cauzate de salariat, practic îi interzic accesul la
justiție și îl pun într-o situație discriminatorie față de
salariat, care își poate executa creanța imediat după
obținerea titlului executoriu, chiar și pe calea executării
silite.
Judecătoria Tecuci apreciază că excepția ridicată este
neîntemeiată, întrucât dispozițiile legale criticate au rolul de
a proteja salariatul aflat în stare de subordonare față de
angajator.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată, procedura de recuperare prevăzută de
dispozițiile legale criticate nu îl defavorizează pe
angajatorul creditor, ci, dimpotrivă, se pune la dispoziția sa
o procedură simplificată și facilă, care nu contravine
dispozițiilor constituționale invocate.

Avocatul Poporului consideră că dispozițiile legale
criticate sunt constituționale, întrucât acestea se aplică în
mod egal tuturor salariaților, fără nici o discriminare pe
considerente arbitrare, iar faptul că angajatorul prejudiciat
se poate adresa executorului judecătoresc numai dacă
prejudiciul nu a fost integral acoperit prin rețineri lunare
timp de 3 ani nu contravine principiului egalității în drepturi,
ci constituie o măsură de protecție a salariaților, justificată
de situația specială a acestei categorii de cetățeni.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 274 alin. (1) și ale art. 275 din Legea
nr. 53/2003 — Codul muncii, publicată în Monitorul Oficial
al României, Partea I, nr. 72 din 5 februarie 2003, având
următorul conținut:
— Art. 274 alin. (1): îÎn cazul în care contractul individual
de muncă încetează înainte ca salariatul să îl fi despăgubit pe
angajator și cel în cauză se încadrează la un alt angajator ori
devine funcționar public, reținerile din salariu se fac de către
noul angajator sau noua instituție ori autoritate publică, după
caz, pe baza titlului executoriu transmis în acest scop de către
angajatorul păgubit.“;
— Art. 275: îÎn cazul în care acoperirea prejudiciului prin
rețineri lunare din salariu nu se poate face într-un termen de
maximum 3 ani de la data la care s-a efectuat prima rată de
rețineri, angajatorul se poate adresa executorului judecătoresc
în condițiile Codului de procedură civilă.“
Autorul excepției consideră că dispozițiile legale criticate
contravin prevederilor art. 16 alin. (1) — îEgalitatea în
drepturi“ și ale art. 21 alin. (1) — îAccesul liber la justiție“
din Constituție.
Referitor la solicitarea reprezentantului părții Nițu
Andronache de obligare a autorului excepției la plata
cheltuielilor de judecată, Curtea Constituțională constată că,
potrivit art. 1 alin. (3) din Legea nr. 47/1992, îCurtea
Constituțională este independentă față de orice altă autoritate
publică și se supune numai Constituției și prezentei legi“. Prin
urmare, instanța constituțională este independentă față de
autoritatea judecătorească, nefiind inclusă în sistemul
instanțelor judecătorești de drept comun. Curtea are o
competență specială, stabilită prin art. 146 din Constituție,
pronunțând, în soluționarea excepțiilor de neconstituționalitate ridicate în fața instanțelor judecătorești, decizii
definitive și general obligatorii care nu reprezintă titluri
executorii precum hotărârile instanțelor judecătorești. Așa
fiind, Curtea nu este competentă să se pronunțe cu privire
la cererile care au ca obiect obligarea vreunei părți la plata
cheltuielilor de judecată, stabilirea acestei obligații, precum
și cuantumul ei constituind atributul exclusiv al instanței
judecătorești.
Analizând excepția de neconstituționalitate ridicată,
Curtea observă că art. 270 alin. (1) din Codul muncii
prevede răspunderea patrimonială a salariaților pentru
pagubele produse angajatorului, în temeiul normelor și
principiilor răspunderii civile contractuale, iar art. 272 din

MONITORUL OFICIAL AL ROMÂNIEI, PARTEA I, Nr. 1.175/27.XII.2005
același cod stabilește obligația salariaților de a restitui
suma încasată nedatorat, precum și contravaloarea
bunurilor primite necuvenit ori a serviciilor ce li s-au prestat
fără să fi fost îndreptățiți la acestea. Ca modalitate de
acoperire a acestor daune se prevede reținerea din
drepturile salariale cuvenite salariatului vinovat, în rate
lunare, care nu pot fi mai mari de o treime din salariul
lunar net, respectiv jumătate din salariul lunar net când se
cumulează și cu alte rețineri.
Curtea constată că răspunderea civilă contractuală a
salariaților există numai pentru pagubele produse
angajatorului din vina și în legătură cu munca lor, iar
obligația de restituire privește foloasele materiale primite
necuvenit în cadrul executării contractului individual de
muncă. Astfel, dacă răspunderea patrimonială se stabilește
numai pentru daunele produse în legătură cu munca
salariaților, în cadrul derulării raporturilor juridice de muncă,
opțiunea legiuitorului a fost ca și recuperarea acestor
daune să se facă în același cadru, respectiv prin rețineri
din drepturile salariale în rate lunare.
Curtea observă că dispozițiile legale criticate fac parte
din titlul XI îRăspunderea juridică“, cap. III îRăspunderea
patrimonială“ din Codul muncii, prevederile art. 274 alin. (1)
având în vedere cazul în care salariatul s-a încadrat la un

3

alt angajator și căruia i se transmite titlul executoriu în
vederea continuării reținerilor, iar prevederile art. 275 având
ca ipoteză imposibilitatea acoperirii integrale a daunei prin
rețineri lunare timp de 3 ani, caz în care angajatorul se
poate adresa executorului judecătoresc în condițiile Codului
de procedură civilă.
Prin urmare, dispozițiile legale criticate nu îngrădesc
accesul liber la justiție, prevăzut de art. 21 din Constituție,
întrucât angajatorul se poate adresa instanțelor
judecătorești pentru stabilirea existenței pagubei și a
răspunderii salariatului, pentru obligarea acestuia la plată și
pentru executarea silită pe calea popririi drepturilor
salariale. Aceste dispoziții constituie norme speciale ale
procedurii de executare, excluzând posibilitatea urmăririi pe
calea executării silite și a altor elemente de patrimoniu
aparținând salariatului debitor, timp de 3 ani.
În ceea ce privește pretinsa încălcare a principiului
egalității în drepturi, consacrat de art. 16 alin. (1) din
Legea fundamentală, Curtea reține că angajatorul și
salariatul se află în situații obiectiv diferite, determinate de
drepturile și îndatoririle lor specifice în cadrul raportului
juridic de muncă, și, ca atare, nu pot avea parte de
tratamente juridice identice sau similare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 274 alin. (1) și ale art. 275 din Legea nr. 53/2003 —
Codul muncii, excepție ridicată de Societatea Comercială îGalmopan“ — S.A. din Galați în dosarele nr. 2.813/2005 și
nr. 2.844/2005 ale Judecătoriei Tecuci.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii spitalelor nr. 270/2003
În scopul prevenirii înregistrării de noi datorii la nivelul unităților sanitare cu paturi, pentru asigurarea unui
management eficient al conducerii acestora în contextul asigurării pachetului de servicii medicale de bază, fapt care
constituie situație de urgență și vizează interesul public,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea spitalelor nr. 270/2003, publicată
în Monitorul Oficial al României, Partea I, nr. 438 din
20 iunie 2003, cu modificările și completările ulterioare, se
modifică și se completează după cum urmează:
1. Termenul prevăzut la articolul 26 alineatul (3) se
prorogă până la data de 30 iunie 2006.

2. La articolul 29, după alineatul (2) se introduc două
noi alineate, alineatele (3) și (4), cu următorul cuprins:
î(3) În cadrul procesului de analiză și evaluare a
performanțelor unităților sanitare publice cu paturi, care sunt
în relații contractuale cu casele de asigurări de sănătate,
indiferent de subordonarea lor sau de titularul dreptului de

4

MONITORUL OFICIAL AL ROMÂNIEI, PARTEA I, Nr. 1.175/27.XII.2005

administrare asupra lor, consiliile de administrație și
comitetele directoare pot fi revocate prin ordin al ministrului
sănătății. Pentru unitățile sanitare publice cu paturi din
rețeaua Ministerului Apărării Naționale, Ministerului Justiției,
Ministerului Administrației și Internelor, Ministerului
Transporturilor, Construcțiilor și Turismului, Serviciului
Român de Informații, conducătorii acestor instituții vor emite
ordinele de revocare, cu avizul ministrului sănătății.
Președinții consiliilor de administrație, consiliile de

administrație și comitetele directoare interimare se numesc
pe o perioadă de maximum 6 luni, prin ordin al ministrului
sănătății, fără ca în această situație să fie aplicabile
dispozițiile art. 25 alin. (1)—(4).
(4) Restructurarea unităților sanitare cu paturi, efectuată
ca urmare a analizei și evaluării activității acestora, în
condițiile dispozițiilor art. 20 alin. (5) din Ordonanța de
urgență a Guvernului nr. 154/2005 cu privire la rectificarea
bugetului de stat pe anul 2005, își menține valabilitatea.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
București, 22 decembrie 2005.
Nr. 206.
GUVERNUL ROMÂNIEI

HOTĂRÂRE
privind eliberarea domnului Petrache Marian, la cerere,
din funcția de prefect al județului Ilfov
În temeiul art. 108 alin. (1) din Constituția României, republicată, și al
art. 1 alin. (2) din Legea nr. 340/2004 privind prefectul și instituția
prefectului, modificată și completată prin Ordonanța de urgență a Guvernului
nr. 179/2005,
Guvernul României adoptă prezenta hotărâre.
Articol unic. — Domnul Petrache Marian se eliberează, la cerere, din
funcția de prefect al județului Ilfov.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 21 decembrie 2005.
Nr. 1.701.
GUVERNUL ROMÂNIEI

HOTĂRÂRE
privind numirea domnului Jecu Nicolae în funcția de prefect
al județului Ilfov
În temeiul art. 108 alin. (1) din Constituția României, republicată, și al
art. 1 alin. (2) din Legea nr. 340/2004 privind prefectul și instituția
prefectului, modificată și completată prin Ordonanța de urgență a Guvernului
nr. 179/2005,
Guvernul României adoptă prezenta hotărâre.
Articol unic. — Domnul Jecu Nicolae se numește în funcția de prefect
al județului Ilfov.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 21 decembrie 2005.
Nr. 1.702.

MONITORUL OFICIAL AL ROMÂNIEI, PARTEA I, Nr. 1.175/27.XII.2005
GUVERNUL ROMÂNIEI

HOTĂRÂRE
privind eliberarea domnului Popescu Jean, la cerere,
din funcția de prefect al județului Dâmbovița
În temeiul art. 108 alin. (1) din Constituția României, republicată, și al
art. 1 alin. (2) din Legea nr. 340/2004 privind prefectul și instituția
prefectului, modificată și completată prin Ordonanța de urgență a Guvernului
nr. 179/2005,
Guvernul României adoptă prezenta hotărâre.
Articol unic. — Domnul Popescu Jean se eliberează, la cerere, din
funcția de prefect al județului Dâmbovița.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 21 decembrie 2005.
Nr. 1.703.

GUVERNUL ROMÂNIEI

HOTĂRÂRE
privind numirea domnului Popa Aurelian în funcția
de prefect al județului Dâmbovița
În temeiul art. 108 alin. (1) din Constituția României, republicată, și al
art. 1 alin. (2) din Legea nr. 340/2004 privind prefectul și instituția
prefectului, modificată și completată prin Ordonanța de urgență a Guvernului
nr. 179/2005,
Guvernul României adoptă prezenta hotărâre.
Articol unic. — Domnul Popa Aurelian se numește în funcția de
prefect al județului Dâmbovița.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 21 decembrie 2005.
Nr. 1.704.

5

6

MONITORUL OFICIAL AL ROMÂNIEI, PARTEA I, Nr. 1.175/27.XII.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Simion Costel
în funcția de subprefect al municipiului București
În temeiul art. 15 și 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare,
primul-ministru emite următoarea decizie:
Articol unic. — Domnul Simion Costel se numește în funcția de
subprefect al municipiului București.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Șeful Cancelariei Primului-Ministru,
Dan Petrescu
București, 27 decembrie 2005.
Nr. 555.

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
privind aprobarea Reglementărilor contabile conforme cu Directiva a VII-a
a Comunităților Economice Europene aplicabile entităților autorizate,
reglementate și supravegheate de Comisia Națională a Valorilor Mobiliare
În conformitate cu prevederile art. 1, 2 și ale art. 7 alin. (3) și (5) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2000, aprobată și modificată prin Legea nr. 514/2002,
modificat și completat prin Legea nr. 297/2004 privind piața de capital, cu modificările și completările ulterioare,
în temeiul art. 4 alin. (3) din Legea contabilității nr. 82/1991, republicată,
în ședința din data de 15 decembrie 2005,
Comisia Națională a Valorilor Mobiliare a hotărât emiterea următorului ordin:
Art. 1. — Se aprobă Reglementările contabile conforme

Art. 2. — (1) Reglementările contabile conforme cu

cu Directiva a VII-a a Comunităților Economice Europene

Directiva a VII-a a Comunităților Economice Europene se

aplicabile

aplică

entităților

autorizate,

reglementate

și

de

entitățile

autorizate,

reglementate

și

supravegheate de Comisia Națională a Valorilor Mobiliare,

supravegheate de Comisia Națională a Valorilor Mobiliare,

cuprinse în anexa*) care face parte integrantă din prezentul

prevăzute la pct. 1 din aceste reglementări.

ordin, și se dispune publicarea acestora în Monitorul Oficial
al României, Partea I.

(2) Prezentul ordin intră în vigoare la data de 1 ianuarie
2006.

*) Anexa se publică ulterior în Monitorul Oficial al României, Partea I, nr. 1.175 bis în afara abonamentului, care se poate achiziționa de la
Centrul pentru relații cu publicul a Regiei Autonome îMonitorul Oficial“, București, șos. Panduri nr. 1.

7

MONITORUL OFICIAL AL ROMÂNIEI, PARTEA I, Nr. 1.175/27.XII.2005
Art. 3. — Administratorii, directorii economici, contabiliișefi și orice alte persoane care au obligația gestionării
entităților care intră sub incidența reglementărilor prevăzute
la art. 1 vor asigura măsurile necesare pentru aplicarea
corespunzătoare a acestora. De asemenea, aceste
persoane răspund pentru adaptarea programelor informatice
utilizate la prelucrarea datelor financiar-contabile, precum și
pentru exactitatea și realitatea datelor care sunt prelucrate,
respectiv înscrise în situațiile financiare anuale.
Art. 4. — (1) Situațiile financiare anuale consolidate
întocmite de entitățile prevăzute la art. 2 alin. (1) sunt
auditate potrivit legii.
(2) Potrivit Legii contabilității nr. 82/1991, republicată,
situațiile financiare anuale trebuie însoțite de o declarație

scrisă de asumare a răspunderii conducerii persoanei
juridice pentru întocmirea situațiilor finanicare anuale în
conformitate cu Reglementările contabile conforme cu
Directiva a VII-a a Comunităților Economice Europene
aplicabile

entităților

autorizate,

reglementate

și

supravegheate de Comisia Națională a Valorilor Mobiliare.
Art. 5. — Direcția reglementare din cadrul Direcției
generale autorizare reglementare, Secretariatul general și
directorul general executiv din cadrul Comisiei Naționale a
Valorilor Mobiliare vor urmări ducerea la îndeplinire a
prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache

București, 16 decembrie 2005.
Nr. 74.

COMISIA NAȚIONALĂ A VALORILOR MOBILIARE

ORDIN
privind aprobarea Reglementărilor contabile conforme cu Directiva a IV-a
a Comunităților Economice Europene aplicabile entităților autorizate,
reglementate și supravegheate de Comisia Națională a Valorilor Mobiliare
În conformitate cu prevederile art. 1, 2 și ale art. 7 alin. (3) și (5) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2000, aprobată și modificată prin Legea nr. 514/2002,
modificat și completat prin Legea nr. 297/2004 privind piața de capital, cu modificările și completările ulterioare,
în temeiul art. 4 alin. (3) din Legea contabilității nr. 82/1991, republicată,
în ședința din data de 15 decembrie 2005,
Comisia Națională a Valorilor Mobiliare a hotărât emiterea următorului ordin:
Art. 1. — Se aprobă Reglementările contabile conforme
cu Directiva a IV-a a Comunităților Economice Europene
aplicabile
entităților
autorizate,
reglementate
și
supravegheate de Comisia Națională a Valorilor Mobiliare,
cuprinse în anexa*) care face parte integrantă din prezentul
ordin, și se dispune publicarea acestora în Monitorul Oficial
al României, Partea I.
Art. 2. — (1) Reglementările contabile conforme cu
Directiva a IV-a a Comunităților Economice Europene se
aplică de entitățile autorizate, reglementate și
supravegheate de Comisia Națională a Valorilor Mobiliare,
prevăzute la pct. 3 din aceste reglementări.
(2) Subunitățile fără personalitate juridică, cu sediul în
străinătate, care aparțin persoanelor juridice cu sediul sau
domiciliul în România, precum și sediile permanente din
România care aparțin unor persoane juridice cu sediul sau
domiciliul în străinătate au obligația să organizeze și să

conducă contabilitatea proprie, potrivit reglementărilor
menționate la alin. (1).
Art. 3. — Administratorii, directorii economici, contabiliișefi și orice alte persoane care au obligația gestionării
entităților care intră sub incidența reglementărilor prevăzute
la art. 1 vor asigura măsurile necesare pentru aplicarea
corespunzătoare a acestora. De asemenea, aceste
persoane răspund pentru adaptarea programelor informatice
utilizate la prelucrarea datelor financiar-contabile, precum și
pentru exactitatea și realitatea datelor care sunt prelucrate,
respectiv înscrise în situațiile financiare anuale.
Art. 4. — (1) Situațiile financiare anuale întocmite de
entitățile prevăzute la art. 2 alin. (1) sunt auditate potrivit
legii.
(2) Potrivit Legii contabilității nr. 82/1991, republicată,
situațiile financiare anuale trebuie însoțite de o declarație
scrisă de asumare a răspunderii conducerii persoanei
juridice pentru întocmirea situațiilor financiare anuale în

*) Anexa se publică ulterior în Monitorul Oficial al României, Partea I, nr. 1.175 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 1.175/27.XII.2005

conformitate cu Reglementările contabile conforme cu
Directiva a IV-a a Comunităților Economice Europene
aplicabile entităților autorizate, reglementate și
supravegheate de Comisia Națională a Valorilor Mobiliare.
Art. 5. — La data intrării în vigoare a prezentului ordin
se abrogă:
a) Ordinul ministrului finanțelor publice și al președintelui
Comisiei Naționale a Valorilor Mobiliare nr. 1.742/106/2002
privind aprobarea Reglementărilor contabile armonizate cu
Directiva a IV-a a Comunităților Economice Europene și cu
Standardele Internaționale de Contabilitate aplicabile
instituțiilor reglementate și supravegheate de Comisia

Națională a Valorilor Mobiliare, publicat în Monitorul Oficial
al României, Partea I, nr. 947 și nr. 947 bis din 23
decembrie 2002;
b) orice alte dispoziții contrare prezentului ordin.
Art. 6. — Prezentul ordin intră în vigoare la data de
1 ianuarie 2006.
Art. 7. — Direcția reglementare din cadrul Direcției
generale autorizare reglementare, Secretariatul general și
directorul general executiv din cadrul Comisiei Naționale a
Valorilor Mobiliare vor urmări ducerea la îndeplinire a
prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache

București, 16 decembrie 2005.
Nr. 75.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.175/27.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070547]
ISSN 1453—4495

