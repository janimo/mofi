Anul 173 (XVII) — Nr. 406

PARTEA

I

LEGI, DECRETE, HOTĂRÂRI ȘI ALTE ACTE

Vineri, 13 mai 2005

SUMAR

Nr.

Pagina

6

417.

— Hotărâre privind acordarea unui ajutor umanitar
de urgență pentru județul Timiș ...............................

7

418.

2–4

— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea unor efecte ale calamităților naturale
produse în județul Timiș .........................................

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Brăila .............................

7–8

HOTĂRÂRI ALE GUVERNULUI ROMÂNIEI
389.

410.

— Hotărâre privind aprobarea participării Agenției
Naționale pentru Întreprinderi Mici și Mijlocii și
Cooperație la organizarea Convenției Mondiale a
Întreprinderilor Mici și Mijlocii și a contribuției la
cheltuielile aferente ..................................................
— Hotărâre pentru modificarea și completarea
Procedurilor privind accesul la măsurile pentru
stimularea ocupării forței de muncă, modalitățile
de finanțare și instrucțiunile de implementare a
acestora, aprobate prin Hotărârea Guvernului
nr. 377/2002 ..............................................................

Pagina

416.

DECIZII ALE CURȚII CONSTITUȚIONALE
Decizia nr. 140 din 10 martie 2005 referitoare la excepția
de neconstituționalitate a dispozițiilor art. 21
alin. (4) din Ordonanța Guvernului nr. 102/2000
privind statutul și regimul refugiaților în România ....

Nr.

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
177.

5–6

— Ordin al ministrului transporturilor, construcțiilor
și turismului privind aprobarea Reglementării
tehnice îNormativ pentru hidroizolarea tunelurilor
pentru căi de comunicație cu folii din mase
plastice“, indicativ NE 031-04 ..................................

8

2

MONITORUL OFICIAL AL ROMÂNIEI, PARTEA I, Nr. 406/13.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 140
din 10 martie 2005

referitoare la excepția de neconstituționalitate a dispozițiilor art. 21 alin. (4) din Ordonanța
Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 20 alin. (4) din Ordonanța Guvernului
nr. 102/2000 privind statutul și regimul refugiaților în
România, excepție ridicată de Zhang Xinyuan în Dosarul
nr. 3.364/2004 al Judecătoriei Sectorului 5 București.
Dezbaterile au avut loc în ședința publică din
1 martie 2005 și au fost consemnate în încheierea de la
acea dată, când Curtea a amânat pronunțarea la
8 martie 2005, în vederea depunerii de concluzii scrise de
către autorul excepției. Pe data de 8 martie 2005, Curtea,
având nevoie de timp pentru a delibera, a dispus
amânarea pronunțării la 10 martie 2005.
C U R T E A,

având în vedere actele și lucrările dosarului, constată
următoarele:
Prin Încheierea din 27 iulie 2004, pronunțată în Dosarul
nr. 3.364/2004, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 20 alin. (4) din
Ordonanța Guvernului nr. 102/2000 privind statutul și
regimul refugiaților în România. Excepția a fost ridicată de
către Zhang Xinyuan cu prilejul soluționării unei plângeri
împotriva Hotărârii nr. 316.078/h/MR din 10 martie 2004 a
Oficiului Național pentru Refugiați.
În motivarea excepției de neconstituționalitate, autorul
acesteia susține, în esență, că prevederile art. 20 alin. (4)
din Ordonanța Guvernului nr. 102/2000 aduc atingere, sub
aspectul nerespectării cerinței termenului rezonabil,
dispozițiilor art. 21 alin. (3) din Constituție, precum și
dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale,
care consacră dreptul la un proces echitabil. În acest sens,
arată că termenul de 10 zile, în care instanța trebuie să
soluționeze plângerea împotriva hotărârii privind acordarea
statutului de refugiat, este un termen prea scurt, atât în
raport cu obiectul cauzei îcare obligă la o investigare
minuțioasă, vizând relevarea și analizarea tuturor
circumstanțelor și motivelor care l-au determinat pe
reclamant să refuze protecția țării de origine și să solicite
protecția României“, cât și cu dificultatea administrării
probatoriului. Consecința este aceea că, în imposibilitate de
a parcurge toate etapele cercetării judecătorești, atât

magistratul, cât și părțile se văd obligați fie să renunțe la
unele etape, precum administrarea probelor, fie să le
parcurgă în mare viteză, realizându-se astfel îun proces
pur formal“ în care reclamantul este prejudiciat. În
concepția autorului excepției, dreptul la un proces echitabil
impune îposibilitatea efectivă și reală de exercitare a
dreptului la justiție și de participare directă la propriul
proces, cu respectarea tuturor drepturilor procesuale,
inclusiv a dreptului de apărare și la administrarea întregului
probatoriu necesar dovedirii temeiurilor cauzei sale [...]“, iar
exigențele impuse de legiuitor trebuie să fie îndeajuns de
rezonabile încât să nu antreneze însăși existența dreptului.
Această interpretare a cerinței termenului rezonabil și-o
întemeiază pe soluția pronunțată în cauza Airey contra
Irlandei (1979), în care Curtea Europeană a Drepturilor
Omului a statuat că îun obstacol de fapt poate să încalce
prevederile Convenției în aceeași măsură ca un obstacol
juridic“. În sfârșit, în sprijinul celor arătate, amintește și
faptul că, potrivit dispozițiilor art. 20 alin. (5) din Ordonanța
Guvernului nr. 102/2000, hotărârea instanței de fond este
definitivă și irevocabilă. De asemenea, arată că, în cauză,
sunt implicate și interesele copilului minor al reclamantei,
născut în România în 2003, ca urmare a unei legături
extramaritale, ceea ce încalcă prevederile Regulamentului
planificării familiale din China, implicând consecințe grave
atât asupra mamei, autor al excepției, cât și asupra
copilului, căruia nu i se poate înregistra nașterea și nici
emite actele de identitate.
Judecătoria Sectorului 5 București, ținând seama de
jurisprudența Curții Constituționale în care s-a statuat că
prevederile legale criticate nu contravin cerinței soluționării
cauzelor într-un termen rezonabil și nici principiului
înfăptuirii justiției în numele legii, al independenței
judecătorilor și al supunerii lor numai legii, apreciază că
excepția de neconstituționalitate nu este întemeiată. În
legătură cu dispozițiile art. 20 alin. (5) din Ordonanța
Guvernului nr. 102/2000, arată că îtextul legal dă petentului
posibilitatea de a formula plângere în fața instanțelor
judecătorești cu privire la hotărârea pronunțată de Oficiul
Național pentru Refugiați și de a beneficia pe tot parcursul
acestei proceduri de toate garanțiile necesare asigurării
unui proces echitabil“. În acest sens, invocă și faptul că
dispozițiile art. 6 paragraful 1 și art. 13 din Convenția
pentru apărarea drepturilor omului și a libertăților
fundamentale nu prevăd dreptul la un dublu grad de
jurisdicție decât în materie penală. În sfârșit, menționează
jurisprudența Curții Constituționale în care s-a statuat că,
potrivit dispozițiilor constituționale, competența instanțelor
judecătorești și procedura de judecată sunt stabilite prin
lege, iar părțile interesate și Ministerul Public trebuie să se
supună acesteia în exercitarea căilor de atac împotriva
hotărârilor judecătorești.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată

MONITORUL OFICIAL AL ROMÂNIEI, PARTEA I, Nr. 406/13.V.2005
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textul de lege criticat nu
contravine dispozițiilor constituționale invocate. Astfel,
referindu-se la critica de neconstituționalitate a dispozițiilor
art. 20 alin. (4) din Ordonanța Guvernului nr. 102/2000 în
raport cu prevederile art. 21 alin. (3) din Constituție, arată
că legislația română referitoare la acordarea statutului de
refugiat conferă celui ce solicită acest statut toate garanțiile
prevăzute de actele internaționale care reglementează
acest domeniu. În acest sens, menționează Convenția de
la Geneva din 28 iulie 1951 privind statutul refugiaților, act
ce nu indică o procedură de urmat în vederea stabilirii
statutului de refugiat, lăsând statelor competența de a
stabili cadrul procedural cel mai adecvat și mai adaptat
sistemului administrativ și jurisdicțional intern. Prevederi
asemănătoare se regăsesc și în îManualul privind
procedurile și criteriile de determinare a statutului de
refugiat“, elaborat de Înaltul Comisariat pentru Refugiați,
care obligă statele să acorde solicitanților un minimum de
garanții, și anume posibilitatea formulării unei plângeri
împotriva actului prin care se refuză acordarea statutului de
refugiat, precum și posibilitatea de a rămâne pe teritoriul
statului căruia îi solicită acordarea statutului de refugiat, pe
durata soluționării acestei plângeri. De asemenea, potrivit
art. 21 din Directiva 2003/9/CE privind normele minimale
de examinare a cererilor de acordare a statutului de
refugiat, statele membre ale Uniunii Europene trebuie să
prevadă posibilitatea ca deciziile negative să fie contestate,
conform procedurilor prevăzute de dreptul național, trebuind
totuși, în ultimă instanță, ca decizia să facă obiectul unui
control judiciar. De asemenea, Guvernul observă că nici
unul dintre aceste acte internaționale nu interzice statelorpărți să stabilească norme procedurale în materia
examinării cererilor de acordare a statutului de refugiat,
care să prevadă anumite termene de soluționare. În ceea
ce privește critica de neconstituționalitate raportată la
prevederile art. 6 paragraful 1 din Convenția pentru
apărarea drepturilor omului și a libertăților fundamentale,
reține că, în jurisprudența Curții Europene a Drepturilor
Omului, conceptul de îtermen rezonabil“ presupune ca
procedura în fața instanțelor să nu prezinte întârzieri,
tergiversări pentru care autoritățile statale să fie
responsabile. În acest sens, amintește cazurile Bottazzi
contra Italiei (1999), Kudla contra Poloniei (2000), Yagtzilar și
alții contra Greciei (2001) și Rouard contra Belgiei (2004).
Așa fiind, apreciază că textul de lege criticat nu poate fi
interpretat decât ca o expresie a voinței legiuitorului de a
răspunde acestor exigențe. În fine, referindu-se la
dispozițiile constituționale care consacră dreptul la un
proces echitabil, apreciază că termenul de 10 de zile în
care urmează să fie soluționată plângerea are caracter de
recomandare, neexistând nici un impediment ca părțile să
solicite și să obțină administrarea unui amplu probatoriu și
desfășurarea unei cercetări judecătorești minuțioase. Cât
privește cerința ca procedura judiciară având ca obiect
examinarea plângerii împotriva deciziei organului
administrativ prin care s-a respins cererea de acordare a
statutului de refugiat să fie efectivă, precizează că, în
jurisprudența sa, Curtea Europeană a Drepturilor Omului se
limitează la a obliga statele-părți să confere acestei
proceduri judiciare un caracter suspensiv de executare a
deciziei negative a organului administrativ, așa cum reiese
din cauza Conka contra Belgiei (2002).

3

Avocatul Poporului apreciază că excepția de
constituționalitate nu este întemeiată. În acest sens, arată
că textul de lege criticat nu oprește părțile interesate de a
apela la instanțele judecătorești, de a fi apărate și de a se
prevala de toate garanțiile procesuale care condiționează,
într-o societate democratică, desfășurarea unui proces
echitabil. Din contră, apreciază că instituirea unor termene
mai scurte dă expresie preocupării legiuitorului de a
asigura soluționarea cauzei într-un termen rezonabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 20 alin. (4) din Ordonanța Guvernului
nr. 102/2000 privind statutul și regimul refugiaților în
România, publicată în Monitorul Oficial al României, Partea I,
nr. 436 din 3 septembrie 2000, cu modificările și
completările ulterioare, dispoziții potrivit cărora: îInstanța
soluționează plângerea în termen de 10 zile și pronunță o
hotărâre motivată, prin care:
a) respinge plângerea pentru cel puțin unul dintre motivele
prevăzute la art. 18 alin. (1);
b) admite plângerea și dispune ca structura competentă a
Oficiului Național pentru Refugiați care a emis hotărârea să
analizeze cererea în procedură ordinară.“
În susținerea neconstituționalității acestor texte de lege,
autorul excepției invocă încălcarea prevederilor art. 21
alin. (3) din Constituție, potrivit cărora îPărțile au dreptul la
un proces echitabil și la soluționarea cauzelor într-un termen
rezonabil“.
De asemenea, critica de neconstituționalitate este
raportată și la prevederile art. 6 paragraful 1 din Convenția
pentru apărarea drepturilor omului și a libertăților
fundamentale, care prevăd că îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa. [...]“.
Examinând excepția de neconstituționalitate, Curtea
constată că, ulterior sesizării sale, Ordonanța Guvernului
nr. 102/2000 a fost republicată în Monitorul Oficial al
României, Partea I, nr. 1.136 din 1 decembrie 2004, textul
de lege criticat fiind preluat, fără modificări, în cuprinsul
art. 21 alin. (4).
În aceste condiții, Curtea Constituțională urmează să se
pronunțe asupra acestui articol de lege.
Prevederile legale ce fac obiectul excepției de
neconstituționalitate au mai fost supuse controlului de
constituționalitate prin raportare la aceleași dispoziții
constituționale invocate și în prezenta cauză, Curtea
pronunțându-se prin Decizia nr. 389 din 30 septembrie
2004, publicată în Monitorul Oficial al României, Partea I,
nr. 1.077 din 19 noiembrie 2004, în sensul respingerii

4

MONITORUL OFICIAL AL ROMÂNIEI, PARTEA I, Nr. 406/13.V.2005

criticilor de neconstituționalitate ca neîntemeiate. Cu acel
prilej Curtea a statuat că stabilirea termenului de 10 zile
pentru soluționarea plângerii înu este de natură să
impieteze asupra independenței judecătorilor și nu
reprezintă un impediment în deplina exercitare a drepturilor
de care pot beneficia străinii care urmează procedura de
acordare a unei forme de protecție din partea statului
român“.
Alături de aceste argumente Curtea reține și faptul că
termenul instituit de art. 21 alin. (4) din Ordonanța
Guvernului nr. 102/2000 este un termen relativ sub
aspectul sancțiunilor pe care le implică nerespectarea sa.
Așa fiind, în cazul depășirii sale, validitatea actelor de
procedură nu este afectată, ci, eventual, pot fi sancționate
doar persoanele care au tergiversat nejustificat îndeplinirea
acestor acte. În consecință, acest termen este conceput să
vină în sprijinul persoanelor care solicită acordarea
statutului de refugiat și ale căror cauze comportă o urgență
evidentă, prin asigurarea unui proces rapid.
De asemenea, Curtea constată că textul de lege criticat
se circumscrie condiției termenului rezonabil, așa cum
apare acesta în interpretarea Curții Europene a Drepturilor

Omului. Astfel, observă că în nici una dintre cauzele
supuse judecății Curții de la Strasbourg această cerință nu
a fost interpretată în sensul obligației statelor și a
autorităților de a asigura un proces mai lung. Din contră,
soluția constantă a fost aceea că îjustiția nu trebuie
realizată cu întârzieri de natură să-i compromită eficacitatea
și credibilitatea“, sens în care pot fi amintite hotărârile
pronunțate în cauzele Moreira de Azevedo contra Portugaliei
(1990) și H. contra Franței (1989).
În sfârșit, faptul că instanța de judecată a înțeles să
renunțe la unele etape, precum administrarea probelor, fie
să le parcurgă în mare viteză, realizând astfel îun proces
pur formal“, așa cum susține autorul excepției, reprezintă o
chestiune de aplicare a legii ce nu intră in competența
Curții Constituționale.
De asemenea, instanța de contencios constituțional nu
se poate pronunța decât cu privire la constituționalitatea
prevederilor legale supuse controlului, astfel încât
împrejurările de fapt ale cauzei, precum cea privind
interesele copilului minor al autorului excepției, nu pot fi
reținute în soluționarea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 21 alin. (4) din Ordonanța Guvernului nr. 102/2000
privind statutul și regimul refugiaților în România, excepție ridicată de Zhang Xinyuan în Dosarul nr. 3.364/2004 al
Judecătoriei Sectorului 5 București.
Definitivă și general obligatorie.
Pronunțată în ședința publică din data de 10 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea participării Agenției Naționale pentru Întreprinderi Mici și Mijlocii
și Cooperație la organizarea Convenției Mondiale a Întreprinderilor Mici și Mijlocii
și a contribuției la cheltuielile aferente
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă participarea Agenției Naționale
pentru Întreprinderi Mici și Mijlocii și Cooperație la
organizarea Convenției Mondiale a Întreprinderilor Mici și
Mijlocii, la București, în primul semestru al anului 2005, și
cuantumul cheltuielilor susținute de la bugetul de stat

pentru coorganizarea evenimentului, prevăzut în anexa care
face parte integrantă din prezenta hotărâre.
(2) Coorganizarea evenimentului se va realiza în baza
unui protocol de colaborare încheiat între Agenția Națională
pentru Întreprinderi Mici și Mijlocii și Cooperație și Consiliul
Național al Întreprinderilor Private Mici și Mijlocii din

5

MONITORUL OFICIAL AL ROMÂNIEI, PARTEA I, Nr. 406/13.V.2005
România, în termen de 30 de zile de la intrarea în vigoare
a prezentei hotărâri.
Art. 2. — Contribuția Agenției Naționale pentru
Întreprinderi Mici și Mijlocii și Cooperație la organizarea

evenimentului este de 2 miliarde lei și se asigură din
bugetul Agenției Naționale pentru Întreprinderi Mici și
Mijlocii și Cooperație pe anul 2005, capitolul 69.01 îAlte
acțiuni economice“, titlul 20 îCheltuieli materiale și servicii“.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
Ministrul finanțelor publice,
Ionel Popescu
București, 5 mai 2005.
Nr. 389.
ANEXĂ

CUANTUMUL
cheltuielilor susținute de la bugetul de stat pentru coorganizarea Convenției Mondiale
a Întreprinderilor Mici și Mijlocii
Codul

69.01
01
20
3007

Denumirea

Alte acțiuni economice
Cheltuieli curente
Cheltuieli materiale și servicii
Alte cheltuieli, din care:
1. tipărituri pentru promovarea evenimentului (pliante, afișe, bannere,
broșuri, catalog firme)
2. închirierea sălilor pentru desfășurarea sesiunilor de lucru și a
echipamentului aferent
3. organizarea de mese festive

Suma prevăzută
(lei)

2.000.000.000
2.000.000.000
2.000.000.000
2.000.000.000
500.000.000
750.000.000
750.000.000

GUVERNUL ROMÂNIEI

HOTĂRÂRE
pentru modificarea și completarea Procedurilor privind accesul la măsurile pentru stimularea
ocupării forței de muncă, modalitățile de finanțare și instrucțiunile de implementare a acestora,
aprobate prin Hotărârea Guvernului nr. 377/2002
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Procedurile privind accesul la măsurile pentru
stimularea ocupării forței de muncă, modalitățile de
finanțare și instrucțiunile de implementare a acestora,
aprobate prin Hotărârea Guvernului nr. 377/2002, publicată
în Monitorul Oficial al României, Partea I, nr. 310 din
10 mai 2002, cu modificările și completările ulterioare, se
modifică și se completează după cum urmează:
1. Articolul 59 va avea următorul cuprins:
îArt. 59. — Beneficiarii serviciilor de consultanță și
asistență pentru începerea unei activități independente sau
pentru inițierea unei afaceri sunt persoanele prevăzute la
art. 71 din lege.“

2. Alineatul (1) al articolului 60 va avea următorul cuprins:
îArt. 60. — (1) Serviciile de consultanță și asistență
pentru începerea unei activități independente sau pentru
inițierea unei afaceri se acordă gratuit, la cerere:
a) persoanelor prevăzute la art. 16 din lege, o singură
dată, pentru fiecare perioadă în care se află în căutarea
unui loc de muncă;
b) persoanelor care au calitatea de asigurat în sistemul
asigurărilor pentru șomaj, o singură dată, pentru fiecare
perioadă în care au calitatea de asigurat;
c) studenților care solicită acordarea de credite cu
dobândă avantajoasă din bugetul asigurărilor pentru șomaj,
conform art. 86 alin. (4) din lege.“

6

MONITORUL OFICIAL AL ROMÂNIEI, PARTEA I, Nr. 406/13.V.2005

3. După alineatul (2) al articolului 64 se introduce un
nou alineat, alineatul (3), cu următorul cuprins:
î(3) Persoanele care au calitatea de asigurat în sistemul
asigurărilor pentru șomaj vor depune cererea prevăzută la
alin. (1), însoțită de copia actului în baza căruia își
desfășoară activitatea, pentru persoanele asigurate în mod
obligatoriu prin efectul legii, respectiv contractul de
asigurare pentru șomaj, în cazul persoanelor asigurate pe
bază de contract.“
4. Titlul secțiunii a 3-a a capitolului VII va avea
următorul cuprins:
îSUBVENȚII

acordate angajatorilor care încadrează în muncă persoane
în vârstă de peste 45 de ani sau unici întreținători de familie,
precum și angajatorilor care, în raport cu numărul de angajați,
nu au obligația de a încadra în muncă persoane cu handicap
și încadrează persoane din această categorie.“

5. La articolul 103, litera b) va avea următorul cuprins:
îb) angajatorii care, în raport cu numărul de angajați, nu
au obligația, potrivit legii, de a încadra în muncă persoane

cu handicap și încadrează pe durată nedeterminată
persoane din această categorie;“.
6. După articolul 103 se introduce un nou articol,
articolul 1031, cu următorul cuprins:
îArt. 1031. — Prin angajatori care nu au obligația, potrivit
legii, de a încadra în muncă persoane cu handicap se înțelege
acei angajatori care, în raport cu numărul de angajați, nu
intră sub incidența prevederilor art. 42 alin. (1) din
Ordonanța de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea
nr. 519/2002, cu modificările și completările ulterioare.“
Art. II. — Hotărârea Guvernului nr. 377/2002 pentru
aprobarea Procedurilor privind accesul la măsurile pentru
stimularea ocupării forței de muncă, modalitățile de
finanțare și instrucțiunile de implementare a acestora,
publicată în Monitorul Oficial al României, Partea I, nr. 310
din 10 mai 2002, cu modificările și completările ulterioare,
precum și cu cele aduse prin prezenta hotărâre, va fi
republicată în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 5 mai 2005.
Nr. 410.

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea unor efecte ale calamităților naturale
produse în județul Timiș
În temeiul art. 108 din Constituția României, republicată, al art. 30 alin. (4) din Legea nr. 500/2002 privind
finanțele publice, cu modificările ulterioare, precum și al art. 21 lit. b) din Legea bugetului de stat pe anul 2005
nr. 511/2004,
Guvernul României adoptă prezenta hotărâre.
Art. 1. — Se aprobă alocarea sumei de 10.000.000 mii lei
din Fondul de intervenție la dispoziția Guvernului, prevăzut
în bugetul de stat pe anul 2005, bugetului propriu al
județului Timiș, pentru realizarea măsurilor urgente privind
deratizarea și dezinfectarea zonelor inundate în a
doua jumătate a lunii aprilie 2005.

Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 12 mai 2005.
Nr. 416.

MONITORUL OFICIAL AL ROMÂNIEI, PARTEA I, Nr. 406/13.V.2005

7

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru județul Timiș
În temeiul prevederilor art. 108 din Constituția României, republicată, și al art. 8 alin. 5 din Legea nr. 82/1992
privind rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu
titlu gratuit, în limita sumei de 5 miliarde lei, constând în
150 tone motorină necesară funcționării utilajelor de
drenare a apelor din zonele afectate de inundații, în
vederea creării condițiilor necesare revenirii populației
sinistrate în localitățile evacuate din județul Timiș.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
contul îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitatea produsului
aprobată a fi scoasă din rezervele de stat, potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de Prefectura Județului Timiș.
(2) Reîntregirea stocului de motorină cu cantitatea de
150 tone se va face în anul 2006, finanțarea fiind asigurată din
bugetul aprobat Administrației Naționale a Rezervelor de Stat.
Art. 3. — (1) Transportul produsului până la locul indicat
de Prefectura Județului Timiș se va efectua în regim de
urgență, cu mijloace auto specializate ale unor societăți

comerciale angajate de Administrația Națională a
Rezervelor de Stat.
(2) Cheltuielile legate de încărcarea și transportul
produsului se suportă de către Administrația Națională a
Rezervelor de Stat, în limita bugetului aprobat.
(3) Distribuirea produsului se va face de către
Prefectura Județului Timiș, prin persoane anume
împuternicite.
(4) Schimbarea, sub orice formă, a destinației produsului
acordat ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Prefectura Județului Timiș va justifica
distribuirea produsului scos din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Prefecturii Județului Timiș în vederea
punerii lor la dispoziție organelor de control abilitate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 12 mai 2005.
Nr. 417.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Brăila
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru susținerea sistemului de
protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
5.000.000 mii lei pentru județul Brăila, din Fondul de

rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului local al comunei Măxineni, județul Brăila, pentru
finanțarea unor cheltuieli urgente.

8

MONITORUL OFICIAL AL ROMÂNIEI, PARTEA I, Nr. 406/13.V.2005

Art. 2. — Suma prevăzută la art. 1 se utilizează de
către ordonatorul principal de credite, potrivit dispozițiilor
legale.

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 12 mai 2005.
Nr. 418.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îNormativ pentru hidroizolarea tunelurilor
pentru căi de comunicație cu folii din mase plastice“, indicativ NE 031-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 5 din 27 iulie 2004 al Comitetului Tehnic de Specialitate — CTS 5
și Procesul-verbal de avizare nr. 56 din 15 octombrie 2004 al Comitetului Tehnic de Coordonare Generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru hidroizolarea tunelurilor pentru căi de comunicație cu
folii din mase plastice“, indicativ NE 031-04, elaborată de
către Institutul de Studii și Proiectări Căi Ferate — ISPCF
S.A., prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 177.
*) Anexa se publică ulterior în Monitorul Oficial al României, Partea I, nr. 406 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 406/13.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016590]
ISSN 1453—4495

