PARTEA

Anul 173 (XVII) — Nr. 788

I

LEGI, DECRETE, HOTĂRÂRI ȘI ALTE ACTE

Marți, 30 august 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 404 din 14 iulie 2005 referitoare la excepția
de neconstituționalitate a dispozițiilor Ordonanței
de urgență a Guvernului nr. 55/2004 pentru
modificarea Codului de procedură penală ..............

1–3

— Hotărâre privind acordarea unui ajutor umanitar
pentru populația din județele Dolj, Harghita, Iași,
Neamț, Olt, Suceava, Teleorman și Vrancea,
afectată de fenomenele meteorologice periculoase
care s-au produs în perioada 15—22 august 2005

4–5

DECIZII

ALE

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
77. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind notificarea bolilor animalelor.........................
ACTE ALE COMISIEI DE SUPRAVEGHERE
A ASIGURĂRILOR
3.880. — Decizie privind retragerea autorizației de
funcționare a Societății Comerciale îGeneral Risk
Services“ — S.R.L. .................................................
´
Rectificări ...............................................................................

HOTĂRÂRI ALE GUVERNULUI ROMÂNIEI
985.

Nr.

CURȚII

5–7

7–8
8

CONSTITUȚIONALE

CURTEA CONSTITUȚIONALĂ

D E C I Z I A Nr. 404
din 14 iulie 2005

referitoare la excepția de neconstituționalitate a dispozițiilor Ordonanței de urgență
a Guvernului nr. 55/2004 pentru modificarea Codului de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului
nr. 55/2004 pentru modificarea Codului de procedură
penală, excepție ridicată de Jozsef Gyorgydeak în Dosarul
nr. 125/2005/P al Curții de Apel Târgu Mureș — Secția
penală.
La apelul nominal lipsește autorul excepției, față de care
procedura de citare este legal îndeplinită.
Magistratul-asistent referă Curții că autorul excepției a
depus la dosar concluzii scrise, prin care solicită admiterea
excepției de neconstituționalitate.

2

MONITORUL OFICIAL AL ROMÂNIEI, PARTEA I, Nr. 788/30.VIII.2005

Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 2 martie 2005, pronunțată în
Dosarul nr. 125/2005/P, Curtea de Apel Târgu Mureș —
Secția penală a sesizat Curtea Constituțională cu excepția
de neconstituționalitate a dispozițiilor Ordonanței de
urgență a Guvernului nr. 55/2004 pentru modificarea
Codului de procedură penală, ridicată de Jozsef
Gyorgydeak în dosarul menționat.
În motivarea excepției de neconstituționalitate se
susține că actul normativ criticat determină îinexistența
vreunei posibilități legale de a se efectua un control judiciar
al situației create prin respingerea cererii de recuzare“,
încălcând astfel liberul acces la justiție, dreptul la un
proces echitabil, precum și principii fundamentale ale
procesului penal, respectiv principiul legalității și al
garantării dreptului la apărare. Se arată că posibilitatea de
a folosi calea de atac a recursului nu poate fi eliminată și
nici îngrădită, indiferent de faza procesului penal, precum
și faptul că îastfel de texte constituie «căi eficiente» pentru
bunul plac și desconsiderarea legii“, în speță îîntreaga
dezbatere judecătorească nemaiavându-și rostul, deoarece
instanța s-a pronunțat cu prisosință“.
Curtea de Apel Târgu Mureș — Secția penală,
exprimându-și
opinia
asupra
excepției
de
neconstituționalitate, apreciază că aceasta este
neîntemeiată. Textul de lege criticat nu îngrădește liberul
acces la justiție și, de asemenea, nu încalcă dreptul la un
proces echitabil, câtă vreme legalitatea încheierii de
respingere a cererii de recuzare este susceptibilă de a fi
analizată la soluționarea recursului declarat împotriva
hotărârii recurate. Totodată, se arată că nu poate fi reținută
nici o contradicție între norma criticată și celelalte dispoziții
constituționale și din actele internaționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Cu referire la jurisprudența Curții
Constituționale în materie, se arată că dispozițiile
Ordonanței de urgență a Guvernului nr. 55/2004 nu
contravin prevederilor art. 21 din Constituție, privind accesul
liber la justiție. De asemenea, textul de lege criticat nu
încalcă dreptul la apărare, întrucât nu înlătură în nici un
mod posibilitatea părților de a-și angaja apărător, de a fi
asistate de acesta și de a se prevala de toate garanțiile
prevăzute de lege în materia dreptului la apărare și,
aplicându-se tuturor părților procesului penal, nu contravine
nici dispozițiilor art. 16 alin. (2) din Constituție, privind
egalitatea în drepturi. În ceea ce privește invocarea
art. 126 alin. (5) din Legea fundamentală, se apreciază că
aceste prevederi constituționale nu sunt incidente în cauză.
Avocatul Poporului consideră că excepția de
neconstituționalitate este neîntemeiată. Se arată că
suprimarea căii de atac împotriva încheierii prin care s-a

respins cererea de recuzare se justifică prin necesitatea
descurajării exercitării abuzive a acestei căi de atac și nu
este de natură să prejudicieze în vreun fel părțile în
proces, în condițiile în care prin încheierea de respingere a
cererii de recuzare nu se soluționează însuși procesul.
Câtă vreme încheierea de respingere a recuzării este
pronunțată chiar de o instanță de judecată, aceasta nu
constituie un act de împiedicare a liberului acces la justiție.
Se mai arată că, întrucât normele criticate se aplică în
mod egal față de toate părțile din proces, nu poate fi
reținută critica de neconstituționalitate în raport de art. 16
din Legea fundamentală. Se face referire la jurisprudența
Curții Constituționale în materie.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 55/2004
pentru modificarea Codului de procedură penală, publicată
în Monitorul Oficial al României, Partea I, nr. 592 din
1 iulie 2004, aprobată prin Legea nr. 548/2004, publicată
în Monitorul Oficial al României, Partea I, nr. 1.164 din
8 decembrie 2004, având următorul cuprins:
îArticol unic. — Alineatul 7 al articolului 52 din Codul de
procedură penală, republicat în Monitorul Oficial al României,
Partea I, nr. 78 din 30 aprilie 1997, cu modificările și
completările ulterioare, se abrogă.“
Textele constituționale invocate în motivarea excepției
au următorul cuprins:
— Art. 16 alin. (2): îNimeni nu este mai presus de lege.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 24 alin. (1): îDreptul la apărare este garantat.“;
— Art. 126 alin. (5): îEste interzisă înființarea de instanțe
extraordinare. Prin lege organică pot fi înființate instanțe

MONITORUL OFICIAL AL ROMÂNIEI, PARTEA I, Nr. 788/30.VIII.2005
specializate în anumite materii, cu posibilitatea participării,
după caz, a unor persoane din afara magistraturii.“
Se invocă, de asemenea, încălcarea dispozițiilor
cuprinse în art. 6 pct. 1, în art. 13 și în art. 17 din
Convenția pentru apărarea drepturilor omului și a libertăților
fundamentale, care reglementează dreptul la un proces
echitabil, dreptul la un recurs efectiv și interzicerea
abuzului de drept, precum și a dispozițiilor din Declarația
Universală a Drepturilor Omului cuprinse în art. 6, privind
dreptul fiecăruia de a i se recunoaște personalitatea
juridică, oriunde s-ar afla, în art. 7, privind egalitatea în
fața legii, în art. 8, privind dreptul oricărei persoane de a
se adresa în mod efectiv instanțelor judiciare competente,
în art. 10, privind dreptul la un proces echitabil, și în
art. 11 pct. 1, privind prezumția de nevinovăție.
Examinând excepția de neconstituționalitate formulată,
Curtea constată că s-a mai pronunțat asupra excepției de
neconstituționalitate a Ordonanței de urgență a Guvernului
nr. 55/2004 pentru modificarea Codului de procedură
penală, de exemplu prin deciziile nr. 555 din 16 decembrie
2004, publicată în Monitorul Oficial al României, Partea I,
nr. 145 din 17 februarie 2005, și nr. 225 din 14 aprilie
2005, publicată în Monitorul Oficial al României, Partea I,
nr. 478 din 7 iunie 2005. Cu acele prilejuri, respingând
excepția de neconstituționalitate ca neîntemeiată, Curtea a
reținut că abrogarea, prin actul normativ criticat, a
dispozițiilor procedural penale care reglementau recursul
împotriva încheierii de respingere a recuzării s-a realizat de
către legiuitor în temeiul prerogativelor sale constituționale,
prevăzute de art. 126 alin. (2) din Legea fundamentală,
potrivit cărora îCompetența instanțelor judecătorești și
procedura de judecată sunt prevăzute numai prin lege“, fiind
determinată, astfel cum se menționează în mod expres în
preambulul Ordonanței de urgență a Guvernului
nr. 55/2004, de rațiuni de politică penală. Acestea constau
în înecesitatea eliminării neîntârziate a posibilității de
exercitare abuzivă a drepturilor procesuale, care impietează
asupra desfășurării în condiții normale a procesului penal
și poate conduce la punerea în libertate a unor infractori
periculoși“.
Ca urmare, actul normativ criticat dă expresie
preocupării legiuitorului de a realiza exigențele unui proces
echitabil, reglementat de art. 21 din Constituție, de art. 6

3

din Convenția pentru apărarea drepturilor omului și a
libertăților fundamentale și de art. 10 din Declarația
Universală a Drepturilor Omului, prin împiedicarea exercitării
abuzive a drepturilor procesuale și prin asigurarea celerității
procesului penal (soluționarea cauzei într-un termen
rezonabil fiind una dintre aceste exigențe).
Faptul că încheierea prin care s-a respins recuzarea nu
poate fi atacată separat cu recurs nu aduce nici o atingere
liberului acces la justiție, dreptului la un recurs efectiv în
sensul art. 13 din Convenția pentru apărarea drepturilor
omului și a libertăților fundamentale și nici dreptului
persoanei de a se adresa în mod efectiv instanțelor
judiciare competente, în sensul art. 8 din Declarația
Universală a Drepturilor Omului, câtă vreme această
încheiere poate fi atacată odată cu fondul, instanța
superioară urmând a reface toate actele și dovezile
administrate la prima instanță, atunci când constată că
cererea de recuzare a fost pe nedrept respinsă.
Întrucât nu au intervenit elemente noi, de natură să
determine reconsiderarea jurisprudenței Curții, atât
considerentele, cât și soluția pronunțată în deciziile
menționate își păstrează valabilitatea și în cauza de față.
Curtea mai reține că actul normativ criticat nu încalcă
dispozițiile constituționale privind egalitatea în fața legii,
întrucât acesta se aplică în mod egal tuturor părților din
proces, fără nici o discriminare pe criterii arbitrare.
De asemenea, câtă vreme prevederile Ordonanței de
urgență a Guvernului nr. 55/2004 nu împiedică în nici un
fel partea să își angajeze apărător, să solicite
administrarea de probe, să exercite căile de atac în
condițiile legii și, în general, să își exercite toate drepturile
procesuale prevăzute de lege, nu poate fi primită nici
critica acestora în raport de prevederile constituționale ce
reglementează dreptul la apărare.
În ceea ce privește dispozițiile art. 126 alin. (5) din
Constituție, care interzic înființarea de instanțe extraordinare,
cele ale art. 6 și art. 11 pct. 1 din Declarația Universală a
Drepturilor Omului, referitoare la dreptul fiecăruia de a i se
recunoaște personalitatea juridică, oriunde s-ar afla,
respectiv la prezumția de nevinovăție, precum și cele ale
art. 17 din Convenția pentru apărarea drepturilor omului și a
libertăților fundamentale, privind abuzul de drept, Curtea
constată că acestea nu au incidență în cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin.(1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 55/2004 pentru
modificarea Codului de procedură penală, excepție ridicată de Jozsef Gyorgydeak în Dosarul nr. 125/2005/P al Curții de
Apel Târgu Mureș — Secția penală.
Definitivă și general obligatorie.
Pronunțată în ședința publică din data de 14 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 788/30.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor umanitar pentru populația din județele Dolj, Harghita, Iași,
Neamț, Olt, Suceava, Teleorman și Vrancea, afectată de fenomenele meteorologice periculoase
care s-au produs în perioada 15—22 august 2005
În temeiul prevederilor art. 108 din Constituția României, republicată, ale art. 30 alin. (4) din Legea nr. 500/2002
privind finanțele publice, cu modificările și completările ulterioare, ale art. 21 lit. b) din Legea bugetului de stat pe anul
2005 nr. 511/2004, cu modificările și completările ulterioare, și ale art. 8 alin. 5 din Legea nr. 82/1992 privind rezervele
de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 1.739.200 lei (RON), familiilor sinistrate
din județele Dolj (58.250 lei RON), Harghita (84.500 lei
RON), Iași (285.200 lei RON), Neamț (110.000 lei RON),
Olt (240.100 lei RON), Suceava (36.450 lei RON),
Teleorman (850.000 lei RON) și Vrancea (74.500 lei RON),
afectate de fenomenele meteorologice periculoase care
s-au produs în perioada 15—22 august 2005, constând în
alimente, pături, cearșafuri de pat, motorină și ulei mineral,
conform anexei care face parte integrantă din prezenta
hotărâre.
Art. 2. — (1) Administrația Națională a Rezervelor de
Stat va scădea din gestiune la prețurile de înregistrare, prin
conturile îFinanțarea din bugetul de stat privind anii
precedenți și ale surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat, potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de instituțiile prefectului din județele Dolj,
Harghita, Iași, Neamț, Olt, Suceava, Teleorman și Vrancea.
(2) Reîntregirea stocurilor la produsele zahăr și motorină
cu cantitățile acordate conform anexei se va face în anul
2006, finanțarea fiind asigurată din bugetul aprobat
Administrației Naționale a Rezervelor de Stat.
Art. 3. — (1) Transportul produselor până la locul
indicat de instituțiile prefectului din județele Dolj, Harghita,
Iași, Neamț, Olt, Suceava, Teleorman și Vrancea se va
efectua în regim de urgență cu mijloace auto din dotarea
unităților teritoriale din subordinea Administrației Naționale a
Rezervelor de Stat sau cu mijloace ale unor societăți
comerciale angajate de acestea.

(2) Cheltuielile legate de ambalarea și transportul
produselor se suportă de Administrația Națională a
Rezervelor de Stat, în limita bugetului aprobat.
(3) Distribuirea produselor către populația sinistrată se
va face de către instituțiile prefectului din județele Dolj,
Harghita, Iași, Neamț, Olt, Suceava, Teleorman și Vrancea.
(4) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituțiile prefectului din județele Dolj,
Harghita, Iași, Neamț, Olt, Suceava, Teleorman și Vrancea
vor justifica distribuirea produselor scoase din rezervele de
stat în condițiile prezentei hotărâri, conform prevederilor
art. 7 din Hotărârea Guvernului nr. 371/1993 privind
acordarea, în primă intervenție a ajutoarelor umanitare
populației sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediile instituțiilor prefectului din județele Dolj,
Harghita, Iași, Neamț, Olt, Suceava, Teleorman și Vrancea
în vederea punerii lor la dispoziția organelor de control
abilitate.
Art. 5. — Se aprobă acumularea pentru reîntregirea
stocurilor, în regim de urgență, în anul 2005 cu cantitățile
de 37.917,9 kg conserve carne, în limita sumei de 595.691
lei (RON), 11.651,8 kg pateuri, în limita sumei de 171.981
lei (RON) și 16.400 litri ulei rafinat de floarea-soarelui, în
limita sumei de 54.612 lei (RON), din veniturile proprii ale
Administrației Naționale a Rezervelor de Stat, conform
prevederilor art. 3 alin. (1) lit. a) din normele de aplicare
aprobate prin Hotărârea Guvernului nr. 1.411/2002 privind
aprobarea înființării pe lângă Administrația Națională a
Rezervelor de Stat a unei activități finanțate integral din
venituri proprii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Nicolae Ivan,
secretar de stat
Președintele Administrației Naționale
a Rezervelor de Stat,
Sorin Vicol
București, 25 august 2005.
Nr. 985.

5

MONITORUL OFICIAL AL ROMÂNIEI, PARTEA I, Nr. 788/30.VIII.2005

ANEXĂ
LISTA PRODUSELOR

care se scot din rezervele de stat ca ajutor umanitar pentru populația din județele Dolj, Harghita, Iași, Neamț,
Olt, Suceava, Teleorman și Vrancea, afectată de fenomenele meteorologice periculoase care s-au produs
în perioada 15—22 august 2005
Nr.
crt.
0

1.
2.
3.
4.
5.
6.
7.
8.

Produsul
1

Cantitatea

U/M
2

Conserve carne
Pateuri
Zahăr
Ulei rafinat de
floarea-soarelui
Pături
Cearșafuri
Motorină
Ulei mineral

Totală

Dolj

Harghita

Iași

Neamț

Olt

Suceava

Teleorman

Vrancea

3

4

5

6

7

8

9

10

11

kg
kg
kg
litri

40.799,7
25.199,8
16.350
16.400

—
—
—
—

2.027,7
1.351,8
6.450,0
6.184

900
1.600
2.000
2.000

—
—
—
—

9.000
6.000
2.000
2.000

—
—
—
—

24.372
16.248
5.400
5.416

4.500
—
500
800

buc.
buc.
tone
kg

1.395
1.395
137
252

—
—
16
—

—
—
65
252

—
—
30
—

—
—
—
—

—
—
10
—

1.395
1.395
16
—

—
—
—
—

—
—
—
—

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind notificarea bolilor animalelor
Văzând Referatul de aprobare nr. 33.757 din 10 august 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
notificarea bolilor animalelor, prevăzută în anexa care face
parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene, respectiv a municipiului București, vor duce la
îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Directivei Consiliului 1982/894/CE privind notificarea
bolilor animalelor, publicată în Jurnalul Oficial al
Comunităților Europene (JOCE) nr. L 378 din 31 decembrie
1982, p. 58.
Art. 5. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 15 august 2005.
Nr. 77.
ANEXĂ

NORMĂ SANITARĂ VETERINARĂ
privind notificarea bolilor animalelor
Art. 1. — (1) Prezenta normă sanitară veterinară se
referă la:
a) notificarea focarelor oricărei boli menționate în anexa nr. 1;
b) anularea, după eradicarea ultimului focar, a restricțiilor
privind focarul oricărei boli menționate în anexa nr. 1.

(2) Prezenta normă sanitară veterinară se aplică fără
a aduce atingere prevederilor specifice de informare
privind armonizarea eradicării și/sau profilaxiei bolilor
animalelor.

6

MONITORUL OFICIAL AL ROMÂNIEI, PARTEA I, Nr. 788/30.VIII.2005

Art. 2. — În scopul prezentei norme sanitare veterinare,
următorii termeni se definesc astfel:
a) exploatație — orice unitate (agricolă sau de alt tip)
situată pe teritoriul României, în care animalele sunt
crescute sau ținute;
b) caz — confirmarea oficială a oricărei boli menționate
în anexa nr. 1 la orice animal sau carcasă;
c) focar — exploatația sau locul situat pe teritoriul
României în care animalele sunt adunate și în care s-au
confirmat oficial unul sau mai multe cazuri;
d) focar primar — un focar ce nu este epizootic legat
de un focar anterior în aceeași regiune a României, așa
cum este definită la art. 2 din Norma sanitară veterinară
privind problemele de sănătate a animalelor, ce afectează
comerțul României cu statele membre ale Uniunii Europene
cu animale din speciile bovine și porcine, aprobată prin
Ordinul ministrului agriculturii, alimentației și pădurilor
nr. 236/2002, ce transpune Directiva Consiliului 64/432/CEE,
sau primul focar într-o regiune diferită a României.
Art. 3. — (1) România trebuie să notifice atât Comisiei
Europene, cât și altor state membre ale Uniunii Europene,
în decurs de 24 de ore:
a) focarele oricărei boli menționate în anexa nr. 1;
b) anularea, după eradicarea ultimului focar, a
restricțiilor privind focarul oricărei boli menționate în
anexa nr. 1.
(2) Notificarea menționată la alin. (1) trebuie să includă
informațiile prevăzute în anexa nr. 2 și trebuie să fie
comunicată prin telex.
(3) În cazul pestei porcine clasice sunt considerate
suficiente informațiile prevăzute de Directiva Consiliului
2001/89/CEE ce introduce măsuri comunitare pentru
controlul pestei porcine clasice.
Art. 4. — (1) Fără a aduce atingere prevederilor art. 1
alin. (2), România trebuie să notifice direct Comisiei
Europene, cel puțin în prima zi lucrătoare a fiecărei
săptămâni, focarele secundare ale oricărei boli menționate
în anexa nr. 1, ce sunt confirmate pe teritoriul acesteia.
(2) Notificarea prevăzută la alin. (1) se referă la
săptămâna care se termină la miezul nopții în duminica
anterioară acesteia. Comisia Europeană trebuie să coreleze
informații diferite, pe care trebuie să le transmită
autorităților veterinare ale fiecărui stat membru.
(3) Dacă nu se primesc informații de către Comisia
Europeană, se consideră că nu s-au depistat focare
secundare în timpul perioadei prevăzute la alin. (2).

(4) Notificarea prevăzută la alin. (1) trebuie să conțină
informațiile menționate în anexa nr. 2 și trebuie să fie
comunicată prin telex.
Art. 5. — (1) Forma codificată prin care informațiile
menționate în anexa nr. 2 trebuie să fie transmise va fi
stabilită în conformitate cu procedura menționată la art. 6
și înainte de data implementării prezentei norme sanitare
veterinare.
(2) În conformitate cu procedura prevăzută la art. 6, se
poate decide:
a) să se completeze sau să se amendeze anexele;
b) modificarea temporară a domeniului de aplicare a
conținutului și a frecvenței notificărilor, în baza bolii
respective și a evoluției epizootice specifice a acesteia,
fără a se aduce atingere prevederilor art. 4.
Art. 6. — (1) Autoritatea Națională Sanitară Veterinară
și pentru Siguranța Alimentelor poate pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor adoptă prevederile
menționate la alin. (1), aceasta trebuie să facă o referire
expresă la prezenta normă sanitară veterinară. Procedura
privind realizarea referirii menționate rămâne în
responsabilitatea Autorității Naționale Sanitare Veterinare și
pentru Siguranța Alimentelor.
(3) Autoritatea Națională Sanitară Veterinară și pentru
Siguranța Alimentelor dispune măsurile necesare și
sancționează, potrivit legii, orice încălcare a prevederilor
prezentei norme sanitare veterinare. De asemenea,
facilitează întocmirea documentelor necesare pentru
sancționarea încălcărilor legislației veterinare și pentru
siguranța alimentelor, ce constituie infracțiuni.
(4) Prezenta normă sanitară veterinară constituie
transpunerea oficială a Directivei Consiliului 1982/894/CE.
Art. 7. — Anexele nr. 1 și 2 fac parte integrantă din
prezenta normă sanitară veterinară.

ANEXA Nr. 1
la norma sanitară veterinară

Bolile supuse notificării
1.
2.
3.
4.
5.
6.
7.
8.
9.
10.
11.

Pesta ecvină
Pesta porcină africană
Influența aviară
Boala limbii albastre
Encefalopatia spongiformă bovină
Pesta porcină clasică
Pleuropneumonia bovină contagioasă
Febra aftoasă
Boala Newcastle
Anemia infecțioasă a păstrăvului
Necroza hematopoietică infecțioasă

12. Dermatoza nodulară contagioasă
13. Febra din Valea Rift
14. Pesta bovină
15. Pesta rumegătoarelor mici
16. Encefalomielita porcină cu enterovirus (boala
Teschen)
17. Variola caprină și ovină
18. Boala veziculoasă a porcului
19. Stomatita veziculoasă
20. Septicemia hemoragică virală

7

MONITORUL OFICIAL AL ROMÂNIEI, PARTEA I, Nr. 788/30.VIII.2005

ANEXA Nr. 2
la norma sanitară veterinară

I. Informații în baza notificării solicitate la art. 3 și 4 din
norma sanitară veterinară privind focarele primare
și secundare ale bolilor menționate în anexa nr. 1
1. Data expedierii
2. Durata expedierii
3. Țara de origine
4. Numele bolii și tipul de virus, atunci când este cazul
5. Numărul serial al focarului
6. Tipul focarului
7. Numărul de referință al focarului legat de prezentul
focar
8. Regiunea și locația geografică a exploatației
9. Altă regiune afectată de restricții
10. Data confirmării
11. Data suspiciunii
12. Data estimării primei infecții
13. Originea bolii
14. Controlul măsurilor luate
15. Numărul animalelor suspectate în exploatație:
a) bovine
b) porcine
c) ovine
d) caprine
e) păsări
f) ecvine
g) pești
h) specii sălbatice
16. Numărul animalelor afectate clinic în exploatație:
a) bovine
b) porcine
c) ovine
d) caprine
e) păsări
f) ecvine
g) pești
h) specii sălbatice
17. Numărul animalelor care au murit în exploatație:
a) bovine
b) porcine
c) ovine
d) caprine
e) păsări

f) ecvine
g) pești
h) specii sălbatice
18. Numărul efectivului tăiat:
a) bovine
b) porcine
c) ovine
d) caprine
e) păsări
f) ecvine
g) pești
h) specii sălbatice
19. Numărul carcaselor distruse:
a) bovine
b) porcine
c) ovine
d) caprine
e) păsări
f) ecvine
g) pești
h) specii sălbatice
II. Informații suplimentare în cazul pestei porcine
clasice
1. Distanța de la cea mai apropiată exploatație de
porcine
2. Numărul și categoria porcinelor [pentru reproducție,
îngrășare și sugari*)] din exploatațiile infectate
3. Numărul și categoria porcinelor [pentru creștere,
îngrășare și purcei sugari*)] afectate clinic în exploatații
infectate
4. Metodă de diagnostic
5. Dacă boala nu se depistează în exploatație sau dacă
s-a confirmat într-un abator sau mijloc de transport
6. Confirmarea cazurilor primare la porcii sălbatici**)
III. În cazul bolilor la pești
Infecțiile cu una dintre bolile: necroză hematopoietică
infecțioasă, anemia infecțioasă a păstrăvului, septicemia
hemoragică virală, atunci când au fost confirmate în ferme
sau în zone autorizate ori indemne, trebuie să fie notificate
ca focare primare. Trebuie să se includă numele și
descrierea fermei sau zonei autorizate.

*) Animale cu o vârstă de mai puțin de 3 luni.
**) Caz primar la porci sălbatici înseamnă acele cazuri din zone libere, adică din afara zonelor cu restricții pentru pesta porcină clasică la
porcii sălbatici.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a Societății Comerciale
îGeneral Risk Services“ — S.R.L.
În conformitate cu prevederile Legii nr. 32/2000 privind societățile de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 10 mai 2005, prin care s-au
aprobat modificările aduse actului constitutiv al Societății Comerciale îGeneral Risk Services“ — S.R.L., referitoare la
revocarea administratorului și dizolvarea și lichidarea societății,

8

MONITORUL OFICIAL AL ROMÂNIEI, PARTEA I, Nr. 788/30.VIII.2005
președintele Comisiei de Supraveghere a Asigurărilor

Articol unic. — Se retrage, cu respectarea prevederilor
legale în vigoare, autorizația de funcționare a Societății
Comerciale îGeneral Risk Services“ — S.R.L., având în
vedere că lichidarea societății are la bază un act voluntar

d e c i d e:

al asociaților, care se va efectua în conformitate cu
art. 252—263 din Legea nr. 31/1990 privind societățile
comerciale, republicată.

Președintele Comisiei de Supraveghere a Asigurărilor,
Nicolae Eugen Crișan
București, 16 mai 2005.
Nr. 3.880.
´

RECTIFICĂRI
La Decretul nr. 552/1997 privind conferirea medaliei îCrucea comemorativă a celui de-al doilea război
mondial, 1941—1945“, publicat în Monitorul Oficial al României, Partea I, nr. 302 și nr. 302 bis din
5 noiembrie 1997, se fac următoarele rectificări (care nu aparțin Redacției îMonitorul Oficial“, Partea I):
— la nr. crt. 441, în loc de: îApostol V. Ion“ se va citi: îApostol V. Ioan“;
— la nr. crt. 4.035, în loc de: îMoroșanu M. Costin“ se va citi: îMoroșanu Marița Costache“.
´
La Decretul nr. 138/1998 privind conferirea medaliei îCrucea comemorativă a celui de-al doilea război
mondial, 1941—1945“, publicat în Monitorul Oficial al României, Partea I, nr. 170 și nr. 170 bis din 30 aprilie
1998, se face următoarea rectificare (care nu aparține Redacției îMonitorul Oficial“, Partea I):
— la nr. crt. 209, în loc de: îAnangoste I. Gheorghe“ se va citi: îAnagoste I. Gheorghe“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 788/30.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047730]
ISSN 1453—4495

