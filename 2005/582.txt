PARTEA

Anul 173 (XVII) — Nr. 582

I

LEGI, DECRETE, HOTĂRÂRI ȘI ALTE ACTE

Miercuri, 6 iulie 2005

SUMAR

Nr.

Pagina

Nr.
al județului Botoșani și în administrarea Consiliului
Județean Botoșani.....................................................

DECIZII ALE CURȚII CONSTITUȚIONALE
Decizia nr. 266 din 12 mai 2005 referitoare la excepția
de neconstituționalitate a dispozițiilor art. 47
alin. (1) din Legea nr. 188/2000 privind executorii
judecătorești ...............................................................

Pagina
4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–4
917.

— Ordin al ministrului finanțelor publice privind
publicarea situațiilor financiare anuale.....................

5–6

918.

— Ordin al ministrului finanțelor publice pentru
aprobarea Sistemului de raportare contabilă la
30 iunie 2005 a agenților economici.......................

6–16

HOTĂRÂRI ALE GUVERNULUI ROMÂNIEI
595.

— Hotărâre privind transmiterea unor imobile din
domeniul public al statului și din administrarea
Ministerului Culturii și Cultelor în domeniul public

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 266
din 12 mai 2005

referitoare la excepția de neconstituționalitate a dispozițiilor art. 47 alin. (1) din Legea nr. 188/2000
privind executorii judecătorești
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 47 alin. (1) din Legea nr. 188/2000
privind executorii judecătorești, excepție ridicată de

Gheorghe-Radu Danciu în Dosarul nr. 6.018/CA/2004 al
Curții de Apel Oradea — Secția comercială și de contencios
administrativ și fiscal.
La apelul nominal se prezintă autorul excepției, personal
și asistat de avocat, și lipsește cealaltă parte, față de care
procedura de citare a fost legal îndeplinită.
Reprezentantul autorului excepției solicită acordarea unui
termen de judecată pentru ca atât Ministerul Justiției, cât și
președinții celor două Camere ale Parlamentului să își
exprime opinia cu privire la excepția ridicată, având în
vedere că, prin notele scrise depuse la dosarul cauzei în
cadrul ședinței de judecată, motivează neconstituționalitatea
dispozițiilor legale criticate pe încălcarea dispozițiilor art. 16
din Constituție.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 582/6.VII.2005

Reprezentantul Ministerului Public nu este de acord cu
acordarea unui nou termen de judecată.
Curtea, deliberând asupra cererii formulate, având în
vedere dispozițiile art. 14 din Legea nr. 47/1992 coroborate
cu ale art. 156 alin. 1 din Codul de procedură civilă,
respinge cererea de amânare.
Cauza este în stare de judecată.
Reprezentantul autorului excepției consideră că
dispozițiile criticate încalcă prezumția de nevinovăție, iar
executorul judecătoresc ar putea fi suspendat din funcție
numai în cazul pronunțării unei hotărâri judecătorești
definitive. În caz contrar, dacă această măsură este luată
înainte de pronunțarea unei asemenea hotărâri, prezumția
de nevinovăție este pusă sub semnul îndoielii. Totodată, în
fața instanței de contencios constituțional se susține și
încălcarea dispozițiilor art. 16 din Constituție, prin aceea că
există o serie de categorii profesionale, precum notarii,
avocații, polițiștii, în cazul cărora trimiterea în judecată
penală nu duce automat la posibilitatea suspendării
acestora din funcție. În consecință, se apreciază că textul
legal criticat reglementează într-o manieră discriminatorie
posibilitatea luării măsurii de suspendare din funcție în
cazul executorilor judecătorești, față de alte categorii
profesionale. De asemenea, reprezentantul autorului
excepției consideră că această măsură poate crea unele
probleme executorului judecătoresc, în sensul că acesta nu
își mai poate îndeplini obligațiile contractuale asumate.
Reprezentantul Ministerului Public pune concluzii de
respingere a excepției de neconstituționalitate, arătând că
suspendarea din funcție a executorului judecătoresc este
de natură a proteja prestigiul acestei profesii și nu
anticipează sau prejudecă procesul penal. Se mai
apreciază că textul art. 16 din Constituție ar fi încălcat
dacă nu toți executorii judecătorești ar putea fi supuși
acestei măsuri, însă, în cazul de față, nu se pune o
asemenea problemă. Faptul că în cazul unor categorii
profesionale măsura suspendării din funcție nu se dispune
în momentul trimiterii în judecată penală este o problemă
ce ține de coordonarea legislativă, aceasta neintrând în
sfera de competență a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 februarie 2005, pronunțată în
Dosarul nr. 6.018/CA/2004, Curtea de Apel Oradea —
Secția comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 47 alin. (1) din
Legea nr. 188/2000 privind executorii judecătorești,
excepție ridicată de Gheorghe-Radu Danciu într-un litigiu
având ca obiect anularea unui ordin, emis de ministrul
justiției, prin care autorul excepției de neconstituționalitate
a fost suspendat din funcția de executor judecătoresc, ca
urmare a trimiterii acestuia în judecată penală.
În motivarea excepției de neconstituționalitate autorul
acesteia susține că prevederile art. 47 alin. (1) din Legea
nr. 188/2000 privind executorii judecătorești contravin
dispozițiilor constituționale ale art. 23 alin. (11) și ale
art. 154 alin. (1). În acest sens se apreciază că dispozițiile
legale criticate sunt neconstituționale, întrucât îîn condițiile
în care [persoana este considerată nevinovată] din punctul
de vedere al legii penale, până la stabilirea vinovăției
[acesteia] printr-o hotărâre judecătorească definitivă, este

inadmisibil ca printr-un act administrativ să fie supusă la
sancțiunea [suspendării din funcție] prevăzută de art. 47
alin. (1) din
Legea nr. 188/2000 a executorilor
judecătorești [numai] din cauza faptului că a fost trimisă în
judecată“. Totodată, astfel cum rezultă din încheierea de
sesizare a Curții Constituționale, autorul excepției susține
că suspendarea din funcție a executorilor judecătorești
trebuie îsă se facă după soluționarea definitivă a cauzei
penale, deoarece, în cazul funcționarilor publici, respectiv al
polițiștilor, s-a revenit asupra acestui aspect, aceștia fiind
puși la dispoziție, cu remunerare în continuare“. În
consecință, se apreciază că și în cazul executorilor
judecătorești ar trebui să se aplice prevederi
asemănătoare.
Autorul excepției de neconstituționalitate consideră că
art. 47 alin. (1) din Legea nr. 188/2000 este îabrogat
implicit în temeiul prevederilor art. 154 alin. (1) din
Constituție“.
Curtea de Apel Oradea — Secția comercială și de
contencios administrativ și fiscal consideră că excepția
de neconstituționalitate ridicată este neîntemeiată. În acest
sens se arată că executorii judecătorești îsunt învestiți să
îndeplinească un serviciu de interes public, iar actele
întocmite de ei sunt de autoritate publică“, aceștia trebuind
să se bucure de o bună reputație. Or, prin trimiterea în
judecată a executorului judecătoresc pentru săvârșirea unei
infracțiuni, îchiar dacă potrivit art. 23 alin. (11) din
Constituție se bucură de prezumția de nevinovăție, până la
pronunțarea unei hotărâri judecătorești penale definitive,
sunt afectate statutul său propriu de persoană cu o bună
reputație, precum și prestigiul funcției [...], ceea ce
influențează negativ exercitarea atribuțiilor de executor
judecătoresc concomitent cu judecarea sa pentru o
infracțiune în legătură cu exercitarea acestor atribuții“.
Totodată se mai consideră că îprin luarea măsurii
suspendării din funcție pe perioada derulării procesului
penal se apără prestigiul profesiei de executor
judecătoresc, încrederea cetățenilor în executorul
judecătoresc și interesele [acestora] pentru serviciile pe
care executorul le prestează“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În acest sens se arată că
îsuspendarea exercițiului calității de executor judecătoresc
până la soluționarea procesului penal nu semnifică faptul
că persoana respectivă este considerată vinovată de
săvârșirea unei fapte prevăzute de legea penală și nici nu
reprezintă o anticipare a unei pedepse care să ducă la
încetarea calității de executor judecătoresc“. Totodată, în
punctul de vedere prezentat, Guvernul arată că, în cazul
în care asupra executorului judecătoresc planează
îsuspiciunea săvârșirii unei fapte prevăzute de legea
penală, continuarea îndeplinirii atribuțiunilor de executor
judecătoresc concomitent cu desfășurarea procesului penal
ar fi de natură să aducă prejudicii atât imaginii proprii, cât
și imaginii profesiei în ansamblul său, putând pune sub
semnul îndoielii legitimitatea tuturor actelor îndeplinite de
executorul judecătoresc în cauză“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005
În consecință, arată Guvernul, măsura prevăzută de
dispozițiile art. 47 alin. (1) din Legea nr. 188/2000 este
una de îprotejare a calității de executor judecătoresc, a
activității sale, a prestigiului unei profesii care presupune
îndeplinirea unor acte de autoritate publică și [...] a
drepturilor și intereselor legitime ale părților care apelează
la serviciile executorului judecătoresc“.
Avocatul Poporului apreciază că excepția de
neconstituționalitate ridicată este neîntemeiată. În acest
sens se susține că îmăsura suspendării din funcție se
dispune ca urmare a luării măsurii reținerii, arestării
preventive sau trimiterii în judecată, iar nu ca urmare a
înlăturării prezumției de nevinovăție, care operează până la
rămânerea definitivă a hotărârii judecătorești de
condamnare“. De asemenea, se arată că această măsură
are îcaracter provizoriu și este justificată de interesul
apărării încrederii cetățenilor în activitatea executorilor
judecătorești, care sunt învestiți să îndeplinească un
serviciu de interes public“. În acest sens este invocată și
Decizia Curții Constituționale nr. 245 din 27 mai 2004.
În ceea ce privește invocarea, în susținerea excepției
de neconstituționalitate, a dispozițiilor art. 154 alin. (1) din
Legea fundamentală, Avocatul Poporului apreciază că
acestea nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 47 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare, dispoziții care au
următorul cuprins:
— Art. 47 alin. (1): îÎn cazul în care împotriva executorului
judecătoresc s-a luat măsura reținerii, arestării preventive sau
trimiterii în judecată penală, ministrul justiției, din oficiu sau la
propunerea Consiliului Uniunii Naționale a Executorilor
Judecătorești, va lua măsura suspendării din funcție a acestuia
până la soluționarea procesului penal, potrivit legii.“
Textele constituționale expres invocate în susținerea
excepției sunt cele ale art. 23 alin. (11) și ale art. 154
alin. (1), care au următorul cuprins:
— Art. 23 alin. (11): îPână la rămânerea definitivă a
hotărârii judecătorești de condamnare, persoana este
considerată nevinovată.“;
— Art. 154 alin. (1): îLegile și toate celelalte acte
normative rămân în vigoare, în măsura în care ele nu contravin
prezentei Constituții.“
Examinând excepția de neconstituționalitate ridicată,
Curtea reține că, în esență, autorul excepției de
neconstituționalitate apreciază că suspendarea din funcție a
executorului judecătoresc în cazul trimiterii acestuia în

3

judecată penală este de natură a încălca textele
constituționale ale art. 23 alin. (11), care consacră
prezumția de nevinovăție, și ale art. 154 alin. (1), privind
conflictul temporal de legi.
Curtea observă că în jurisprudența Curții Europene a
Drepturilor Omului s-a statuat că prezumția de nevinovăție
(prevăzută de art. 6 paragraful 2 din Convenția pentru
apărarea drepturilor omului și a libertăților fundamentale)
este încălcată îdacă, fără stabilirea legală prealabilă a
culpabilității unui învinuit și, îndeosebi, fără ca acesta din
urmă să aibă ocazia să-și exercite drepturile de apărare, o
decizie judiciară care îl privește reflectă sentimentul că este
vinovat“ (cauza Minelli împotriva Elveției, 1983) sau dacă
afirmațiile făcute de unii oficiali publici despre investigații
penale în curs încurajează publicul să creadă în vinovăția
suspectului și judecă valoarea faptelor anterior unei decizii
pronunțate de autoritatea judecătorească competentă
(cauza Allenet de Ribemont împotriva Franței, 1995).
Curtea constată că luarea măsurii suspendării din
funcția de executor judecătoresc de către ministrul justiției,
din oficiu sau la propunerea Consiliului Uniunii Naționale a
Executorilor Judecătorești, nu este de natură a prejudeca
fondul cauzei penale și nici nu reprezintă o anticipare a
unei pedepse, această măsură dispunându-se datorită
trimiterii în judecată penală a executorului judecătoresc, iar
nu ca urmare a înlăturării prezumției de nevinovăție. De
altfel, prin luarea măsurii suspendării din funcție ca urmare
a trimiterii în judecată penală nu i se impută inculpatului
săvârșirea unei fapte prevăzute de legea penală, iar
prezumția de nevinovăție operează până la rămânerea
definitivă a hotărârii judecătorești de condamnare.
De asemenea, Curtea reține că, în conformitate cu
dispozițiile art. 2 din Legea nr. 188/2000, executorii
judecătorești îndeplinesc un serviciu de interes public, iar
actele acestora sunt de autoritate publică. Prin urmare,
luarea măsurii suspendării din funcție a executorului
judecătoresc în cazul în care acesta a fost reținut, arestat
preventiv sau trimis în judecată penală este justificată de
necesitatea preîntâmpinării prejudicierii imaginii și
prestigiului acestei profesii, a evitării unor perturbări în
derularea în condiții corespunzătoare a activității
executorilor judecătorești, precum și de interesul apărării
încrederii cetățenilor în activitatea acestora. De altfel,
Curtea observă că dispozițiile art. 15 lit. d) teza a doua din
Legea nr. 188/2000 prevăd că poate fi executor
judecătoresc persoana care îse bucură de o bună
reputație“, iar exercitarea în continuare a funcției de
executor judecătoresc în condițiile trimiterii în judecată
penală este de natură a impieta asupra reputației
persoanei respective.
În ceea ce privește invocarea în susținerea excepției a
prevederilor constituționale ale art. 154 alin. (1), Curtea
constată că acestea nu au incidență în cauză, având în
vedere că dispozițiile legale criticate nu încalcă nici o
normă sau nici un principiu constituțional.
Referitor la compararea de către autorul excepției a
prevederilor legale privind luarea măsurii suspendării din
funcție a polițiștilor cu cele referitoare la luarea aceleiași
măsuri față de executorii judecătorești, Curtea reține că,
potrivit dispozițiilor art. 2 alin. (2) din Legea nr. 47/1992
privind organizarea și funcționarea Curții Constituționale,
instanța de contencios constituțional realizează un control
de constituționalitate a legilor și altor acte normative,
eventualele probleme privind lipsa coordonării legislative

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 582/6.VII.2005

revenind autorității legiuitoare. Totodată, Curtea nu poate
primi critica de neconstituționalitate a autorului excepției
raportată și la dispozițiile art. 16 din Constituție, astfel cum
aceasta a fost formulată în fața Curții prin notele scrise
depuse în ședința de judecată, întrucât instanța de
contencios constituțional este sesizată numai prin
încheierea instanței de judecată și în ceea ce privește
aspectele de neconstituționalitate ridicate de autorul
excepției.

De asemenea, Curtea constată că în materia luării
măsurii suspendării din funcție s-a mai pronunțat,
respingând excepția de neconstituționalitate a dispozițiilor
art. 65 alin. (3) din Legea nr. 360/2002 privind Statutul
polițistului, prin Decizia nr. 245 din 27 mai 2004, publicată
în Monitorul Oficial al României, Partea I, nr. 716 din
9 august 2004. Considerentele care au stat la baza acestei
soluții a Curții Constituționale își mențin valabilitatea și în
cauza de față, întrucât nu au intervenit elemente noi de
natură să determine modificarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 47 alin. (1) din Legea nr. 188/2000 privind executorii
judecătorești, excepție ridicată de Gheorghe-Radu Danciu în Dosarul nr. 6.018/CA/2004 al Curții de Apel Oradea —
Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului
și din administrarea Ministerului Culturii și Cultelor în domeniul public al județului Botoșani
și în administrarea Consiliului Județean Botoșani
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Culturii și Cultelor
în domeniul public al județului Botoșani și în administrarea
Consiliului Județean Botoșani.

Art. 2. — Predarea-preluarea imobilelor transmise potrivit
prevederilor art. 1 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 23 iunie 2005.
Nr. 595.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 582/6.VII.2005

ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Culturii și Cultelor
în domeniul public al județului Botoșani și în administrarea Consiliului Județean Botoșani
Locul
unde sunt
situate
imobilele care
se transmit

Comuna Mihai
Eminescu,
județul Botoșani

Persoana juridică
de la care
se transmit imobilele

Statul român,
din administrarea
Ministerului Culturii
și Cultelor

Persoana juridică
la care
se transmit imobilele

Județul Botoșani,
în administrarea
Consiliului Județean
Botoșani

Codul de clasificare
din inventarul bunurilor
aflate în administrarea
Ministerului Culturii
și Cultelor

— cod 8.28
— nr. M.F.P. 27.229

— cod 8.28
— nr. M.F.P. 27.230

— cod 8.28
— nr. M.F.P. 27.231

— cod 8.28
— nr. M.F.P. 27.232

— cod 8.28
— nr. M.F.P. 27.233

— cod 8.28
— nr. M.F.P. 27.234

Caracteristicile tehnice ale imobilelor

Casa părintească
Suprafața = 126 m2
Nr. încăperi = 5
Zidărie: cărămidă
Un singur nivel
Acoperiș: tablă cupru
Teren aferent = 0,36 ha
Bisericuța familiei și mormintele
părinților celor doi frați și cenotaful
poetului
Suprafața = 66 m2
Nr. încăperi = 1
Zidărie: cărămidă
Acoperiș: draniță
Fundația consolidată în 1996
Teren aferent = 0,04 ha
Casa țărănească de epocă
Suprafața = 86 m2
Nr. încăperi = 3 cu cerdac
Zid: cărămidă
Acoperiș: tablă zincată
Fundația consolidată în 1997
Teren aferent = 1,17 ha livadă
Clădirea Muzeului Mihai Eminescu
Suprafața = 1.449,3 m2
3 niveluri
Zid: structură grinzi cu BCA
Acoperiș: tablă zincată
Teren aferent = 1,36 ha
Clădirea Bibliotecii Naționale
Suprafața = 1.006,34 m2
2 niveluri
Zid: cărămidă
Acoperiș: tablă zincată
Teren aferent = 0,23 ha
Amfiteatru în aer liber
Suprafața = 672 m2
Nr. locuri = 565
Structura: beton armat cu scaune
rabatabile
Total suprafață construită =
3.405,64 m2
Total suprafață teren aferent =
3,16 ha

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind publicarea situațiilor financiare anuale
În baza art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
în temeiul prevederilor art. 4 și ale art. 34 alin. (1) din Legea contabilității nr. 82/1991, republicată,
ministrul finanțelor publice emite următorul ordin:
Art. 1. — (1) Potrivit Legii contabilității nr. 82/1991,
republicată, persoanele juridice care organizează

contabilitatea în partidă dublă trebuie să publice situațiile
financiare anuale.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 582/6.VII.2005

(2) Prin publicare se înțelege depunerea documentelor
prevăzute de lege la oficiul registrului comerțului și afișarea
unor indicatori care au caracter public, în modalitatea
prevăzută de această instituție, respectiv publicarea pe site-ul
Oficiului Național al Registrului Comerțului a indicatorilor
respectivi, sau eliberarea la cerere de copii certificate de

pe situațiile financiare anuale complete, raportul
administratorilor și raportul de audit/comisiei de cenzori.
Art. 2. — Direcția de reglementări contabile va lua
măsuri pentru ducerea la îndeplinire a prevederilor
prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 28 iunie 2005.
Nr. 917.
MINISTERUL FINANȚELOR PUBLICE

ORDIN
pentru aprobarea Sistemului de raportare contabilă la 30 iunie 2005 a agenților economici
În baza art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
în temeiul prevederilor art. 4 din Legea contabilității nr. 82/1991, republicată,
ministrul finanțelor publice emite următorul ordin:
Art. 1. — Se aprobă Sistemul de raportare contabilă la
30 iunie 2005 a agenților economici, cuprins în anexa care
face parte integrantă din prezentul ordin.
Art. 2. — Instituțiile de credit, unitățile de asigurarereasigurare, precum și cele care operează pe piața de
capital vor depune la unitățile teritoriale ale Ministerului
Finanțelor Publice raportări contabile la 30 iunie 2005 în
formatul și la termenele prevăzute în reglementările emise
de Banca Națională a României, Comisia Națională a
Valorilor Mobiliare și Comisia de Supraveghere a
Asigurărilor.

Art. 3. — La data intrării în vigoare a prezentului ordin
se abrogă Ordinul ministrului finanțelor publice nr. 947/2004
pentru aprobarea Sistemului de raportare contabilă la
30 iunie 2004 a agenților economici, publicat în Monitorul
Oficial al României, Partea I, nr. 623 din 9 iulie 2004.
Art. 4. — Direcția de reglementări contabile va lua
măsuri pentru ducerea la îndeplinire a prevederilor
prezentului ordin.
Art. 5. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 28 iunie 2005.
Nr. 918.
ANEXĂ

SISTEMUL
de raportare contabilă la 30 iunie 2005 a agenților economici
CAPITOLUL I
A. NORME METODOLOGICE PRIVIND ÎNTOCMIREA ȘI
VERIFICAREA RAPORTĂRILOR CONTABILE ALE AGENȚILOR
ECONOMICI LA 30 IUNIE 2005

1. Generalități
Agenții economici, indiferent de forma de organizare, de
forma de proprietate și de reglementările contabile aplicate,
au obligația să întocmească și să depună raportări
contabile la 30 iunie 2005 la unitățile teritoriale ale
Ministerului Finanțelor Publice.
Agenții economici pot depune raportările contabile la
registratura unităților teritoriale ale Ministerului Finanțelor
Publice sau la oficiile poștale, prin scrisori cu valoare
declarată, potrivit prevederilor Hotărârii Guvernului
nr. 627/1995 privind îmbunătățirea disciplinei depunerii
bilanțurilor contabile și a altor documente cu caracter
financiar-contabil și fiscal, de către agenții economici și alți
contribuabili, publicată în Monitorul Oficial al României,
Partea I, nr. 226 din 2 octombrie 1995. De asemenea, la
depunere se vor avea în vedere și prevederile Hotărârii
Guvernului nr. 1.085/2003 pentru aplicarea unor prevederi
ale Legii nr. 161/2003 privind unele măsuri pentru
asigurarea transparenței în exercitarea demnităților publice,
a funcțiilor publice și în mediul de afaceri, prevenirea și

sancționarea corupției, referitoare la implementarea
Sistemului Electronic Național.
2. Prezentarea și modul de completare a raportărilor
contabile la 30 iunie 2005
Persoanele juridice vor întocmi și vor depune la unitățile
teritoriale ale Ministerului Finanțelor Publice raportări
contabile care cuprind următoarele formulare:
a) Bilanț (cod 10);
b) Contul de profit și pierdere (cod 20);
c) Date informative (cod 30).
Persoanele juridice vor completa datele de identificare
(denumirea unității, adresa, telefonul și numărul de
înmatriculare la registrul comerțului), precum și pe cele
referitoare la încadrarea corectă în forma de proprietate și
codul unic de înregistrare, citeț, fără a se folosi prescurtări
sau inițiale. În căsuțe se vor trece codurile care delimitează
încadrarea agentului economic.
Necompletarea corectă pe prima pagină a formularului
îBilanț“ a datelor prevăzute mai sus conduce la
imposibilitatea identificării unității și, în consecință, se
consideră că lucrarea nu a fost depusă, unitatea fiind
sancționată potrivit prevederilor art. 42 din Legea
contabilității nr. 82/1991, republicată.
Persoanele juridice completează codul privind activitatea,
cod format din 4 cifre (clase de activități), din Clasificarea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005
activităților din economia națională — CAEN, aprobată prin
Hotărârea Guvernului nr. 656/1997, publicată în Monitorul
Oficial al României, Partea I, nr. 301 și 301 bis din
5 noiembrie 1997, actualizată prin Ordinul președintelui
Institutului Național de Statistică nr. 601/2002, publicat în
Monitorul Oficial al României, Partea I, nr. 908 din
13 decembrie 2002.
În cazul în care unitatea desfășoară mai multe activități,
se va trece codul activității preponderente, care definește
profilul unității (respectiv codul clasei CAEN al activității
preponderente).
Bilanțul prezintă, în formă sintetică, elementele de activ
și de pasiv, grupate după natură și lichiditate, respectiv
după natură și exigibilitate.
Bilanțul se întocmește pe baza balanței de verificare a
conturilor sintetice la data de 30 iunie 2005, puse de acord
cu soldurile din balanța conturilor analitice, încheiată după
înregistrarea tuturor documentelor în care au fost
consemnate operațiunile financiar-contabile aferente
perioadei de raportare.
Contul de profit și pierdere cuprinde totalitatea veniturilor
realizate, cheltuielilor efectuate și a rezultatelor financiare
obținute (profit sau pierdere), preluate din conturile de
venituri și cheltuieli cuprinse în balanța de verificare la
30 iunie 2005.
Datele care se raportează în formularul îContul de profit
și pierdere“ sunt cumulate de la începutul anului până la
sfârșitul perioadei de raportare. Rândul 64 se completează
numai de către microîntreprinderi cu suma reprezentând
impozitul pe venitul acestora.
Persoanele juridice înscriu în formularul îContul de profit
și pierdere“, la rândul 15 îSalarii“, toate cheltuielile
reprezentând drepturi salariale.
La același rând se va înscrie și contravaloarea tichetelor
de masă acordate salariaților în baza prevederilor Legii
nr. 142/1998 privind acordarea tichetelor de masă.
Aceste informații sunt prezentate, de asemenea, la
rândul 32 din formularul îDate informative“ (cod 30).
În formularul Date informative, la rândurile 01 și 02
coloana 1, persoanele juridice care au în subordine
subunități vor înscrie cifra 1, indiferent de numărul
acestora.
La rândurile privind plățile restante se înscriu sumele de
la sfârșitul perioadei de raportare, care au depășit termenele
de plată prevăzute în contracte sau în acte normative.
Societățile comerciale care au beneficiat de prevederile
Ordonanței de urgență a Guvernului nr. 37/2004 privind
măsuri de diminuare a arieratelor din economie vor
prezenta sumele reprezentând facilitățile acordate în baza
prevederilor acestui act normativ, la rândurile 30 și 31 din
formularul cod 30.
Formularele de raportare contabilă la 30 iunie 2005 se
semnează de administratorul unității și de conducătorul
compartimentului financiar-contabil, iar în lipsa acestora, de
către înlocuitorii de drept.
Administratorul unității și conducătorul compartimentului
financiar-contabil poartă răspunderea, potrivit legii, asupra
realității informațiilor cu privire la poziția financiară,
performanța financiară, precum și asupra celorlalți indicatori
cuprinși în formularele de raportare.
Conducătorul compartimentului financiar-contabil are
obligația să respecte prevederile prezentelor norme
metodologice, corelațiile dintre indicatorii din formulare,
urmărind realitatea datelor ce se raportează, precum și
încadrarea în termenul de depunere la organele în drept.
Persoanele juridice prevăzute la art. 1 alin. (1) din
Legea nr. 82/1991, republicată, care au în subordine
sucursale sau subunități fără personalitate juridică, vor
verifica și vor centraliza balanțele de verificare ale
acestora, întocmind raportările contabile la 30 iunie 2005.
Societățile comerciale care au în subordine sucursale
sau subunități fără personalitate juridică, care desfășoară

7

activitate și își au sediul în străinătate, vor evalua în lei
rulajele și soldurile exprimate în valută, din balanțele de
verificare a conturilor sintetice transmise de acestea, la
cursul valutar din ultima zi a perioadei de raportare, și le
vor centraliza cu balanța de verificare întocmită pentru
operațiunile economico-financiare desfășurate în țară.
În situația în care operațiunile subunităților proprii în
străinătate au fost evidențiate în cursul perioadei atât în
valută, cât și în lei, pentru cuprinderea în raportările
contabile la 30 iunie 2005 ale persoanei juridice din țară
vor fi preluate ca atare soldurile și rulajele conturilor,
exprimate în lei.
Formatul electronic al raportărilor contabile la 30 iunie
2005, conținând formularistica necesară și programul de
verificare cu documentația de utilizare aferentă se obține
prin folosirea programului de asistență elaborat de
Ministerul Finanțelor Publice.
Programul de asistență este pus la dispoziție agenților
economici, gratuit, de unitățile teritoriale ale Ministerului
Finanțelor Publice sau poate fi descărcat de pe serverul de
web al Ministerului Finanțelor Publice, la adresa
www.mfinante.ro.
Agenții economici vor depune la unitățile teritoriale ale
Ministerului Finanțelor Publice discheta cu raportările
contabile la 30 iunie 2005, însoțită de raportările contabile
listate cu ajutorul programului de asistență, semnate și
ștampilate, conform legii. Aceste raportări se depun
împreună cu o copie de pe codul unic de înregistrare,
raportul administratorului, precum și o copie a balanței de
verificare a conturilor sintetice.
Persoanele juridice care nu au desfășurat activitate de
la data înființării până la 30 iunie 2005 nu întocmesc
raportări contabile la 30 iunie 2005, urmând să depună o
declarație pe propria răspundere la unitățile teritoriale ale
Ministerului Finanțelor Publice, care să cuprindă toate
datele de identificare a societății comerciale:
— denumirea completă (conform certificatului de
înmatriculare);
— adresa și numărul de telefon;
— numărul de înregistrare la registrul comerțului;
— codul unic de înregistrare;
— capitalul social.
O declarație similară vor depune și persoanele juridice
care se află în curs de lichidare, potrivit legii.
3. Termenul pentru depunerea raportărilor contabile la
30 iunie 2005
Depunerea raportărilor contabile la 30 iunie 2005 se va
efectua după cum urmează:
— persoanele juridice care aplică Reglementările
contabile simplificate, armonizate cu directivele europene,
aprobate prin Ordinul ministrului finanțelor publice
nr. 306/2002, până la data de 10 august 2005;
— persoanele juridice care nu au desfășurat activitate
de la data înființării până la 30 iunie 2005, precum și
persoanele juridice care se află în curs de lichidare depun
declarație până la data de 10 august 2005;
— persoanele juridice care aplică Reglementările
contabile armonizate cu Directiva a IV-a a Comunităților
Economice Europene și cu Standardele Internaționale de
Contabilitate, inclusiv cele care efectuează retratarea
situațiilor financiare ale anului precedent, până la data de
19 august 2005.
Nedepunerea dischetelor și a formularelor listate,
semnate și ștampilate sau a declarațiilor, după caz, pentru
data de 30 iunie 2005 se sancționează conform
prevederilor art. 42 din Legea nr. 82/1991, republicată.
4. Completarea raportărilor contabile la 30 iunie 2005
de către agenții economici se efectuează folosindu-se
planul de conturi aplicabil fiecărei categorii.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 582/6.VII.2005
B. NOMENCLATOR — FORME DE PROPRIETATE*)

*) Nomenclatorul — forme de proprietate este reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005

9

CAPITOLUL II
Conținutul de informații al modelelor de raportare contabilă la data de 30 iunie 2005

*) Formularul îBilanț“ este reprodus în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 582/6.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005

11

*) Formularul îContul de profit și pierdere“ este reprodus în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 582/6.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 582/6.VII.2005

*) Formularul îDate informative“ este reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 582/6.VII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 582/6.VII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 582/6.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|033078]
ISSN 1453—4495

PDF compression, OCR, web-optimization with CVISION's PdfCompressor

