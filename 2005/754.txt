Anul 173 (XVII) — Nr. 754

PARTEA

I

LEGI, DECRETE, HOTĂRÂRI ȘI ALTE ACTE

Joi, 18 august 2005

SUMAR

Nr.

Pagina

Nr.

ORDONANȚE ȘI HOTĂRÂRI
ALE GUVERNULUI ROMÂNIEI
45.
881.

— Ordonanță privind organizarea pieței produselor
agricole și agroalimentare.........................................
— Hotărâre pentru modificarea anexei la
Hotărârea Guvernului nr. 86/2005 privind
redistribuirea de posturi în vederea desfășurării
activității de recalculare a pensiilor din sistemul
public, provenite din fostul sistem al asigurărilor
sociale de stat, stabilite anterior datei de 1 aprilie
2001, precum și a activității privind asigurarea
pentru accidente de muncă și boli profesionale și
a anexei la Hotărârea Guvernului nr. 498/2005
pentru reglementarea măsurilor financiare privind

Pagina
asigurarea numărului de posturi de personal
contractual necesar recalculării pensiilor în
anul 2005...................................................................

2–4

5–6

913.

— Hotărâre privind aprobarea încadrării în
categoria funcțională a drumurilor comunale a unui
drum vicinal situat în județul Mureș ........................

6–7

914.

— Hotărâre privind aprobarea încadrării în
categoria funcțională a drumurilor comunale a unui
drum vicinal situat pe raza administrativ-teritorială
a comunei Vărgata, județul Mureș ..........................

7–8

— Hotărâre privind aprobarea încadrării în
categoria funcțională a drumurilor comunale a
unor drumuri situate în județul Mureș.....................

8

915.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 754/18.VIII.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind organizarea pieței produselor agricole și agroalimentare
În temeiul art. 108 din Constituția României, republicată, și al art. 1 pct. IV.12 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — (1) Prezenta ordonanță reglementează
ansamblul mecanismelor și instrumentelor care privesc
organizarea de piață, consolidarea și funcționarea eficientă
a pieței produselor agricole și agroalimentare din România.
(2) În sensul prezentei ordonanțe, termenii și expresiile
de mai jos se definesc astfel:
a) an de piață — perioadă de timp corespunzătoare
comercializării produselor, diferită în funcție de produsul sau
de grupa de produse în cauză, stabilită la propunerea
Consiliului pe produs și aprobată prin ordin al ministrului
agriculturii, pădurilor și dezvoltării rurale;
b) filiera produsului cuprinde sistemul de relații
funcționale dintre producători agricoli, depozitari, distribuitori,
comercianți, procesatori, transportatori, beneficiari/utilizatori
în ceea ce privește producerea, certificarea și controlul
aceluiași produs, în vederea utilizării și/sau consumului;
c) consiliu pe filiera produsului — organism constituit prin
participarea partenerilor de pe filiera produsului și a
reprezentanților autorității publice, denumit în continuare
Consiliu pe produs;
d) reglementarea filierei produsului — totalitatea măsurilor
legislative și instituționale stabilite pentru filiera unui produs,
privind ansamblul mecanismelor și instrumentelor de
construcție comună de piață;
e) prețul pieței interne — prețul care se formează în
mod liber pe piață, pe baza raportului concurențial dintre
cererea și oferta la fiecare produs;
f) preț indicativ, preț de bază sau preț de referință — prețul
orientativ propus de Consiliul pe produs pentru negocierea
prețului pieței, care nu are efect de restricționare a
concurenței;
g) preț de intervenție — prețul minim garantat pe care
organismul de intervenție îl plătește la achiziționarea unui
produs agricol, în condițiile de calitate și cantitate stabilite;
h) intervenție — mecanism de reglementare a pieței
interne, cu scopul de a susține prețurile produselor pe
piață, prin preluarea surplusului în stocuri publice de
intervenție;
i) stoc public de intervenție — cantitatea de produse
agricole care este achiziționată de pe piața internă de
organismul de intervenție, în condițiile legii;
j) prima de export — sprijin financiar acordat cu scopul
de a promova produsele pe piețele externe, cu respectarea
obligațiilor și convențiilor comerciale internaționale;
k) sistem informatic de piață — sistem de evidență a
datelor de pe filiera produsului, legat de administrarea
pieței și de aplicarea măsurilor de reglementare pe filieră.
Art. 2. — Mecanismele și instrumentele de reglementare
a piețelor agricole și agroalimentare se adoptă de Guvern,
la propunerea Ministerului Agriculturii, Pădurilor și
Dezvoltării Rurale, prin colaborarea Consiliului pe produs, și
se pun în aplicare de către organismele instituționale

prevăzute de lege cu atribuții în domeniu, pentru a asigura,
în principal, realizarea următoarelor obiective:
a) organizarea și funcționarea piețelor produselor
agricole și agroalimentare pe principii concurențiale reale și
stabile;
b) acoperirea consumului intern și diminuarea deficitului
balanței comerciale;
c) asigurarea calității și securității alimentelor;
d) creșterea veniturilor obținute din activitățile agricole și
agroalimentare;
e) creșterea durabilă a performanței economice și a
competitivității în agricultură și industria alimentară.
Art. 3. — (1) Mecanismele și instrumentele de
reglementare a piețelor agricole și agroalimentare se aplică
următoarelor produse:
a) cereale și produse procesate din cereale;
b) oleaginoase și produse procesate;
c) sfeclă de zahăr, zahăr și produse procesate;
d) cartof și produse procesate;
e) legume și fructe proaspete și procesate;
f) struguri, must, vin, produse pe bază de vin și
produse procesate;
g) cereale pentru bere, hamei, bere;
h) carne de porc și produse procesate;
i) carne de pasăre, ouă și produse procesate;
j) carne de bovine și produse procesate;
k) carne, lapte, lână și produse procesate de la ovine și
caprine;
l) lapte și produse lactate;
m) plante textile și produse procesate;
n) plante medicinale și aromatice și produse prelucrate
și procesate;
o) tutun și produse din tutun;
p) flori, plante ornamentale și arhitectură peisageră;
r) alte produse agricole și procesate din acestea.
(2) Măsurile și instrumentele de reglementare specifice
filierei, pentru produsele prevăzute la alin. (1), precum și
resursele financiare necesare susținerii acestora se propun
de către organismele instituționale cu atribuții în domeniu și
se aprobă prin hotărâre a Guvernului.
CAPITOLUL II
Organismele instituționale pentru reglementarea pieței
Art. 4. — Organismele instituționale cu atribuții în
elaborarea, adoptarea și implementarea politicilor de piață
ale produselor agricole și agroalimentare, pentru
reglementarea filierelor produsului, sunt:
a) Ministerul Agriculturii, Pădurilor și Dezvoltării Rurale;
b) Consiliul pe produs;
c) Agenția de Plăți și Intervenție pentru Agricultură,
Industrie Alimentară și Dezvoltare Rurală;
d) alte instituții cu rol în implementarea politicilor
agricole, prevăzute de lege.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 754/18.VIII.2005
Art. 5. — Ministerul Agriculturii, Pădurilor și Dezvoltării
Rurale elaborează strategia și politicile agricole de piață și
asigură realizarea cadrului juridic și a reglementărilor
specifice, în colaborare cu organismele parteneriale ale
Consiliului pe produs.
Art. 6. — (1) În scopul elaborării politicilor sectoriale pe
filiera produsului și al armonizării acestora cu strategia și
politicile naționale de piață agricolă, pentru fiecare filieră a
produsului se înființează un consiliu pe produs, care
reprezintă structura organizatorică la nivel național, fără
personalitate juridică, constituită din reprezentanți ai
partenerilor de pe filiera produsului și ai Ministerului
Agriculturii, Pădurilor și Dezvoltării Rurale, ai Ministerului
Economiei și Comerțului, ai Consiliului Concurenței și, după
caz, reprezentanți ai altor autorități și instituții publice din
administrația publică centrală.
(2) Reprezentanții partenerilor de pe filiera produsului în
Consiliul pe produs sunt desemnați de organizațiile
interprofesionale pe filiere, în urma alegerilor în adunarea
generală a organizațiilor, acolo unde acestea sunt
constituite și autorizate, sau de către organizațiile
profesionale, federațiile, asociațiile patronale sau societăți
comerciale reprezentative în sector, precum și de alte
structuri asociative reprezentative de pe filiera produsului,
legal constituite: grupuri de producători pentru
comercializarea produselor, asociații de marketing,
cooperative.
(3) Numărul reprezentanților partenerilor de pe filieră în
fiecare consiliu pe produs se stabilește astfel încât să se
asigure paritatea dintre producători și ceilalți parteneri pe
filieră și un grad maxim de reprezentativitate pe fiecare
verigă a filierei.
(4) În fiecare consiliu pe produs reprezentanții
autorităților publice prevăzute la alin. (1) sunt desemnați de
conducătorii instituțiilor în cauză.
(5) Consiliul pe produs reprezintă o structură
organizatorică deschisă, la care pot să adere și alte
structuri asociative din sectorul privat, cu menținerea
parității inițiale în componența acestuia, în conformitate cu
regulamentul de organizare și funcționare propriu.
(6) Consiliul pe produs își poate organiza structuri în
zonele specifice produselor pentru care este înființat, cu
respectarea prevederilor cuprinse în prezenta ordonanță.
Art. 7. — (1) La lucrările Consiliului pe produs participă,
cu statut de invitat permanent, reprezentanți ai Agenției de
Plăți și Intervenție pentru Agricultură, Industrie Alimentară
și Dezvoltare Rurală, ai Agenției Naționale de Consultanță
Agricolă, ai Autorității Naționale Sanitare Veterinare și
pentru Siguranța Alimentelor și ai Agenției SAPARD.
(2) În funcție de tematica supusă dezbaterii, la
reuniunile Consiliului pe produs pot fi invitați să participe și
reprezentanți ai altor organisme din sectorul public sau
privat.
Art. 8. — (1) Conducerea Consiliului pe produs se
asigură de către un comitet director, alcătuit din 3 până la
7 membri, unul dintre aceștia reprezentând Ministerul
Agriculturii, Pădurilor și Dezvoltării Rurale, desemnat prin
ordin de către ministrul agriculturii, pădurilor și dezvoltării
rurale, iar ceilalți, reprezentanți ai sectorului privat, se aleg
prin votul majorității simple a partenerilor de pe filieră,
membri în Consiliul pe produs.
(2) Secretariatul Consiliului pe produs este asigurat de
compartimentele de specialitate din cadrul Ministerului
Agriculturii, Pădurilor și Dezvoltării Rurale, în colaborare cu
reprezentanții Consiliului pe produs, desemnați de comitetul
director.
(3) Pentru desfășurarea activității operative, Consiliul pe
produs organizează comisii formate din specialiști și
experți, care au atribuții privind analiza problematicii

3

specifice și elaborarea materialelor ce urmează a fi supuse
dezbaterii Consiliului pe produs.
Art. 9. — Consiliul pe produs își desfășoară activitatea
în baza regulamentului de organizare și funcționare propriu,
pe care îl aprobă în termen de 30 de zile de la data
constituirii.
Art. 10. — Recunoașterea Consiliului pe produs se face
prin ordin al ministrului agriculturii, pădurilor și dezvoltării
rurale, care se publică în Monitorul Oficial al României,
Partea I.
Art. 11. — (1) Consiliul pe produs urmărește, în
principal, îndeplinirea următoarelor obiective:
a) stimularea, promovarea și dezvoltarea activității pe
fiecare filieră, în beneficiul partenerilor filierei;
b) analiza pieței pe baza informațiilor de pe filiera
produsului, privind cererea la principalele produse agricole
și agroalimentare, aprecierea anuală a potențialului de
producție, cuantificarea ofertei, estimarea costurilor și a
prețurilor;
c) propunerea de măsuri legislative de reglementare a
pieței pe filiera produsului;
d) propuneri de scheme de sprijin financiar și de
avizare a beneficiarilor acestor scheme;
e) monitorizarea rezultatelor măsurilor adoptate, bilanțul
acordului interprofesional pe produs;
f) dezvoltarea activităților de promovare și informare a
partenerilor de pe filieră asupra acțiunilor, programelor și
măsurilor adoptate;
g) asigurarea conformității măsurilor de piață adoptate
cu cele din Uniunea Europeană;
h) consultare în vederea avizării proiectelor de acte
normative inițiate de alte instituții publice.
(2) Activitatea Consiliului pe produs poate fi finanțată
din fonduri private constituite în cadrul filierei.
Art. 12. — (1) Partenerii de pe filieră încheie acordul
interprofesional pe produs în ceea ce privește contractarea,
producerea, preluarea, depozitarea, procesarea și
comercializarea produsului sau a grupei de produse în
cauză.
(2) Acordul interprofesional pe produs se încheie pentru
fiecare an de piață, este însușit de toți partenerii de pe
filieră, se avizează de Consiliul pe produs și se recunoaște
prin ordin al ministrului agriculturii, pădurilor și dezvoltării
rurale.
Art. 13. — Ministerul Agriculturii, Pădurilor și Dezvoltării
Rurale, prin Agenția de Plăți și Intervenție pentru
Agricultură, Industrie Alimentară și Dezvoltare Rurală, în
conformitate cu atribuțiile stabilite prin lege, gestionează
fondurile reprezentând sprijinul financiar destinat susținerii
agriculturii, în vederea implementării plăților directe și a
mecanismelor de intervenție pe piață.
CAPITOLUL III
Sistemul de instrumente pentru reglementarea pieței
Art. 14. — (1) Măsurile de reglementare pentru
produsele prevăzute la art. 3 cuprind scheme de sprijin,
specifice fiecărui produs, astfel:
a) sprijin financiar, prin plăți directe sau subvenții
acordate producătorilor agricoli sau altor parteneri de pe
filiera produsului;
b) subvenție pentru creșterea calității producției și a
transferului tehnologic;
c) mecanisme de intervenție pe piață;
d) scheme privind comerțul exterior cu produse agricole
și agroalimentare, care includ regimul tarifar și, atunci când
este cazul, contingente tarifare preferențiale, măsuri de
susținere și promovare a exportului de produse agricole și
agroalimentare sau alte măsuri cu efect echivalent, cu
respectarea regulilor și procedurilor cuprinse în prevederile

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 754/18.VIII.2005

acordurilor și convențiilor internaționale relevante la care
România este parte.
(2) Calitatea produselor pentru care se aplică schemele
prevăzute la alin. (1) este cea prevăzută prin contractele
încheiate și/sau, după caz, prin normele naționale și
internaționale în vigoare.
Art. 15. — (1) În aplicarea schemelor prevăzute la
art. 14 pot fi folosite instrumente și măsuri de reglementare
a piețelor, după cum urmează:
a) prețul pieței interne;
b) prețul indicativ, prețul de bază sau prețul de
referință;
c) prețul de intervenție;
d) contracte încheiate între producătorii agricoli și
achizitorii de produse agricole materie primă pentru
realizarea obiectivelor din acordurile interprofesionale, care
trebuie să cuprindă clauze referitoare la obligațiile ce revin
părților, condițiile de livrare și de calitate a produselor,
prețul, termene de livrare, termene de plată, modalități de
plată și de garantare a plății prețului, instrumente de
plată și clauze privind penalități pentru nerespectarea
contractului;
e) inițierea, organizarea și declanșarea de intervenții pe
piață și orice alte măsuri similare propuse de Ministerul
Agriculturii, Pădurilor și Dezvoltării Rurale, în cazul
perturbării pieței, datorate unui surplus de produse pe
piață, conform reglementărilor în vigoare;
f) intervenția pe piață se aplică în anumite situații și
pentru cantități determinate, prin constituirea și depozitarea
stocurilor de intervenție și introducerea ulterioară pe piață a
acestora, cu asigurarea strictă a procedurilor și a cerințelor
privind destinația;
g) prime de export în vederea susținerii prețurilor și, pe
această cale, promovarea și stimularea exportului de
produse agricole și alimentare;
h) măsuri de reglementare în cazul lipsei unor produse
pe piață;
i) alte măsuri convenite de organismele instituționale cu
atribuții în reglementarea pieței.
(2) În cazuri bine justificate, rezultate din necesitatea
organizării piețelor agricole și a specificului acestora,
schemele, măsurile și instrumentele de reglementare pot fi
adoptate individual sau simultan, până la dispariția factorilor
care au generat adoptarea acestora.

Art. 16. — (1) Pentru informarea operatorilor asupra
condițiilor pieței, cu 30 de zile înaintea începerii anului de
piață, partenerii de pe filieră pot conveni prețuri indicative,
prețuri de bază sau prețuri de referință la produsele de pe
filieră.
(2) Prețurile convenite conform prevederilor alin. (1) se
supun aprobării Consiliului pe produs și ulterior se dau
publicității.
Art. 17. — Colectarea, înregistrarea, stocarea, consultarea
și diseminarea informațiilor de piață privind stocuri,
producția marfă, prețuri sintetice, din baza de date a
filierelor agroalimentare, se asigură prin Sistemul informatic
al piețelor agricole, sistem informatic integrat, organizat în
condițiile legii.
Art. 18. — (1) Fondurile pentru finanțarea măsurilor de
reglementare cuprinse în prezenta ordonanță se asigură de
la bugetul de stat prin bugetul Ministerului Agriculturii,
Pădurilor și Dezvoltării Rurale, în limita prevederilor
bugetare aprobate.
(2) Susținerea financiară a măsurilor de reglementare a
piețelor agricole se poate asigura și din fonduri private,
constituite pe filiera produselor, în condițiile legii.
CAPITOLUL IV
Dispoziții finale
Art. 19. — Ministerul Agriculturii, Pădurilor și Dezvoltării
Rurale împreună cu celelalte autorități publice implicate și
consiliile pe produs asigură elaborarea și implementarea
măsurilor de organizare a piețelor agricole și agroalimentare din România.
Art. 20. — Pe data intrării în vigoare a prezentei
ordonanțe se abrogă Legea nr. 73/2002 privind organizarea
și funcționarea piețelor produselor agricole și alimentare în
România, publicată în Monitorul Oficial al României, Partea I,
nr. 110 din 8 februarie 2002, cu modificările ulterioare,
art. 12—16 din Legea nr. 778/2001 privind organizațiile
interprofesionale pe produse agroalimentare, publicată în
Monitorul Oficial al României, Partea I, nr. 15 din
14 ianuarie 2002, precum și orice alte dispoziții contrare.
Art. 21. — (1) Prezenta ordonanță intră în vigoare la
3 zile de la data publicării în Monitorul Oficial al României,
Partea I.
(2) Prevederile prezentei ordonanțe se aplică până la
data aderării României la Uniunea Europeană.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul delegat pentru comerț,
Iuliu Winkler
Ministrul finanțelor publice,
Ionel Popescu
Ministrul integrării europene,
Ene Dinga
București, 4 august 2005.
Nr. 45.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 754/18.VIII.2005

5

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 86/2005 privind redistribuirea de posturi
în vederea desfășurării activității de recalculare a pensiilor din sistemul public,
provenite din fostul sistem al asigurărilor sociale de stat, stabilite anterior datei de 1 aprilie 2001,
precum și a activității privind asigurarea pentru accidente de muncă și boli profesionale
și a anexei la Hotărârea Guvernului nr. 498/2005 pentru reglementarea măsurilor financiare
privind asigurarea numărului de posturi de personal contractual necesar recalculării pensiilor
în anul 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Anexa la Hotărârea Guvernului nr. 86/2005
privind redistribuirea de posturi în vederea desfășurării
activității de recalculare a pensiilor din sistemul public,
provenite din fostul sistem al asigurărilor sociale de stat,
stabilite anterior datei de 1 aprilie 2001, precum și a
activității privind asigurarea pentru accidente de muncă și
boli profesionale, publicată în Monitorul Oficial al României,
Partea I, nr. 131 din 11 februarie 2005, se modifică și se

înlocuiește cu anexa nr. 1*) care face parte integrantă din
prezenta hotărâre.
Art. II. — Anexa la Hotărârea Guvernului nr. 498/2005
pentru reglementarea măsurilor financiare privind asigurarea
numărului de posturi de personal contractual necesar
recalculării pensiilor în anul 2005, publicată în Monitorul
Oficial al României, Partea I, nr. 473 din 3 iunie 2005, se
modifică și se înlocuiește cu anexa nr. 2*) care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Nucleare,
Valică Gorea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 28 iulie 2005.
Nr. 881.
*) Anexele nr. 1 și 2 sunt reproduse în facsimil.
ANEXA Nr. 1

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 754/18.VIII.2005
ANEXA Nr. 2
— mii lei —

GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale a unui drum vicinal
situat în județul Mureș
În temeiul art. 108 din Constituția României, republicată, al art. 12 și 13 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională
a drumurilor comunale a unui drum vicinal situat în județul

Mureș, conform anexei care face parte integrantă din
prezenta hotărâre.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 754/18.VIII.2005
Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de
utilitate privată deschise circulației publice, publicată în

Monitorul Oficial al României, Partea I, nr. 338 și
nr. 338 bis din 20 iulie 2000, cu modificările și
completările ulterioare, se modifică și se completează în
mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 11 august 2005.
Nr. 913.
ANEXĂ
ÎNCADRAREA

în categoria funcțională a drumurilor comunale a unui drum vicinal situat în județul Mureș
Indicativul
drumului propus

DC 136 A

Poziții kilometrice
(origine—destinație)

Traseul drumului propus

Șincai (DJ 154G) — Fânațele Mădărașului — Mădăraș

Lungimea
(km)

Proveniența

0+000—6+000

6,000

Drum vicinal

GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale a unui drum vicinal
situat pe raza administrativ-teritorială a comunei Vărgata, județul Mureș
În temeiul art. 108 din Constituția României, republicată, și al art. 12 și 13 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională a
drumurilor comunale a unui drum vicinal situat pe raza
administrativ-teritorială a comunei Vărgata, județul Mureș,
conform anexei care face parte integrantă din prezenta hotărâre.
Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii

funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 și nr. 338 bis din
20 iulie 2000, cu modificările și completările ulterioare, se
completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 11 august 2005.
Nr. 914.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 754/18.VIII.2005
ANEXĂ
DATELE DE IDENTIFICARE

a drumului vicinal situat pe raza administrativ-teritorială a comunei Vărgata, județul Mureș,
care se încadrează în categoria funcțională a drumurilor comunale
Indicativul
vechi

Poziții
kilometrice

Traseul drumului propus

Drum vicinal

Mitrești (DJ 135A) — Popasul turistic îHanul Călărețul“

Lungimea
(km)

Indicativul
nou

1,440

DC 27A

0+000—1+400

GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale a unor drumuri
situate în județul Mureș
În temeiul art. 108 din Constituția României, republicată, și al art. 12 și 13 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea unor drumuri situate în
județul Mureș în categoria funcțională a drumurilor
comunale, conform anexei care face parte integrantă din
prezenta hotărâre.
Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii

funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 și nr. 338 bis din
20 iulie 2000, cu modificările și completările ulterioare, se
completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 11 august 2005.
Nr. 915.
ANEXĂ
ÎNCADRAREA

în categoria funcțională a drumurilor comunale a unor drumuri situate în județul Mureș
Nr.
Indicativul
crt. drumului propus

1. DC 39A
2. DC 39B

Traseul drumului propus

Corunca — Păsăreni
Târgu Mureș — Corunca

Poziții kilometrice
(origine—destinație)

Lungimea
(km)

Proveniența

0+000—7+250
0+000—1+050

7,250
1,050

Drum vicinal
Drum vicinal

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 754/18.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047396]
ISSN 1453—4495

PDF compression, OCR, web-optimization with CVISION's PdfCompressor

