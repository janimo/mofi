PARTEA

Anul 173 (XVII) — Nr. 1.052

I

LEGI, DECRETE, HOTĂRÂRI ȘI ALTE ACTE

Vineri, 25 noiembrie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 555 din 25 octombrie 2005 referitoare la
excepția de neconstituționalitate a prevederilor
art. 49 alin. (3) din Legea fondului funciar
nr. 18/1991 ................................................................
Decizia nr. 565 din 25 octombrie 2005 referitoare la
excepția de neconstituționalitate a dispozițiilor
art. 47 alin. (1) lit. b) din Legea nr. 19/2000
privind sistemul public de pensii și alte drepturi de
asigurări sociale.........................................................

435.

ALE

Pagina
procesatorilor de plăți on-line cu carduri în
vederea operaționalizării sistemului îGhișeu virtual
de plăți“......................................................................

1–4

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului comunicațiilor și tehnologiei
informației privind procedura de selectare a

DECIZII

Nr.

CURȚII

7–8

1.223/512. — Ordin al ministrului sănătății și al
președintelui Autorității Naționale pentru Protecția
Consumatorilor privind aprobarea limitelor de
competență în efectuarea controlului pe piață al
produselor cosmetice ................................................

9

5.466. — Ordin al ministrului educației și cercetării
privind aprobarea Metodologiei și a criteriilor de
acordare a gradației de merit și a salariului de
merit în învățământul preuniversitar.........................

9–16

CONSTITUȚIONALE

CURTEA CONSTITUȚIONALĂ

D E C I Z I A Nr. 555
din 25 octombrie 2005

referitoare la excepția de neconstituționalitate a prevederilor art. 49 alin. (3)
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 49 alin. (3) din Legea
fondului funciar nr. 18/1991, excepție ridicată de Valentin
Biriu în Dosarul nr. 118/2005 al Curții de Apel București —
Secția a III-a civilă și pentru cauze cu minori și familie.
La apelul nominal răspunde autorul excepției, personal
și asistat de avocat, lipsind partea Prefectul Județului Ilfov.
Procedura de citare este legal îndeplinită.
Având cuvântul, apărătorul autorului excepției arată că
textul de lege criticat contravine dispozițiilor constituționale
ale art. 1 alin. (4) referitor la principiul separației puterilor

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.052/25.XI.2005

în stat, ale art. 61 alin. (1) referitor la rolul Parlamentului și
ale art. 73 alin. (1) referitor la categoriile de legi adoptate
de Parlament. Se susține în acest sens că textul de lege
criticat acordă unui organ executiv din subordinea
Guvernului, respectiv prefectului, un drept discreționar de a
invalida un titlu de proprietate legal obținut, competență ce
aparține exclusiv instanței de judecată. Se consideră că în
acest fel legiuitorul s-a substituit puterii judecătorești, fiind
încălcate dispozițiile constituționale ale art. 124 —
Înfăptuirea justiției, ale art. 126 — Instanțele judecătorești și
ale art. 123 alin. (2) referitor la atribuțiile prefectului. Se
mai arată că sunt încălcate și dispozițiile constituționale
cuprinse în art. 44 alin. (1), alin. (2) teza întâi și alin. (3),
referitoare la garantarea și ocrotirea dreptului de proprietate
și la expropriere, și în art. 136 alin. (5) referitor la
caracterul inviolabil al proprietății private, solicitându-se
admiterea excepției de neconstituționalitate.
Reprezentantul Ministerului Public pune concluzii de
respingere a excepției ca neîntemeiată, arătând că textul
de lege criticat nu încalcă dispozițiile constituționale
invocate, ci, dimpotrivă, este în deplină concordanță cu
art. 123 alin. (3) din Legea fundamentală, potrivit căruia
atribuțiile prefectului se stabilesc prin lege organică. Se
arată în acest sens că pierderea dreptului de proprietate
intervine în temeiul legii, ca urmare a nerespectării unei
condiții rezolutorii, astfel încât prefectul nu apreciază
valabilitatea sau nevalabilitatea unui titlu de proprietate, ci
aplică o sancțiune intervenită ope legis. Se mai arată că
dispozițiile art. 61 alin. (1), art. 73 alin. (1), art. 124
alin. (1) și (2) și art. 126 din Constituție nu sunt relevante
în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2005, pronunțată în Dosarul
nr. 118/2005, Curtea de Apel București — Secția a III-a
civilă și pentru cauze cu minori și familie a sesizat Curtea
Constituțională cu excepția de neconstituționalitate a
prevederilor art. 49 alin. (3) din Legea fondului funciar
nr. 18/1991, excepție ridicată de Valentin Biriu.
În motivarea excepției de neconstituționalitate se
susține, în esență, că textul de lege criticat contravine
dispozițiilor constituționale referitoare la garantarea și
ocrotirea dreptului de proprietate, precum și celor referitoare
la separația puterilor în stat. În opinia sa, doar instanțele
judecătorești au competența să aprecieze asupra modului
de dobândire sau de transfer al unui drept de proprietate,
iar această competență nu poate reveni unui organ
executiv aflat în subordinea Guvernului, respectiv
prefectului. În susținerea acestor afirmații se mai arată că
puterea legiuitoare are dreptul exclusiv de a îcalifica un
mod civil de dobândire a proprietății“, în temeiul art. 61
alin. (1) și art. 73 alin. (1) din Constituție, iar puterii
judecătorești îîi revine dreptul și rolul de a judeca, de a
verifica și de a se pronunța asupra valabilității și eficienței
titlurilor de proprietate, în temeiul art. 124 alin. (1) și (2) și
art. 126 din Constituție.

Curtea de Apel București — Secția a III-a civilă și pentru
cauze cu minori și familie consideră că excepția de
neconstituționalitate este neîntemeiată. În acest sens se
apreciază că textul de lege criticat nu contravine
dispozițiilor constituționale invocate, deoarece îtoate actele
emise în cadrul procedurii administrative prealabile instituite
prin Legea nr. 18/1991 sunt supuse controlului instanțelor
judecătorești“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că textul de lege criticat nu
contravine dispozițiilor constituționale cuprinse în art. 44 și
în art. 136 alin. (5). Se arată în acest sens că, în temeiul
prevederilor legale criticate, prefectul constată, prin ordin,
pierderea dreptului de proprietate ca urmare a nerespectării
unor condiții instituite prin lege. În opinia Guvernului, un
titlu de proprietate este un act administrativ, iar unul dintre
principiile aplicabile actelor administrative este și
revocabilitatea acestora, astfel încât prefectul poate atesta
atât existența unui drept de proprietate, prin emiterea unui
titlu de proprietate, cât și pierderea acestuia. Se mai arată
că legiuitorul a făcut aplicarea dispozițiilor art. 44 alin. (1)
teza a doua din Constituție, potrivit cărora conținutul și
limitele dreptului de proprietate sunt stabilite prin lege.
Avocatul Poporului consideră că prevederea legală
criticată nu încalcă dispozițiile art. 44 și art. 136 alin. (5)
din Constituție. Se arată că, potrivit textului de lege criticat,
prefectul este organul împuternicit să ateste, prin ordin,
pierderea dreptului de proprietate constituit în temeiul legii,
asupra unor terenuri agricole, ca urmare a nerespectării
condițiilor prevăzute în lege, astfel încât pierderea dreptului
de proprietate este o consecință a neîndeplinirii unei
condiții rezolutorii, iar soluția legiuitorului este în deplină
concordanță cu dispozițiile art. 44 alin. (1) teza a doua din
Constituție.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 49 alin. (3) din Legea fondului funciar
nr. 18/1991, republicată în Monitorul Oficial al României,
Partea I, nr. 1 din 5 ianuarie 1998.
Prevederile legale criticate au următorul conținut:
î(3) Organul împuternicit să constate situațiile prevăzute la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
alin. (2) este prefectul, care, prin ordin, atestă pierderea
dreptului de proprietate și trecerea acestuia, după caz, în
proprietatea privată a comunei, a orașului sau a municipiului în
a cărui rază teritorială este situat terenul.“
În opinia autorului excepției de neconstituționalitate,
prevederile legale criticate contravin dispozițiilor art. 1
alin. (4), art. 44 alin. (1), alin. (2) teza întâi și alin. (3),
art. 61 alin. (1), art. 73 alin. (1), art. 123 alin. (2), art. 124
alin. (1) și (2), art. 126 și art. 136 alin. (1) și (5) din
Constituție, al căror conținut este următorul:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 61 alin. (1): îParlamentul este organul
reprezentativ suprem al poporului român și unica autoritate
legiuitoare a țării.“;
— Art. 73 alin. (1): îParlamentul adoptă legi
constituționale, legi organice și legi ordinare.“;
— Art. 44 alin. (1), alin. (2) teza întâi și alin. (3):
î(1) Dreptul de proprietate, precum și creanțele asupra statului,
sunt garantate. Conținutul și limitele acestor drepturi sunt
stabilite de lege.
(2) Proprietatea privată este garantată și ocrotită în mod
egal de lege, indiferent de titular. (...)
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.“;
— Art. 123 alin. (2): îPrefectul este reprezentantul
Guvernului pe plan local și conduce serviciile publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale.“;
— Art. 124 alin. (1) și (2): î(1) Justiția se înfăptuiește în
numele legii.
(2) Justiția este unică, imparțială și egală pentru toți.“;
— Art. 126: î(1) Justiția se realizează prin Înalta Curte de
Casație și Justiție și prin celelalte instanțe judecătorești stabilite
de lege.
(2) Competența instanțelor judecătorești și procedura de
judecată sunt prevăzute numai prin lege.
(3) Înalta Curte de Casație și Justiție asigură interpretarea
și aplicarea unitară a legii de către celelalte instanțe
judecătorești, potrivit competenței sale.
(4) Compunerea Înaltei Curți de Casație și Justiție și regulile
de funcționare a acesteia se stabilesc prin lege organică.
(5) Este interzisă înființarea de instanțe extraordinare. Prin
lege organică pot fi înființate instanțe specializate în anumite
materii, cu posibilitatea participării, după caz, a unor persoane
din afara magistraturii.
(6) Controlul judecătoresc al actelor administrative ale
autorităților publice, pe calea contenciosului administrativ, este
garantat, cu excepția celor care privesc raporturile cu
Parlamentul, precum și a actelor de comandament cu caracter
militar. Instanțele de contencios administrativ sunt competente
să soluționeze cererile persoanelor vătămate prin ordonanțe
sau, după caz, prin dispoziții din ordonanțe declarate
neconstituționale.“;

3

— Art. 136 alin. (1) și (5): î(1) Proprietatea este publică
și privată. (...)
(5) Proprietatea privată este inviolabilă, în condițiile legii
organice.“
Examinând excepția de neconstituționalitate ridicată,
Curtea reține următoarele:
Autorul excepției de neconstituționalitate susține, în
esență, că prevederile legale criticate contravin dispozițiilor
constituționale cuprinse în art. 1 alin. (4) referitoare la
principiul separației puterilor în stat și ale art. 44 alin. (1)
și alin. (2) teza întâi referitoare la garantarea și ocrotirea
proprietății private, precum și în art. 136 alin. (5) referitoare
la caracterul inviolabil al proprietății private, deoarece
instanțele judecătorești au competența exclusivă de a
aprecia asupra modului de dobândire sau de transfer al
unui drept de proprietate, iar această competență nu poate
reveni unui organ executiv aflat în subordinea Guvernului,
respectiv prefectului.
Curtea constată că aceste susțineri nu sunt întemeiate,
întrucât, potrivit textului de lege criticat, pierderea dreptului
de proprietate intervine în temeiul legii, datorită
nerespectării unor condiții rezolutorii, prevăzute în art. 19,
21 și 43 din Legea nr. 18/1991, referitoare la stabilirea
domiciliului în localitatea în care a fost atribuit în
proprietate terenul, obligația de a lucra suprafața de teren
atribuită în proprietate și, respectiv, obligația de întemeiere
a unei gospodării. Prin urmare, competența atribuită
prefectului nu constă în a aprecia asupra valabilității sau
nevalabilității unui titlu de proprietate, atribuție ce aparține
exclusiv instanței de judecată, ci de a aplica o sancțiune
ce a intervenit în temeiul legii, astfel încât nu se poate
susține o încălcare a principiului separației puterilor în stat,
printr-o imixtiune a puterii executive în atribuțiile puterii
judecătorești. Mai mult, soluția legiuitorului de a sancționa
nerespectarea unor condiții rezolutorii de a căror îndeplinire
depindea valabila constituire a dreptului de proprietate, prin
pierderea acestui drept, este în deplină concordanță cu
dispozițiile art. 44 alin. (1) teza a doua din Constituție,
potrivit căruia conținutul și limitele dreptului de proprietate
se stabilesc prin lege. În acest sens, Curtea Constituțională
s-a mai pronunțat prin Decizia nr. 202 din 14 aprilie 2005,
publicată în Monitorul Oficial al României, Partea I, nr. 512
din 16 iunie 2005, referitoare la prevederile art. 49 alin. (2)
și (3) din Legea nr. 18/1991, prin raportare, între alte
dispoziții constituționale, și la dispozițiile art. 44 referitoare
la dreptul de proprietate privată.
În ceea ce privește invocarea încălcării art. 61 alin. (1)
din Constituție, se constată că textul de lege criticat este
în deplină concordanță cu aceste dispoziții constituționale,
potrivit cărora î(1) Parlamentul este organul reprezentativ
suprem al poporului român și unica autoritate legiuitoare a
țării“. Așadar, legiuitorul este în drept să prevadă care sunt
autoritățile competente să constate îndeplinirea condițiilor
legale, cu respectarea tuturor principiilor și dispozițiilor
constituționale.
Curtea constată că dispozițiile art. 44 alin. (3) referitoare
la expropriere, ale art. 73 alin. (1) referitoare la categoriile
de legi emise de Parlament, ale art. 123 alin. (2)
referitoare la calitatea prefectului de reprezentant al

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.052/25.XI.2005

Guvernului pe plan local, ale art. 124 alin. (1) referitoare
la înfăptuirea justiției în numele legii și ale alin. (2)
referitoare la unicitatea, imparțialitatea și caracterul
egalitar al justiției, ale art. 126 — Instanțele judecătorești

și ale art. 136 alin. (1) referitoare la delimitarea
proprietății în proprietate publică sau privată, nu sunt
relevante în susținerea neconstituționalității textului de
lege criticat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 49 alin. (3) din Legea fondului funciar nr. 18/1991,
excepție ridicată de Valentin Biriu în Dosarul nr. 118/2005 al Curții de Apel București — Secția a III-a civilă și pentru
cauze cu minori și familie.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat
CURTEA CONSTITUȚIONALĂ

D E C I Z I A Nr. 565
din 25 octombrie 2005

referitoare la excepția de neconstituționalitate a dispozițiilor art. 47 alin. (1) lit. b)
din Legea nr. 19/2000 privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 47 alin. (1) lit. b) din Legea
nr. 19/2000 privind sistemul public de pensii și alte drepturi
de asigurări sociale, excepție ridicată de Francisc Dămoc
în Dosarul nr. 2.741/AS/2005 al Tribunalului București —
Secția a VIII-a conflicte de muncă, asigurări sociale,
contencios administrativ și fiscal.
La apelul nominal răspund avocat Nicolae Ivan, pentru
autorul excepției, și consilier juridic Corneliu Frățilă, pentru
Casa de Pensii a Municipiului București.
Cauza fiind în stare de judecată, reprezentantul autorului
excepției arată că dispozițiile art. 47 alin. (1) lit. b) din
Legea nr. 19/2000 creează o discriminare nejustificată între
persoanele cu handicap, contravenind astfel prevederilor
constituționale care consacră egalitatea în drepturi și

protecția persoanelor cu handicap. Pentru aceste motive
solicită admiterea excepției de neconstituționalitate.
Reprezentantul Casei de Pensii a Municipiului București
solicită respingerea excepției de neconstituționalitate, sens
în care arată că toate persoanele care se încadrează în
ipoteza textului de lege criticat beneficiază de aceleași
drepturi. În ceea ce privește persoanele care nu se
încadrează în această categorie, întrucât au dobândit
handicapul ulterior calității de asigurat, acestea se bucură
și ele de protecție din partea legii prin dispozițiile care
reglementează pensia de invaliditate. Reprezentantul Casei
de Pensii pune în discuția Curții și legalitatea încheierii de
sesizare, arătând că Tribunalul București — Secția a VIII-a
conflicte de muncă, asigurări sociale, contencios
administrativ și fiscal nu a comunicat opinia sa asupra
excepției.
Reprezentantul Ministerului Public pune concluzii de
respingere a excepției de neconstituționalitate. Astfel,
referindu-se la problema legalității încheierii de sesizare,
arată că aceasta întrunește condițiile prevăzute de lege. În
ceea ce privește constituționalitatea dispozițiilor art. 47
alin. (1) lit. b) din Legea nr. 19/2000, arată că persoanele
care au dobândit handicapul anterior calității de asigurat se
află într-o situație obiectiv diferită de cea a persoanelor
care au dobândit handicapul ulterior și astfel se justifică
aplicarea unui tratament juridic diferențiat. De altfel,
amintește că și această din urmă categorie de persoane se
bucură de reglementări favorabile.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
C U R T E A,

având în vedere actele și lucrările dosarului, constată
următoarele:
Prin Încheierea din 7 iunie 2005, pronunțată în Dosarul
nr. 2.741/AS/2005, Tribunalul București — Secția a VIII-a
conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 47
alin. (1) lit. b) din Legea nr. 19/2000 privind sistemul public
de pensii și alte drepturi de asigurări sociale, excepție
ridicată de Francisc Dămoc cu ocazia soluționării
contestației formulate împotriva deciziei de respingere a
cererii de înscriere la pensie.
În motivarea excepției de neconstituționalitate autorul
acesteia susține, în esență, că dispozițiile legale criticate
sunt contrare prevederilor constituționale care consacră
egalitatea în drepturi și dreptul persoanelor cu handicap de
a se bucura de o protecție specială din partea statului. În
acest sens arată că art. 47 alin. (1) lit. b) din Legea
nr. 19/2000, care condiționează beneficiul reducerii stagiului
de cotizare și a vârstei standard de pensionare de
realizarea stagiului de cotizare în condiții de handicap
preexistent calității de asigurat, creează, fără vreo
justificare de natură obiectivă, o gravă discriminare între
persoanele cu handicap preexistent calității de asigurat și
cele care au dobândit handicapul după calitatea de
asigurat. Astfel, prima categorie de persoane beneficiază
de reducerea stagiului de cotizare și a vârstei standard de
pensionare în condițiile unui stagiu de cotizare incomplet,
în timp ce a doua categorie nu beneficiază de nici o
facilitate la pensionare. Autorul excepției susține, de
asemenea, că textul de lege criticat este contrar și
obligației constituționale a statului de a acorda o protecție
specială persoanelor cu handicap și de a asigura
realizarea unei politici naționale de egalitate a șanselor,
care se traduce, în concepția sa, și în îposibilitatea egală
pentru toate persoanele cu handicap, de a se bucura de
protecția specială prevăzută prin Legea nr. 19/2000, aceea
de a se pensiona pentru limită de vârstă cu reducerea
stagiului de cotizare și a vârstei standard de pensionare“.
Tribunalul București a reținut că nu există nici o cauză
de inadmisibilitate a excepției. Încheierea de sesizare nu
conține însă opinia instanței asupra excepției de
neconstituționalitate, iar solicitarea Curții Constituționale ca
sesizarea să fie completată și să-i fie astfel comunicată a
rămas fără nici un rezultat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază ca fiind neîntemeiate criticile de
neconstituționalitate a dispozițiilor art. 47 alin. (1) lit. b) din
Legea nr. 19/2000. În acest sens arată că textul de lege
supus controlului de constituționalitate nu încalcă
prevederile constituționale referitoare la protecția specială a
persoanelor cu handicap, întrucât aceste măsuri de
protecție specială fac obiectul reglementării altor acte
normative, respectiv al Ordonanței de urgență a Guvernului

5

nr. 102/1999 privind protecția specială și încadrarea în
muncă a persoanelor cu handicap, aprobată cu modificări
și completări prin Legea nr. 519/2002. În ceea ce privește
dreptul la pensie, arată că stabilirea categoriilor de pensie,
a cerințelor și a condițiilor pentru acordarea drepturilor de
pensie, inclusiv exceptarea de la îndeplinirea anumitor
cerințe și condiții, sunt în competența liberă și exclusivă a
legiuitorului, potrivit art. 47 alin. (2) din Constituție. În
lumina acestor concluzii, Guvernul consideră că textul de
lege criticat nu contravine prevederilor art. 16 din
Constituție, având în vedere că persoanele cu handicap
accentuat care au realizat cel puțin două treimi din stagiul
complet de cotizare preexistent calității de asigurat se află
într-o situație diferită, care justifică, în mod obiectiv și
rezonabil, un tratament diferit în raport cu celelalte categorii
de persoane care au dobândit deficiențe după încadrarea
în muncă.
Avocatul Poporului apreciază că, în absența opiniei
instanței de judecată cu privire la excepția de
neconstituționalitate
invocată,
sesizarea
Curții
Constituționale nu este legală. Cât privește critica de
neconstituționalitate adusă art. 47 alin. (1) lit. b) din Legea
nr. 19/2000, consideră că acest text de lege este
constituțional, deoarece se aplică în aceleași condiții pentru
toate categoriile de persoane asigurate aflate în aceeași
situație, fără a determina privilegii sau discriminări.
Președinții celor două Camere ale Parlamentului nu au
transmis punctul lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3 și 29
din Legea nr. 47/1992, să soluționeze excepția de
neconstituționalitate cu care a fost sesizată.
În ceea ce privește punctul de vedere trimis de
Avocatul Poporului, în sensul că lipsa opiniei instanței de
judecată conduce la nelegalitatea sesizării Curții, potrivit
dispozițiilor art. 29 alin. (4) din Legea nr. 47/1992, Curtea
constată că asupra acestei chestiuni s-a pronunțat prin
Decizia nr. 47 din 5 martie 1997, publicată în Monitorul
Oficial al României, Partea I, nr. 146 din 10 aprilie 1998,
prin care a statuat că examinarea excepției de
neconstituționalitate nu poate fi împiedicată de
neîndeplinirea unei obligații în sarcina unei autorități
publice, chiar dacă aceasta este o instanță judecătorească.
Obiectul excepției de neconstituționalitate îl constituie
dispozițiile art. 47 alin. (1) lit. b) din Legea nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, dispoziții potrivit cărora:
î(1) Persoanele asigurate care au realizat un stagiu de cotizare
în condiții de handicap preexistent calității de asigurat, în

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.052/25.XI.2005

funcție de gradul handicapului, beneficiază de reducerea
stagiilor de cotizare și a vârstelor standard de pensionare
prevăzute în anexa nr. 3, astfel: [...]
b) cu 10 ani, reducerea vârstei standard de pensionare,
dacă au realizat cel puțin două treimi din stagiul complet de
cotizare, pentru cei cu handicap accentuat;“.
În opinia autorului excepției, dispozițiile legale criticate
încalcă prevederile art. 16 alin. (1) și ale art. 50 din
Constituție, conform cărora:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 50: îPersoanele cu handicap se bucură de
protecție specială. Statul asigură realizarea unei politici
naționale de egalitate a șanselor, de prevenire și de tratament
ale handicapului, în vederea participării efective a persoanelor
cu handicap în viața comunității, respectând drepturile și
îndatoririle ce revin părinților și tutorilor.“
Examinând excepția de neconstituționalitate, Curtea
constată că esența criticilor aduse prevederilor art. 47
alin. (1) lit. b) din Legea nr. 19/2000 are în vedere faptul
că beneficiile prevăzute de acest text de lege se acordă
numai persoanelor asigurate care au realizat un stagiu de
cotizare în condiții de handicap preexistent calității de
asigurat, iar nu și celor care au dobândit handicapul după
calitatea de asigurat. Astfel, se creează, potrivit opiniei
autorului excepției, o discriminare între cele două categorii
de persoane, discriminare care nu își găsește nici o
justificare rațională și obiectivă. În plus, consideră că este
neglijată obligația pe care o are statul de a asigura o
protecție specială persoanelor cu handicap.
Analizând aceste critici, Curtea constată că prevederile
art. 47 alin. (1) lit. b) din Legea nr. 19/2000 nu epuizează
nicidecum măsurile luate pe plan legislativ pentru realizarea
protecției speciale a persoanelor cu handicap. Astfel,
Ordonanța de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea

nr. 519/2002, prevede numeroase măsuri de protecție în
folosul tuturor categoriilor de persoane cu handicap.
Textul de lege supus controlului de constituționalitate
are în vedere doar exercitarea dreptului la pensie al
persoanelor cu handicap, iar din cadrul acestei categorii,
numai a acelor persoane care au dobândit handicapul
înainte de a fi devenit asigurat în sistemul public al
asigurărilor sociale, respectiv înainte de a fi încadrate în
muncă. Este evident că această categorie de persoane se
află într-o situație diferită de cea a persoanelor care au
dobândit handicapul în timp ce erau încadrate în muncă,
fapt ce justifică în mod rezonabil instituirea unui tratament
juridic diferențiat. Astfel, în timp ce persoanele la care se
referă art. 47 din Legea nr. 19/2000 au dreptul de a obține
pensie pentru limită de vârstă, cu beneficiul reducerii
stagiului de cotizare și a vârstei de pensionare, persoanele
care au dobândit handicapul în timp ce erau încadrate în
muncă se bucură de o altă categorie de pensie, anume
pensia de invaliditate, prevăzută de art. 53 și următoarele
din aceeași lege. Aceasta constituie, de asemenea, o
reglementare favorabilă, corespunzătoare situației specifice
acestei din urmă categorii de persoane. Potrivit acestor
prevederi legale, și persoanele care au dobândit handicapul
în timp ce erau încadrate în muncă se pot înscrie la
pensie înainte de împlinirea vârstei standard de pensionare,
cu reducerea sau chiar eliminarea perioadei necesare
pentru realizarea stagiului de cotizare, în raport cu gradul
de invaliditate, ce se stabilește prin expertiză medicală.
Prin urmare, Curtea constată că textul de lege criticat
nu contravine principiului constituțional care consacră
egalitatea în drepturi și care permite instituirea unui
tratament juridic diferențiat, atât timp cât situațiile de fapt
avute în vedere sunt în mod obiectiv diferite. De
asemenea, în lumina argumentelor expuse nu pot fi
reținute nici criticile privind încălcarea obligației statului de
a proteja persoanele cu handicap.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 47 alin. (1) lit. b) din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Francisc Dămoc în Dosarul
nr. 2.741/AS/2005 al Tribunalului București — Secția a VIII-a conflicte de muncă, asigurări sociale, contencios
administrativ și fiscal.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind procedura de selectare a procesatorilor de plăți on-line cu carduri
în vederea operaționalizării sistemului îGhișeu virtual de plăți“
În temeiul art. 5 alin. (6) din Hotărârea Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările și completările ulterioare, și al art. 17 și 31 din titlul II al Legii
nr. 161/2003 privind unele măsuri pentru asigurarea transparenței în exercitarea demnităților publice, a funcțiilor publice și
în mediul de afaceri, prevenirea și sancționarea corupției, cu modificările și completările ulterioare,
ministrul comunicațiilor și tehnologiei informației emite prezentul ordin.
Art. 1. — Prezentul ordin se aplică procesatorilor de
plăți on-line cu card și stabilește criteriile pe care aceștia
trebuie să le îndeplinească în vederea selectării pentru
procesarea plăților prin sistemul îGhișeu virtual de plăți“.
Art. 2. — În sensul prezentului ordin, termenii de mai
jos au următoarele semnificații:
a) plătitor — persoană care efectuează o plată către o
instituție a administrației publice centrale sau locale;
b) debitor — persoană pentru care se efectuează plata
(nu este obligatoriu ca plătitorul și debitorul să fie aceeași
persoană);
c) emitent de plată — instituția care emite cererile de
plată pe numele plătitorului;
d) beneficiar de plată — instituția care primește în cont
banii plătitorului;
e) administrator de sistem — persoană cu drept de
administrare a soluției informatice;
f) autoritate — instituție cu drept de consultare a
bazelor de date din sistemul îGhișeu virtual de plăți“;
g) îGhișeu virtual de plăți“ — sistem utilizat de instituția
publică a administrației centrale față de care cetățenii au
debite, care facilitează plata acestor debite cu cardul
bancar;
h) procesator de plăți on-line cu card — persoana juridică
ce acționează în cadrul sistemelor de plăți cu carduri, ca
intermediar între deținătorul cardului, îGhișeul virtual de
plăți“, emitentul de plată, beneficiarul de plată, emitentul
cardului, banca acceptantă, alt procesator și/sau altă
persoană juridică, în baza unui contract încheiat cu
emitentul/banca acceptantă;
i) MAI — Ministerul Administrației și Internelor;
j) MCTI — Ministerul Comunicațiilor și Tehnologiei
Informației;
k) MFP — Ministerul Finanțelor Publice.
Art. 3. — (1) Selectarea procesatorilor de plăți on-line
cu card în cadrul proiectului îGhișeul virtual de plăți“ se
face de către MCTI.
(2) Această selecție se face pe baza criteriilor stabilite
de către MCTI prin prezentul ordin.
(3) În acest scop, în perioada 15 noiembrie —
1 decembrie a fiecărui an, începând cu anul 2006, MCTI
va primi documentația depusă de către procesatorii de plăți
on-line cu card, în vederea selectării; pentru anul 2005
documentația va fi depusă în perioada 25 noiembrie —
9 decembrie.
(4) În urma primirii documentelor de calificare din partea
furnizorilor, MCTI verifică respectarea criteriilor stabilite și
acordă un punctaj, în funcție de gradul de îndeplinire a

cerințelor, conform anexei care face parte integrantă din
prezentul ordin.
(5) Vor fi selectați acei procesatori de plăți on-line cu
card care întrunesc cel puțin 75 de puncte.
(6) Neîndeplinirea criteriilor eliminatorii cuprinse în anexă
conduce la descalificare.
(7) Evaluarea va fi efectuată de o comisie numită prin
ordin al ministrului comunicațiilor și tehnologiei informației.
În cadrul comisiei pot fi cooptați și membri desemnați din
partea MFP și MAI.
(8) Procesatorul de plăți on-line cu card care întrunește
numărul maxim de puncte va fi ales de MCTI pentru
procesarea plăților în cadrul îGhișeului virtual de plăți“.
Art. 4. — (1) Până la data de 15 decembrie a fiecărui
an MCTI va întocmi lista procesatorilor de plăți on-line cu
card selectați, care pot fi aleși de către beneficiarii de plată
pentru încasarea datoriilor către stat de la plătitori.
(2) Orice instituție publică beneficiară poate alege un
procesator de plăți on-line cu card din rândul celor
selectați.
(3) Interfațarea aplicațiilor aparținând instituțiilor publice
emitente sau beneficiare, precum și a procesatorilor de
plăți on-line cu card la îGhișeul virtual de plăți“ se face pe
cheltuiala instituției emitente, respectiv beneficiare.
Art. 5. — Pe perioada analizării documentației depuse,
MCTI poate solicita orice documente referitoare la
activitatea procesatorilor de plăți on-line cu card.
Art. 6. — Documentele necesare pentru selecție sunt:
a) cerere adresată în acest scop MCTI;
b) certificate constatatoare privind îndeplinirea obligațiilor
exigibile de plată a impozitelor și taxelor către stat, inclusiv
cele locale, precum și a contribuției pentru asigurările
sociale de stat (formulare-tip eliberate de autoritățile
competente din țara în care candidatul/ofertantul este
rezident);
c) certificat emis de oficiul registrului comerțului de pe
lângă camera de comerț și industrie națională sau
teritorială; cod fiscal (copie);
d) declarație care conține informații privind dotările
specifice, echipamentul tehnic și alte mijloace fixe;
e) declarație care conține informații privind numărul
mediu, în ultimele 12 luni, al personalului angajat,
asigurarea cu personal de specialitate, numărul și
pregătirea cadrelor de conducere;
f) bilanțul contabil din anul precedent, vizat și înregistrat
de organele competente;
g) cifra medie anuală de afaceri pe ultimii 3 ani obținută
din activitatea de procesare a plăților on-line cu cardul;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.052/25.XI.2005

h) descrierea funcțională a sistemului informatic prin
intermediul căruia este oferit serviciul;
i) planul de securitate al sistemului informatic,
cuprinzând totalitatea măsurilor tehnice și organizatorice
prevăzute pentru asigurarea securității tranzacțiilor;
j) certificări, din punct de vedere al securității, asupra
soluției informatice sau produselor conținute în aceasta,
emise de organizații naționale sau internaționale
recunoscute, acolo unde există;

k) propunere de contract-cadru de operare a plăților online cu cardul în cadrul îGhișeului virtual de plăți“.
Art. 7. — Informațiile solicitate mai sus vor fi furnizate
într-o manieră clară și relevantă, astfel încât să permită
evaluarea obiectivă a criteriilor prevăzute în anexă.
Art. 8. — Prezentul ordin va fi publicat în Monitorul
Oficial al României, Partea I.

p. Ministrul comunicațiilor și tehnologiei informației,
Cezar Armeanu,
secretar de stat
București, 18 noiembrie 2005.
Nr. 435.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
MINISTERUL SĂNĂTĂȚII
Nr. 1.223 din 18 noiembrie 2005

9

AUTORITATEA NAȚIONALĂ
PENTRU PROTECȚIA CONSUMATORILOR
Nr. 512 din 18 noiembrie 2005

ORDIN
privind aprobarea limitelor de competență în efectuarea controlului pe piață
al produselor cosmetice
Văzând Referatul de aprobare al Inspecției Sanitare de Stat nr. E.N. 3.679/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare, al Hotărârii Guvernului nr. 755/2003 privind organizarea și funcționarea Autorității
Naționale pentru Protecția Consumatorilor, cu modificările ulterioare, și în baza art. II din Legea nr. 379/2004,
ministrul sănătății și președintele Autorității Naționale pentru Protecția Consumatorilor emit următorul ordin:
Art. 1. — Prezentul ordin stabilește limitele de
competență în efectuarea controlului pe piață al produselor
cosmetice.
Art. 2. — Reprezentanții împuterniciți ai Ministerului
Sănătății au următoarele atribuții:
a) efectuarea controalelor în scopul depistării pericolului
de îmbolnăvire al populației care consumă produsele
cosmetice, în condiții normale;
b) interzicerea punerii pe piață a produselor cosmetice
prevăzute la art. 6 din Legea nr. 178/2000 privind
produsele cosmetice, republicată;
c) interzicerea punerii pe piață a produselor cosmetice
prevăzute la art. 7 alin. (1) lit. a) din Legea nr. 178/2000,
republicată;
d) verificarea și interzicerea folosirii în produsele
cosmetice a substanțelor clasificate ca fiind cancerigene,
mutagenice sau toxice pentru reproducere, din categoriile 1,
2 și 3 prevăzute în anexa nr. 2 la Normele metodologice
privind clasificarea, etichetarea și ambalarea preparatelor
chimice periculoase, aprobate prin Hotărârea Guvernului
nr. 92/2003;
e) verificarea notificărilor făcute de producător,
reprezentantul său autorizat, de beneficiarul fabricării
produsului cosmetic sau persoana responsabilă pentru
punerea pe piață a produsului cosmetic importat, care
trebuie să fie înregistrați legal în România, în condițiile
legale în vigoare.
Art. 3. — În cazul în care Ministerul Sănătății constată,
pe baza unor dovezi întemeiate, că un produs cosmetic,

deși respectă cerințele legii, reprezintă un pericol pentru
sănătate, poate interzice provizoriu comercializarea acelui
produs sau poate impune condiții speciale pentru
comercializarea acestuia pe teritoriul României.
Art. 4. — Ministerul Sănătății este autoritatea națională
competentă, care transmite informații Comisiei Europene
despre notificările făcute și alte modificări apărute.
Art. 5. — Reprezentanții Autorității Naționale pentru
Protecția Consumatorilor au următoarele atribuții:
1. verificarea etichetării produselor cosmetice, conform
prevederilor art. 17, 18 și 20 din Legea nr. 178/2000,
republicată;
2. verificarea datelor conținute în dosarul produsului
cosmetic, conform prevederilor art. 14, 15 și 16 din Legea
nr. 178/2000, republicată.
Art. 6. — (1) Constatarea contravențiilor și aplicarea
sancțiunilor prevăzute la art. 22 lit. c) din Legea
nr. 178/2000, republicată, se fac de către reprezentanții
împuterniciți ai Ministerului Sănătății.
(2) Constatarea contravențiilor și aplicarea sancțiunilor
prevăzute la art. 22 lit. a) și b) din Legea nr. 178/2000,
republicată, se fac de către reprezentanții împuterniciți ai
Autorității Naționale pentru Protecția Consumatorilor.
Art. 7. — Atât Ministerul Sănătății, cât și Autoritatea
Națională pentru Protecția Consumatorilor pot aplica
independent prevederile art. 23 alin. (2) și (3) din Legea
nr. 178/2000, republicată.
Art. 8. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu

Președintele Autorității Naționale
pentru Protecția Consumatorilor,
Cătălin Florin Teodorescu

MINISTERUL EDUCAȚIEI ȘI CERCETĂRII

ORDIN
privind aprobarea Metodologiei și a criteriilor de acordare a gradației de merit
și a salariului de merit în învățământul preuniversitar
În conformitate cu prevederile art. 50 alin. (9) din Legea nr. 128/1997 privind Statutul personalului didactic, cu
modificările și completările ulterioare,
în baza consultării federațiilor sindicale reprezentative la nivel de ramură învățământ,

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.052/25.XI.2005

în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Metodologia și criteriile de
acordare a gradației de merit și a salariului de merit în
învățământul preuniversitar, prevăzută în anexa care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară prezentului ordin.

Art. 3. — Direcția generală managementul resurselor
umane, inspectoratele școlare și unitățile de învățământ vor
duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul educației și cercetării,
József Köto,
˝
secretar de stat
București, 15 noiembrie 2005.
Nr. 5.466.
ANEXĂ

METODOLOGIA ȘI CRITERIILE
de acordare a gradației de merit și a salariului de merit în învățământul preuniversitar
SECȚIUNEA I
Acordarea gradației de merit în învățământul preuniversitar
CAPITOLUL I
Dispoziții generale
Art. 1. — În conformitate cu prevederile art. 50 alin. (3)
din Legea nr. 128/1997 privind Statutul personalului
didactic, cu modificările și completările ulterioare, personalul
didactic de predare, personalul didactic auxiliar și cel de
conducere din unitățile de învățământ pot beneficia de
gradația de merit, acordată prin concurs.
Art. 2. — (1) Această gradație se acordă pentru 10%
din posturile didactice existente la nivelul inspectoratului
școlar și reprezintă 20% din salariul de bază al persoanei,
și anume salariul funcției didactice conform grilei, cumulat,
când este cazul, cu indemnizația de conducere.
(2) Gradația de merit se include în salariul de bază și
constituie bază de calcul pentru celelalte sporuri și alte
drepturi care se acordă în raport cu salariul de bază.
(3) Numărul de gradații care se vor acorda începând cu
anul 2006 se calculează astfel: din numărul stabilit prin
aplicarea a 10% din totalul posturilor didactice de predare,
posturilor didactice auxiliare și de conducere se scade
numărul de gradații acordate în ultimii 3 ani, având în
vedere că gradația de merit se acordă pe o perioadă de
4 ani.
(4) Pentru acordarea gradației de merit se va avea în
vedere numărul de posturi aprobat prin legea bugetului de
stat pe anul 2006, respectiv aprobat de Ministerul Educației
și Cercetării, după caz.
(5) În situația în care personalului didactic, inclusiv celui
din cluburile sportive școlare și din palatele copiilor, i se
modifică locul de muncă, la nivelul aceluiași județ/al
municipiului București, acesta își păstrează gradația de
merit.
(6) În situația în care personalul didactic beneficiar al
gradației de merit este detașat în alt județ, acesta își poate
păstra gradația de merit, conform prevederilor art. 47
alin. (2) din Legea nr. 53/2003 — Codul muncii, cu
modificările și completările ulterioare.

Art. 3. — Gradația de merit se atribuie pe o perioadă
de 4 ani, începând cu 1 iulie 2006.
Art. 4. — (1) Personalul didactic care a beneficiat de
gradație de merit poate participa din nou la concurs.
(2) Un cadru didactic nu poate beneficia simultan de
gradație de merit și de salariu de merit în același an
calendaristic.
CAPITOLUL II
Înscrierea pentru acordarea gradației de merit
Art. 5. — (1) La concursul pentru acordarea gradației de
merit poate participa:
1. personalul didactic de predare, didactic auxiliar cu
contract de muncă și cel de conducere din unitățile de
învățământ, cu o vechime în învățământul preuniversitar de
peste 3 ani;
2. personalul didactic de predare din învățământul
preuniversitar, care are performanțe deosebite în inovarea
didactică, desfășoară activitate de formare continuă a
cadrelor didactice din învățământul preuniversitar la casa
corpului didactic, în perioada 1 martie 2002—20 ianuarie
2006, și are calificativul îFoarte bine“ în fiecare an școlar
din perioada evaluării.
(2) Condițiile prevăzute mai sus trebuie să le îndeplinească și:
— personalul didactic de predare de la centrele
județene/al
municipiului
București
de
asistență
psihopedagogică și din centrele și cabinetele logopedice;
— personalul didactic de predare și de conducere de la
cluburile sportive școlare, cluburile și palatele copiilor cu
statut de unități de învățământ subordonate inspectoratului
școlar, precum și cel de la Palatul Național al Copiilor;
— personalul didactic auxiliar din unitățile conexe din
învățământul preuniversitar.
CAPITOLUL III
Criterii pentru acordarea gradației de merit
Art. 6. — (1) Activitatea din ultimii 4 ani a candidaților
înscriși pentru acordarea gradației de merit, inclusă în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
raportul de autoevaluare, susținută prin documente
doveditoare, se evaluează pe baza unei fișe elaborate de
inspectoratul școlar/Ministerul Educației și Cercetării pentru
palatele și cluburile copiilor, transmisă inspectoratelor
școlare și Palatului Național al Copiilor, ținându-se seama
de următoarele criterii care trebuie îndeplinite de candidat,
în perioada 1 martie 2002—20 ianuarie 2006:
1. Criteriul activităților complexe cu valoare instructiveducativă, cum sunt:
a) rezultate deosebite obținute în pregătirea preșcolarilor
și a elevilor în raport cu standardele curriculare de
performanță, materializate în progresul elevilor la clasă, în
rezultate ale elevilor la clasă, la testări și examene
naționale de sfârșit de ciclu, rezultate obținute cu clasa și
individual pentru disciplinele de specialitate în învățământul
vocațional (de exemplu, ponderea elevilor cu performanțe
în clasa următoare);
b) inițierea și aplicarea unor proiecte de predare a
disciplinei prin utilizarea programului AEL în cadrul școlii,
dacă există condițiile tehnice necesare;
c) performanțe în pregătirea elevilor distinși la
concursuri de profil/olimpiade școlare, concursuri culturalartistice și sportive recunoscute de Ministerul Educației și
Cercetării, materializate în obținerea locurilor I, II, III și a
mențiunilor la faza internațională și a locurilor I, II, III la
faza națională, județeană și interjudețeană/regională,
precum și în obținerea de premii speciale. Este indicat să
se precizeze numele cadrului didactic;
d) pregătirea loturilor olimpice pentru concursurile
școlare, participarea, în calitate de membru al juriului sau
al comitetului de organizare, la concursurile și olimpiadele
județene, interjudețene (incluse în programul de activități și
în calendarul inspectoratelor școlare/Ministerului Educației și
Cercetării), naționale și internaționale;
e) pregătirea loturilor olimpice, activitatea în centre de
excelență și în unități școlare vocaționale, participarea, în
calitate de membru al juriului sau al comitetului de
organizare, la concursurile și olimpiadele județene,
interjudețene, naționale ori internaționale; organizarea de
concursuri și festivaluri la nivel internațional, național sau
interjudețean; organizarea și participarea la spectacole,
expoziții, concerte, simpozioane la nivel internațional,
național ori interjudețean;
f) rezultate notabile/măsurabile obținute în activitățile
culturale și educative organizate în școală și finalizarea
unor proiecte de parteneriat educațional, cu impact la nivel
local/județean/al municipiului București/național/internațional;
g) rezultatele comunicării cu părinții și cu autoritățile
locale, concretizate în reducerea abandonului școlar, a
delincvenței juvenile, a comportamentelor marginale;
h) atragerea de finanțări pentru centre de documentare
și informare etc.;
i) realizarea de proiecte extracurriculare, cu finanțare
extrabugetară;
j) rezultate obținute în centrele de excelență și centrele
de pregătire zonală din cadrul unităților de învățământ
vocaționale (muzică, seminarii, școli normale, teatru,
coregrafie, arte plastice, arhitectură, sport etc.) sau cu elevi
cu dificultăți de învățare;

11

k) activitate desfășurată de către cadrele didactice din
unitățile de învățământ cuprinse în Programul PHARE
2003/005-551.01.02 de monitorizare a învățământului
profesional și tehnic;
l) activitate desfășurată în vederea realizării echității în
educație (activități de remediere școlară, grădiniță de vară,
activități de desegregare, de educație incluzivă,
nediscriminatorie, de educație multiculturală/interculturală,
educație pentru diversitate/alteritate, programe de educație
a părinților recunoscute la nivel județean/național);
m) rezultate măsurabile/cuantificabile obținute în
dezvoltarea unor activități practice, educative pentru
formarea de abilități de comunicare, antreprenoriale și
tehnice;
n) rezultate măsurabile/cuantificabile obținute în
finalizarea unor proiecte de parteneriat educațional, la nivel
local/județean/național/internațional, și în activități de
voluntariat, la nivelul comunității locale;
o) activitate ca metodist, membru în consiliul consultativ
de specialitate de la nivelul inspectoratului școlar și în
comisia națională de specialitate, consilier educativ,
coordonator de cerc pedagogic, îndrumarea colectivelor
redacționale ale revistelor școlare;
p) participarea la cursuri de formare;
q) coordonarea activităților din cadrul Strategiei naționale
de acțiune comunitară.
2. Criteriul privind performanțe deosebite în inovarea
didactică, materializate în:
a) contribuția la elaborarea de programe școlare,
regulamente, metodologii, îndrumătoare/ghiduri metodice,
manuale școlare, auxiliare didactice, reviste școlare, avizate
de inspectoratul școlar sau de Ministerul Educației și
Cercetării, după caz; cărți în domeniul educațional,
înregistrate cu ISBN, crearea de softuri educaționale în
specialitate, paltforme de e-learning avizate de Ministerul
Educației și Cercetării; elaborarea unei programe școlare
pentru o disciplină opțională nouă, însoțită de suport de
curs; elaborarea unei programe vizând curriculum pentru
opțional integrat în dezvoltare locală;
b) elaborarea de cărți și lucrări științifice publicate în
domeniul didacticii, specialității și managementului
educațional, înregistrate cu ISBN;
c) activitatea de evaluator de manuale, de mentorat, de
formator, activitate în domeniul sindical la nivel
local/județean/național/internațional, participarea cu
comunicări la simpozioane județene, regionale (zonale),
naționale și/sau internaționale, participarea la formarea
personalului didactic prin casa corpului didactic, în calitate
de formatori, contribuția la cercetări științifice în specialitate
sau în domeniul problematicii învățământului și educației;
se va stabili un punctaj defalcat pentru cursuri cu o durată
de minimum 3 zile (24 ore), care să vizeze asigurarea
calității și personalizarea concretă de comunicare cu familia
și comunitatea privind participarea și contribuția la
activitățile menționate;
d) activitatea desfășurată în cadrul unor comisii tehnice
de elaborare a unor acte normative/administrative, în cadrul
unor comisii consultative de dialog social și al altor
structuri de dialog social și în comisiile naționale de
specialitate.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.052/25.XI.2005

3. Criteriul activităților desfășurate cu copii/elevi cu
cerințe educative speciale, la nivel local/județean/
național/internațional:
— integrarea copiilor cu cerințe educative speciale în
școlile de masă și desfășurarea activităților de educație
remedială.
4. Criteriul privind participarea la proiecte, în cadrul
programelor de reformă educațională, coordonate de
inspectoratul școlar, Ministerul Educației și Cercetării, de
alți parteneri (Institutul Francez, British Council, PHARE,
Socrates, Arion, MATRA, UNICEF, JIICA/JOCV, YOUTH,
Institutul Goethe, Banca Mondială, Centrul de limbi
moderne de la Graz, proiectele Kulturikontakt Austria etc.),
recunoscute de Ministerul Educației și Cercetării.
5. Criteriul privind creșterea prestigiului unității de
învățământ/conexe, făcând vizibile rezultatele acesteia în
presă, pe site-urile educaționale, prin sporirea calității
actului educațional, manifestat prin locul ocupat de școală
în ierarhia stabilită de inspectoratele școlare, ca urmare a:
a) contribuțiilor individuale și/sau în echipă la
dezvoltarea teoriei și practicii managementului educațional
și instituțional, în contextul reformei învățământului;
b) realizării unor proiecte cu finanțare din surse
extrabugetare, având ca efect sporirea calității instituției și
a procesului de predare-învățare-evaluare, a bazei
didactico-materiale;
c) realizării de parteneriate cu instituțiile din domeniul
educației și al culturii (universități, biblioteci, muzee, centre
de cultură, case de cultură, asociații, fundații etc.) la nivel
local, regional, național și internațional;
d) rezultatelor obținute prin participarea elevilor la
examenele de capacitate/teste naționale, evaluare națională,
bacalaureat și de absolvire;
e) realizărilor în ceea ce privește educația adulților și
reconversia profesională (cursuri, programe, materiale
auxiliare, platforme de învățare).
(2) Punctajul grilei de evaluare pentru fiecare categorie
de personal didactic (preșcolar, primar, profesor, de
conducere, didactic auxiliar) se va defalca pe
discipline/domenii de activitate/tipuri de activități.
(3) Realizarea cerințelor prevăzute la alin. (1) pct. 1
lit. g), h) și i) și pct. 5 lit. a), b) și c) este obligatorie
pentru personalul de conducere din unitățile de învățământ.
Art. 7. — Pentru personalul didactic auxiliar, criteriile
pentru acordarea gradației de merit sunt stabilite în fișa de
evaluare a activității, elaborată de inspectoratul școlar pe
baza fișei postului.
Art. 8. — (1) Consiliul de administrație al inspectoratului
școlar, prin aplicarea criteriilor generale, detaliază criteriile
și stabilește punctajul prin câte o grilă specifică fiecărei
categorii de cadre didactice și personal didactic auxiliar,
punctajele cu ponderile aferente fiind separate pentru
educatoare, învățători, profesori și cadre didactice din
învățământul vocațional, din cluburile sportive școlare,
palatele și cluburile copiilor, învățământul special,
personalul didactic auxiliar și personalul didactic de
conducere din unitățile de învățământ.
(2) Pentru personalul didactic și personalul de
conducere din cluburile sportive școlare, palatele și

cluburile copiilor, Ministerul Educației și Cercetării, prin
direcția de resort, va detalia criteriile și va stabili punctajele
cu ponderile aferente prin câte o grilă specifică fiecărei
categorii de personal didactic, cu consultarea federațiilor
sindicale reprezentative la nivel de ramură învățământ.
CAPITOLUL IV
Procedura de acordare a gradației de merit
Art. 9. — (1) Inspectorul școlar general numește, prin
decizie, comisia de coordonare a concursului în vederea
acordării gradației de merit.
(2) Comisia de coordonare a concursului în vederea
acordării gradației de merit este formată din:
a) președinte — un inspector școlar general adjunct;
b) secretar — un referent de la compartimentul
salarizare, normare;
c) membri — inspectori școlari de specialitate.
(3) Pentru Palatul Național al Copiilor, comisia de
coordonare a lucrărilor în vederea acordării gradației de
merit este formată din:
a) președinte — un inspector de specialitate din cadrul
Ministerului Educației și Cercetării;
b) secretar — un inspector din Direcția generală
managementul resurselor umane din cadrul Ministerului
Educației și Cercetării;
c) membri — inspectori școlari de specialitate din cadrul
Inspectoratului Școlar al Municipiului București.
(4) Reprezentanții federațiilor sindicale reprezentative la
nivel de ramură învățământ participă în calitate de
observatori la toate lucrările, au drept de acces la
documentele comisiilor și pot solicita consemnarea în
procesul-verbal a propriilor observații.
Art. 10. — În conformitate cu prevederile art. 50
alin. (5) din Legea nr. 128/1997, cu modificările și
completările ulterioare, procedura de atribuire a gradației de
merit prin concurs cuprinde următoarele etape:
1. Candidatul întocmește și depune la conducerea
unității de învățământ/conexe raportul de autoevaluare a
activității desfășurate, însoțit de documente doveditoare,
realizat în conformitate cu fișa de evaluare, pentru
acordarea gradației de merit, la categoria de personal în
care acesta se încadrează (elaborată de inspectoratul
școlar).
2. Consiliul profesoral al unității de învățământ/conexe,
pe baza dezbaterilor asupra modului în care raportul
reflectă realizările candidatului potrivit fișei de evaluare și a
documentelor doveditoare, formulează o apreciere sintetică
asupra activității candidatului, consemnată în procesulverbal de ședință.
3. Directorul unității de învățământ/conexe depune la
secretariatul inspectoratului școlar raportul de autoevaluare
însoțit de documentele doveditoare, aprecierea consiliului
profesoral, precum și propria apreciere, care trebuie să fie
obiectivă, cu referire și la deontologia profesională, la
abilitățile de comunicare ale candidatului în cadrul unității
de învățământ în care își desfășoară activitatea. Aprecierea
directorului unității de învățământ/conexe se face de către
inspectorul de management și evaluare instituțională. În

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
cazul Palatului Național al Copiilor, aprecierea personalului
de conducere se face de către un inspector din Direcția
generală învățământ preuniversitar și de către un inspector
în Direcția generală managementul resurselor umane din
cadrul Ministerului Educației și Cercetării.
4. În urma consultării consiliului consultativ, inspectorul
de specialitate întocmește un raport motivat, referitor la
activitatea candidatului în specialitate, acordând punctajul
ca sumă a punctelor pentru fiecare criteriu de evaluare din
fișă.
5. Comisia de coordonare a lucrărilor în vederea
acordării gradației de merit primește raportul de
autoevaluare, aprecierea consiliului profesoral și a
directorului unității, precum și raportul motivat al
inspectorului școlar de specialitate, pe care le examinează,
stabilește punctajul final și întocmește lista în ordinea
descrescătoare a acestuia, pe posturi și discipline. Lista
astfel întocmită va fi prezentată în consiliul de administrație
al inspectoratului școlar.
6. În consiliul de administrație al inspectoratului școlar
președintele comisiei prezintă propunerile de acordare a
gradațiilor de merit.
7. Consiliul de administrație aprobă lista candidaților
admiși la concurs, în ordinea descrescătoare a punctajului
acordat, și o afișează la inspectoratul școlar; această listă
se afișează în termen de 24 de ore de la încheierea
evaluării. În cazul Palatului Național al Copiilor, comisia de
coordonare a lucrărilor din cadrul Ministerului Educației și
Cercetării aprobă lista candidaților admiși în ordinea
descrescătoare a punctajului acordat și o afișează la sediul
Ministerului Educației și Cercetării, în termen de 24 de ore
de la încheierea evaluării.
8. Cadrele didactice au drept de contestație asupra
punctajului acordat, la inspectoratul școlar, în conformitate
cu graficul prevăzut în anexa nr. 1 la secțiunea I.
Contestațiile se rezolvă în termen de 3 zile calendaristice
de la data înregistrării acestora de către o comisie de
soluționare a contestațiilor, numită prin decizie a
inspectorului școlar general și formată din:
a) președinte — inspectorul școlar general/directorul
Direcției generale învățământ preuniversitar din cadrul
Ministerului Educației și Cercetării, pentru Palatul Național
al Copiilor;
b) secretar

— consilierul juridic;

13

c) membri — inspectori școlari și inspectorul școlar cu
atribuții privind managementul resurselor umane/inspectori
de specialitate din cadrul Direcției generale învățământ
preuniversitar din Ministerul Educației și Cercetării, pentru
Palatul Național al Copiilor, alții decât cei care au făcut
parte din comisia de coordonare a concursului.
Hotărârea comisiei de contestații este definitivă.
La lucrările comisiei de contestații participă și
reprezentanții organizațiilor sindicale afiliate la federațiile
sindicale reprezentative la nivel de ramură învățământ, în
calitate de observatori.
9. Hotărârea asupra rezultatului concursului, precum și
ponderea pe diferite specialități și unități de învățământ
aparține inspectorului școlar general, în baza listei întocmite
în ordinea descrescătoare a punctajului pe posturi și
discipline, care a fost aprobată de consiliul de administrație
al inspectoratului școlar, cu condiția respectării proporției
numărului de locuri pe discipline/domenii de activitate.
10. Consiliul de administrație al inspectoratului școlar
înaintează lista candidaților validați la Direcția generală
managementul resurselor umane din cadrul Ministerului
Educației și Cercetării, pentru emiterea ordinului ministrului
educației și cercetării. Lista transmisă la Ministerul
Educației și Cercetării, cu adresa de înaintare, conține:
a) numărul total și modul de calcul al numărului de
gradații acordate la nivelul județului/municipiului
București/Palatului Național al Copiilor;
b) observațiile liderilor de sindicat desemnați de
federațiile sindicale reprezentative la nivel de ramură
învățământ, care au participat la procedura de acordare a
gradației de merit, cu statut de observatori;
c) tabelul nominal și punctajul pentru candidații aprobați,
conform anexei nr. 2 la secțiunea I.
Art. 11. — Direcția generală managementul resurselor
umane din cadrul Ministerului Educației și Cercetării verifică
încadrarea în numărul de locuri, respectarea procedurii de
acordare a gradației de merit și elaborează ordinul
ministrului educației și cercetării pentru acordarea gradației
de merit cadrelor didactice, conform listelor primite de la
inspectoratele școlare.
Art. 12. — Locurile rămase vacante după emiterea
ordinului ministrului educației și cercetării se vor include în
numărul de locuri pentru anul următor, fără a se depăși
procentul de 10% din totalul posturilor didactice existente,
în anul pentru care se face calculul.
ANEXA Nr. 1
la secțiunea I

GRAFICUL

desfășurării concursului pentru acordarea gradațiilor de merit — sesiunea 2006
— 20 ianuarie — 11 februarie 2006: depunerea
dosarelor care conțin documentele justificative privind
activitatea cadrului didactic respectiv, la registratura
inspectoratului școlar;
— 14 februarie — 21 februarie 2006: analiza dosarelor
de către inspectorul de specialitate, cu consultarea
consiliului consultativ;

— 22 februarie — 5 martie 2006: verificarea dosarelor
de către comisia de coordonare a concursului în vederea
acordării gradației de merit;
— 22 februarie — 5 martie 2006: verificarea dosarelor
de către reprezentanții federațiilor sindicale reprezentative
din învățământ și refacerea punctajelor, în situația în care
observațiile sunt juste, împreună cu inspectorul de
specialitate;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.052/25.XI.2005

— 8 martie 2006: consiliul de administrație al
inspectoratului școlar aprobă lista candidaților validați;
— 9 martie 2006: afișarea listei la avizierul
inspectoratului școlar;
— 13 martie — 14 martie 2006: depunerea contestațiilor;
— 15 martie — 17 martie 2006: rezolvarea contestațiilor
de către comisie;
— 20 martie 2006: validarea rezultatelor finale ale
concursului de către consiliul de administrație al
inspectoratului școlar;
— 24 martie 2006: înaintarea la Ministerul Educației și
Cercetării, în vederea emiterii ordinului ministrului educației

și cercetării, a tabelului nominal cu personalul didactic de
predare, didactic auxiliar și cel de conducere din unitățile
de învățământ, nominalizat pentru acordarea gradației de
merit;
— 31 mai 2006: elaborarea ordinului ministrului
educației și cercetării.
NOTĂ:

Cadrele didactice de la Palatul Național al Copiilor vor
depune dosarele pentru concursul de acordare a gradației
de merit la registratura Ministerului Educației și Cercetării,
respectând graficul de mai sus.
ANEXA Nr. 2
la secțiunea I

Nr.
crt.

Numele și prenumele

Funcția

Specialitatea

Vechimea
în învățământ

Unitatea
de învățământ

Punctajul
obținut

NOTĂ:

În cazul personalului didactic de îndrumare și control, la rubrica îUnitatea de învățământ“ se
va preciza unitatea de învățământ unde are obligația de predare. Adeverințele emise de unitățile
de învățământ respective se vor anexa la lista transmisă, prin poștă, la Ministerul Educației și
Cercetării.

SECȚIUNEA a II-a
Acordarea salariului de merit în învățământul preuniversitar
CAPITOLUL I
Dispoziții generale
Art. 13. — În conformitate cu prevederile art. 50
alin. (7) din Legea nr. 128/1997, cu modificările și
completările ulterioare, personalul didactic și didactic auxiliar
poate beneficia de salariu de merit.
Art. 14. — Numărul salariilor de merit se calculează la
totalul posturilor didactice și didactice auxiliare existente la
nivelul inspectoratului școlar și se distribuie pe unități de
învățământ, indiferent de numărul cadrelor didactice și
didactice auxiliare al acestora, iar acordarea lor se face cu
respectarea prevederilor legale în vigoare.
Art. 15. — (1) Salariul de merit este un procent de
15%, aplicat la salariul de bază, și anume la salariul
funcției didactice conform grilei, cumulat, când este cazul,
cu indemnizația de conducere. Salariul de merit se include
în salariul de bază și constituie bază de calcul pentru
sporuri și alte drepturi care se acordă în raport cu salariul
de bază.
(2) Persoanele care beneficiază de salariu de merit se
stabilesc o dată pe an, de regulă după aprobarea bugetului
de stat, în raport cu rezultatele obținute în activitatea
desfășurată în anul precedent.
(3) Persoanele care solicită salariul de merit vor depune
la conducerea unității de învățământ o fișă de autoevaluare,
stabilită de consiliul de administrație al unității de
învățământ.
(4) Pentru personalul nou-angajat, salariul de merit se
poate acorda după o perioadă de 6 luni de la angajare.

(5) Salariul de merit poate fi acordat pentru cel mult
15% din numărul total de posturi didactice și didactice
auxiliare prevăzut în statul de funcții al unităților bugetare,
din care cel puțin două treimi vor fi utilizate pentru funcțiile
de execuție și cel mult o treime pentru funcțiile de
conducere din unitățile de învățământ.
(6) În situația în care personalului didactic, inclusiv celui
din cluburile sportive școlare și celui din palatele copiilor, i
se modifică locul de muncă, la nivelul aceluiași județ/al
municipiului București, acesta își păstrează salariul de
merit.
(7) Aceleași drepturi le are și personalul detașat în alte
județe.
Art. 16. — Pentru directorii și directorii adjuncți, salariile
de merit se aprobă de consiliul de administrație al
inspectoratului școlar din numărul salariilor repartizate
unității respective.
Art. 17. — Un cadru didactic nu poate beneficia
simultan de gradație de merit și de salariu de merit în
același an calendaristic.
Art. 18. — Salariul de merit se acordă pe an
calendaristic, începând cu 1 ianuarie 2006, pe baza
punctajului realizat în urma evaluării activității desfășurate
în anul precedent de candidat, conform fișei de evaluare
stabilite de consiliul de administrație al unității de
învățământ, în baza prezentei metodologii.
Art. 19. — (1) Contestațiile se depun la conducerea
unității de învățământ sau la organul ierarhic superior
(inspectoratul școlar), după caz, în termen de 3 zile
calendaristice de la data comunicării rezultatelor, în
conformitate cu graficul prevăzut în anexa la secțiunea
a II-a.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.052/25.XI.2005
(2) Contestațiile se soluționează de către o comisie
numită prin decizia directorului unității, respectiv
inspectorului școlar general.
(3) Hotărârea comisiei de soluționare a contestațiilor
este definitivă.
CAPITOLUL II
Criterii de bază pentru acordarea salariului de merit
Art. 20. — (1) Criterii privind calitatea activității
instructiv-educative (50 de puncte):
a) calificativ îFoarte bine“ în anul școlar precedent;
b) activitate de profesor coordonator de proiecte și
programe educative;
c) utilizarea Sistemului educativ informatizat, pentru
cadrele didactice din unitățile de învățământ în care acesta
există;
d) activități educative desfășurate cu elevii care au
cerințe educative speciale:
1. activitate de predare, învățare, evaluare, diagnosticare
și terapie desfășurată cu copiii cu cerințe educative
speciale în școlile de masă;
2. integrarea copiilor cu cerințe educative speciale în
școlile de masă și desfășurarea activităților de educație
remedială;
e) activitate de șef de catedră/comisie metodică,
metodist, coordonator de cerc pedagogic, membru în
consiliul consultativ de specialitate, formator, mentor;
f) performanțe obținute în pregătirea preșcolarilor sau a
elevilor, în urma testărilor și a examenelor de sfârșit de
ciclu;
g) rezultate obținute cu preșcolarii/elevii la concursurile
și olimpiadele școlare la nivel local/județean și național;
h) coordonarea activităților din cadrul Strategiei naționale
de acțiune comunitară.
(2) Pentru personalul de conducere și profesorii
coordonatori de proiecte și programe educative, evaluarea
se va face pe baza unei fișe speciale elaborate la nivelul
inspectoratului școlar, care va cuprinde indicatori specifici.
Art. 21. — (1) Criterii privind activitatea metodică,
științifică și culturală (50 de puncte):
a) valorificarea competențelor dobândite în cadrul
cursurilor de perfecționare, prin susținerea de activități
demonstrative sau comunicări la sesiuni științifice de
specialitate, în școală;
b) susținerea de activități demonstrative sau comunicări
la sesiuni științifice de specialitate, la nivel
local/județean/național;
c) elaborarea și publicarea unor studii și articole în
reviste de specialitate, acreditate;
d) obținerea unor rezultate cu elevii, în urma participării
la concursurile școlare, precum și la activități culturalartistice și sportive recunoscute de Ministerul Educației și
Cercetării;

15

e) responsabilități suplimentare, neremunerate,
desfășurate la nivel local/județean/național (membru în
comisia națională de specialitate, îndrumarea colectivelor
redacționale ale revistelor școlare, coordonarea unor
programe educaționale în colaborare cu inspectoratul
școlar, Ministerul Educației și Cercetării, alți parteneri —
Institutul Francez, British Council, Institutul Goethe, Banca
Mondială, PHARE, MATRA, UNICEF, participarea la
programele de reformă a învățământului preuniversitar
PHARE, inițierea și derularea unor programe Socrates,
Comenius etc.) recunoscute de Ministerul Educației și
Cercetării;
f) participarea la cursuri de formare;
g) contribuții la creșterea prestigiului și a calității
activității unității de învățământ prin forme de parteneriat cu
reprezentanți ai comunității locale, agenți economici etc.;
h) realizarea unor proiecte de finanțare din surse
extrabugetare;
i) activitatea desfășurată în cadrul unor comisii tehnice
de elaborare a unor acte normative/administrative cu
caracter normativ, în cadrul unor comisii consultative de
dialog social și al altor structuri de dialog social.
(2) Se vor puncta comunicările și lucrările elaborate și
prezentate în perioada evaluată.
Art. 22. — Fiecare unitate școlară, prin consiliul de
administrație, va stabili o fișă cu punctaj defalcat, pentru
fiecare categorie de personal angajat, în vederea întocmirii
raportului de autoevaluare a activității, pe baza
documentelor doveditoare, depuse pentru fiecare categorie
de personal angajat. Fișa cu punctajul defalcat se va afișa
la avizierul unității școlare, înainte de întocmirea dosarelor
candidaților.
Art. 23. — La toate etapele de acordare a salariului de
merit participă, în calitate de observatori, liderul/liderii
organizațiilor sindicale din unitate, respectiv reprezentanții
organizațiilor sindicale afiliate la federațiile reprezentative la
nivel de ramură învățământ, ale căror observații se
consemnează în procesele-verbale.
Art. 24. — În situația în care persoana care a obținut
salariul de merit a renunțat la el, chiar dacă acesteia nu
i-a încetat contractul individual de muncă cu unitatea,
salariul de merit poate fi redistribuit, până la expirarea
perioadei de un an de zile, altei persoane din aceeași
unitate de învățământ, în ordinea descrescătoare a
punctajului.
Art. 25. — Pentru personalul didactic auxiliar, salariul de
merit se va acorda în urma evaluării calității și eficienței
activităților cuprinse în fișa postului de către consiliul de
administrație al unității școlare. Realizarea criteriilor
prevăzute la art. 21 alin. (1) lit. g) și h) este obligatorie
pentru personalul didactic de conducere.
Art. 26. — Candidații care au obținut salariul de merit
pot să participe la concursul pentru obținerea gradației de
merit. În cazul în care vor fi nominalizați să obțină gradație
de merit, candidații au obligația să opteze pentru una
dintre cele două, după emiterea ordinului ministrului
educației și cercetării.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.052/25.XI.2005
ANEXĂ
la secțiunea a II-a
GRAFICUL

desfășurării acțiunilor pentru acordarea salariului de merit în anul 2006
— 15 — 21 noiembrie 2005: inspectoratul școlar
analizează, repartizează și transmite unităților de
învățământ numărul salariilor de merit;
— 22 — 25 noiembrie 2005: personalul didactic și
didactic auxiliar din învățământ cu rezultate deosebite
întocmește un raport de autoevaluare a activității și o
cerere, care se vor depune la conducerea unității;
— 28 noiembrie — 5 decembrie 2005: cererea și
raportul se analizează în consiliul profesoral al unității, care
formulează o apreciere sintetică (pentru fiecare solicitant în
parte) și va face propuneri, pe care le înaintează spre
aprobare consiliului de administrație;
— 7 decembrie — 8 decembrie 2005: consiliul de
administrație aprobă nominal personalul căruia i se atribuie
salariul de merit, în limita locurilor acordate de inspectoratul
școlar, și le transmite inspectoratului școlar spre validare;

— 9 decembrie 2005: validarea și afișarea rezultatelor;
— 12 decembrie — 13 decembrie 2005: depunerea
contestațiilor;
— 14 decembrie — 16 decembrie 2005: soluționarea
contestațiilor;
— 19 decembrie 2005: afișarea rezultatelor la
contestații.
NOTĂ:

1. Personalul didactic de conducere din unitățile de
învățământ va întocmi și va depune raportul de autoevaluare
a activității desfășurate, la inspectoratul școlar.
2. Aprobarea nominală va fi dată în consiliul de
administrație al inspectoratului școlar, în limita locurilor
aprobate.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.052/25.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064645]
ISSN 1453—4495

PDF compression, OCR, web-optimization with CVISION's PdfCompressor

