PARTEA

Anul 173 (XVII) — Nr. 735

I

LEGI, DECRETE, HOTĂRÂRI ȘI ALTE ACTE

Vineri, 12 august 2005

SUMAR

Nr.

Pagina
DECIZII ALE CURȚII CONSTITUȚIONALE

Nr.
808.

Decizia nr. 365 din 5 iulie 2005 referitoare la excepția
de neconstituționalitate a dispozițiilor art. 171
alin. 2 și 3 și art. 172 alin. 1 din Codul de
procedură penală.......................................................

1–3

852.

HOTĂRÂRI ALE GUVERNULUI ROMÂNIEI
798.

— Hotărâre pentru aprobarea Amendamentului
nr. 2, convenit prin schimb de scrisori semnate la
București la 4 ianuarie 2005 și la Luxemburg la
11 mai 2005, la Contractul de finanțare dintre
România, Banca Europeană de Investiții (BEI) și
Administrația Națională a Drumurilor (AND) pentru
finanțarea Proiectului de reabilitare a drumurilor,
etapa a IV-a, semnat la București la 6 noiembrie
2000 ...........................................................................

DECIZII

ALE

Pagina
— Hotărâre pentru aprobarea Regulamentului
privind autorizarea laboratoarelor de analize și
încercări în activitatea de construcții .......................

6–8

— Hotărâre privind schimbarea regimului juridic al
unor bunuri mobile, proprietate privată a statului,
aflate în administrarea Ministerului Apărării
Naționale ....................................................................

8–15

DECIZII ALE CONSILIULUI CONCURENȚEI
106.

4–6

CURȚII

— Decizie cu privire la concentrarea economică
realizată de către VITEXA HOLDINGS Ltd. Cipru
prin dobândirea de părți sociale reprezentând
79,9864% din capitalul social al Societății
Comerciale îCASA AUTO“ — S.R.L. Brașov .........

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 365
din 5 iulie 2005

referitoare la excepția de neconstituționalitate a dispozițiilor art. 171 alin. 2 și 3 și art. 172 alin. 1
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 171 alin. 2 și 3 și art. 172 alin. 1 din

Codul de procedură penală, excepție ridicată de Eugenia
Peptu în Dosarul nr. 15.701/2004 al Judecătoriei Iași.
La apelul nominal lipsesc părțile, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile legale criticate nu aduc
atingere dreptului la apărare și principiului egalității în
drepturi. De altfel, asupra prevederilor art. 171 alin. 2 și 3
din Codul de procedură penală, Curtea s-a mai pronunțat
statuând, prin Decizia nr. 7/2000, că sunt constituționale.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 735/12.VIII.2005
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2005, pronunțată în
Dosarul nr. 15.701/2004, Judecătoria Iași a sesizat Curtea
Constituțională cu excepția de neconstituționalitate a
prevederilor art. 171 alin. 2 și 3 și art. 172 alin. 1 din Codul
de procedură penală.
Excepția a fost ridicată de Eugenia Peptu în dosarul cu
numărul de mai sus, având ca obiect soluționarea unei
cauze penale.
În motivarea excepției de neconstituționalitate,
autoarea acesteia susține că potrivit art. 171 alin. 2 din
Codul de procedură penală învinuitul ori inculpatul care are
o anumită calitate beneficiază, în faza de urmărire penală,
de asistența juridică obligatorie, iar potrivit alin. 3 al
aceluiași articol, în faza de cercetare judecătorească,
asistența juridică este obligatorie atunci când pedeapsa
prevăzută de lege pentru infracțiunea săvârșită este
detențiunea pe viață ori închisoarea de 5 ani sau mai
mare. Ca urmare a acestor dispoziții, în faza a doua a
procesului penal inculpatul beneficiază de asistență juridică
obligatorie, după ce, în prima fază a procesului, a fost
privată de acest drept întrucât nu are calitatea
circumstanțiată prevăzută de alin. 2 al articolului criticat.
Or, aceste împrejurări sunt, în opinia autoarei excepției, de
natură să instituie o inegalitate de tratament juridic pe
parcursul celor două faze — de urmărire penală și de
cercetare judecătorească — cu consecința directă a
prejudicierii dreptului la apărare de care trebuie să
beneficieze orice cetățean în tot cursul procesului penal.
În ceea ce privește dispozițiile art. 172 alin. 1 din Codul
de procedură penală, autoarea excepției susține că acestea
sunt neconstituționale în măsura în care dreptul de a
asista la efectuarea actelor de urmărire penală aparține
doar apărătorului învinuitului și inculpatului, nu și acestora
din urmă. Astfel, în situația în care persoana cercetată nu
are
posibilitatea angajării unui apărător și nu se
încadrează în condițiile legale pentru a beneficia de un
apărător din oficiu, este discriminat și tratat inegal față de
un altul care-și poate permite un avocat sau care
beneficiază de asistență juridică obligatorie. Ca urmare a
acelorași rațiuni, aceste prevederi aduc atingere și dreptului
consacrat de art. 6 pct. 3 lit. d) din Convenția pentru
apărarea drepturilor omului și a libertăților fundamentale.
Judecătoria Iași
opinează
că
excepția
de
neconstituționalitate a dispozițiilor art. 171 alin. 2 și 3 din
Codul de procedură penală este neîntemeiată, deoarece
dreptul la apărare garantat de Legea fundamentală nu
trebuie confundat cu asistența juridică obligatorie prevăzută
de legiuitor pentru situații limitativ enumerate. Persoana
îndreptățită se poate prevala sau nu de dreptul la apărare
care nu poate fi convertit în virtutea garantării
constituționale într-o obligație a organelor judiciare de a
asigura asistența juridică obligatorie. Deși instanța
apreciază că excepția este nefondată, consideră că, din
punctul de vedere al asistenței juridice obligatorii,
dispozițiile art. 171 alin. 2 din Codul de procedură penală,
față de dispozițiile art. 171 alin. 3 din același cod, ar putea
fi interpretate ca discriminatorii, în ceea ce privește
persoana învinuitului sau inculpatului, în faza de urmărire
penală, în raport cu persoana inculpatului, în faza cercetării
judecătorești.
În ceea ce privește excepția de neconstituționalitate a
dispozițiilor art. 172 alin. 1 din Codul de procedură penală,
instanța de judecată opinează că și aceasta este
neîntemeiată, deoarece dispozițiile legale mai sus criticate
transpun, în norme procedurale, pentru inculpat, învinuit și
celelalte părți, după caz, pe tot parcursul derulării

procesului penal declanșat, principiul constituțional al
garantării dreptului la apărare, inclusiv sub aspectul și din
perspectiva dreptului acestora la asistență juridică, respectiv
al dreptului oricărei părți, indiferent de stadiul procesual, de
a fi asistate de un apărător.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece atât Legea fundamentală, cât
și Codul de procedură penală consacră regula potrivit
căreia părțile au dreptul la asistență juridică, drept de
care persoana îndreptățită se poate prevala sau nu. Prin
urmare, este un drept al persoanei și nu o obligație a
organelor judiciare de a asigura asistența juridică. Există
însă situații în care legea impune asistența juridică
obligatorie a învinuitului sau inculpatului, considerându-se
că apărarea este o instituție de interes social, care
funcționează atât în interesul acestor persoane, cât și în
interesul bunei desfășurări a procesului penal. Or, tocmai
aceste situații sunt prevăzute în art. 171 alin. 2 din Codul
de procedură penală care au aplicabilitate pe tot parcursul
procesului penal, precum și în art. 171 alin. 3 din același
cod care sunt incidente numai pentru faza de cercetare
judecătorească. Regula este că asistența juridică este
facultativă, iar cazurile în care aceasta este obligatorie
sunt, în virtutea dispoziției art. 126 alin. (2) din Constituție,
prevăzute expres de legiuitor. În aceste condiții susținerea
că limitarea asistenței juridice obligatorii în faza de
judecată, în anumite situații determinate, încalcă dreptul la
apărare este neîntemeiată, câtă vreme regula consacrată
de Legea fundamentală este cea a asistenței juridice
facultative.
În ceea ce privește dispozițiile art. 172 alin. 1 din Codul
de procedură penală, Guvernul consideră că nici aceste
prevederi nu contravin principiilor egalității în drepturi și
garantării dreptului la apărare, întrucât nu au rolul de a
limita drepturile învinuitului sau inculpatului, ci de a preciza
întinderea drepturilor apărătorului acestora. Totodată,
legiuitorul stabilește, în temeiul art. 126 alin. (2) din
Constituție, modalitatea de exercitare a dreptului la apărare,
drept care, odată garantat, trebuie exercitat cu respectarea
dispozițiilor privind desfășurarea procesului penal.
Avocatul Poporului consideră că excepția de
neconstituționalitate este neîntemeiată, deoarece dreptul la
apărare nu poate fi confundat cu dreptul la asistență
juridică obligatorie, primul fiind garantat în toate cazurile,
iar cel de-al doilea fiind creat de legiuitor. De asemenea,
prevederile art. 172 alin. 1 din Codul de procedură penală
nu instituie privilegii sau discriminări între persoanele
prevăzute de ipoteza normei. De altfel, Curtea
Constituțională a statuat că principiul egalității nu înseamnă
uniformitate, așa încât, dacă la situații egale trebuie să
corespundă un tratament egal, la situații diferite tratamentul
juridic nu poate fi decât diferit.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 171 alin. 2 și 3 și art. 172 alin. 1 din Codul
de procedură penală, cu următorul conținut:
— Art. 171 alin. 2 și 3: îAsistența juridică este obligatorie
când învinuitul sau inculpatul este minor, militar în termen,
militar cu termen redus, rezervist concentrat sau mobilizat, elev
al unei instituții militare de învățământ, internat într-un centru
de reeducare sau într-un institut medical educativ, când este
arestat chiar în altă cauză ori când organul de urmărire penală
sau instanța apreciază că învinuitul ori inculpatul nu și-ar putea
face singur apărarea, precum și în alte cazuri prevăzute
de lege.
În cursul judecății, asistența juridică este obligatorie și în
cauzele în care legea prevede pentru infracțiunea săvârșită
pedeapsa detențiunii pe viață sau pedeapsa închisorii de 5 ani
sau mai mare.“;
— Art. 172 alin. 1: îÎn cursul urmăririi penale, apărătorul
învinuitului sau inculpatului are dreptul să asiste la efectuarea
oricărui act de urmărire penală și poate formula cereri și
depune memorii. Lipsa apărătorului nu împiedică efectuarea
actului de urmărire penală, dacă există dovada că apărătorul a
fost încunoștințat de data și ora efectuării actului.“
Autoarea excepției de neconstituționalitate susține că
prin dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
ale art. 24 referitoare la Dreptul la apărare, precum și cele
ale art. 6 pct. 3 lit. d) din Convenția pentru apărarea
drepturilor omului și a libertăților fundamentale care
reglementează dreptul oricărui acuzat de a solicita audierea
martorilor acuzării și de a obține citarea și audierea
martorilor apărării în aceleași condiții ca și martorii acuzării.
Examinând excepția de neconstituționalitate, Curtea
constată că asupra constituționalității dispozițiilor art. 171
alin. 2 și 3 din Codul de procedură penală aceasta s-a
mai pronunțat, de exemplu, prin Decizia nr. 7 din
20 ianuarie 2000, publicată în Monitorul Oficial al
României, Partea I, nr. 161 din 18 aprilie 2000, într-o
cauză în care, de asemenea, se indica încălcarea
dispozițiilor constituționale referitoare la dreptul la apărare.
Prin acea decizie Curtea a constatat că dreptul la apărare
prevăzut în art. 24 din Constituție este pe deplin respectat
prin dispozițiile art. 171 din Codul de procedură penală,
care, prin alin. 1, prevede dreptul învinuitului sau al
inculpatului de a fi asistat de apărător în tot cursul urmăririi
penale și al judecății, iar organele judiciare sunt obligate
să-i aducă la cunoștință acest drept.
În anumite cazuri, în care învinuitul sau inculpatul se
află în situații deosebite, legea a prevăzut, în alin. 2 al
art. 171 din Codul de procedură penală, 8 cazuri de
asistență juridică obligatorie, atât în faza urmăririi penale,
cât și în faza judecății, iar în alin. 3, alte două cazuri, dar
numai pentru faza judecății.

3

Curtea constată că dreptul la apărare nu poate fi
confundat cu dreptul la asistență juridică obligatorie, primul
fiind garantat în toate cazurile, iar cel de-al doilea fiind creat
de legiuitor, care stabilește și cazurile în care se consideră
că este necesar. Întrucât legea fundamentală garantează
dreptul la apărare, iar nu și pe cel la asistență juridică
obligatorie, Curtea consideră că stabilirea cazurilor în care
aceasta din urmă este obligatorie constituie atributul exclusiv
al legiuitorului. Astfel, nu se poate susține că dispozițiile
art. 171 alin. 2 și 3 din Codul de procedură penală sunt
neconstituționale numai pentru că nu prevăd că asistența
juridică este obligatorie în toate cazurile, iar în ceea ce
privește alin. 3, și în cursul urmăririi penale, câtă vreme
exercitarea dreptului la asistență juridică este garantată.
Considerentele deciziei mai sus amintite își păstrează
valabilitatea și în prezenta cauză, deoarece nu au
intervenit elemente noi de natură să determine schimbarea
acestei jurisprudențe.
Cât privește critica referitoare la art. 172 alin. 1 din
Codul de procedură penală, Curtea constată că aceste
dispoziții oferă, în cursul urmăririi penale, apărătorului
învinuitului sau inculpatului posibilitatea concretă de a
asista la efectuarea oricărui act de urmărire penală și de a
formula cereri ori depune memorii. Or, de vreme ce
apărătorul este reprezentantul intereselor învinuitului sau
inculpatului, nu se poate susține că acesta din urmă ar fi
împiedicat să participe, în măsura în care își manifestă în
mod expres această opțiune, la efectuarea unui anumit act
de urmărire penală. De altfel, prima fază a procesului
penal se finalizează cu prezentarea materialului de urmărire
penală, ocazie cu care cel cercetat poate formula cereri
noi și poate face declarații suplimentare. Prin urmare, textul
legal criticat se constituie într-o normă de protecție de
natură a asigura persoanei cercetate dreptul la apărare
care implică, printre altele, și respectarea dreptului
consacrat de art. 6 pct. 3 lit. d) din Convenția pentru
apărarea drepturilor omului și a libertăților fundamentale,
potrivit căruia orice persoană acuzată are posibilitatea de a
solicta îaudierea martorilor acuzării și să obțină citarea și
audierea martorilor apărării în aceleași condiții ca și martorii
acuzării“.
Pe de altă parte, prevederile contestate de autor sunt
dispoziții referitoare la procedura în materie penală pe
care, potrivit art. 126 alin. (2) din Constituție, legiuitorul are
deplina libertate de a o reglementa.
De asemenea, atât art. 171 alin. 2 și 3, cât și art. 172
alin. 1 din Codul de procedură penală nu aduc atingere
dispozițiilor constituționale ale art. 16 referitoare la principiul
egalității, întrucât acesta presupune un tratament identic
pentru toate persoanele aflate în aceeași situație juridică și
nu uniformizarea situațiilor în care se poate afla o
persoană.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 171 alin. 2 și 3 și art. 172 alin. 1 din Codul de
procedură penală, excepție ridicată de Eugenia Peptu în Dosarul nr. 15.701/2004 al Judecătoriei Iași.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 735/12.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Amendamentului nr. 2, convenit prin schimb de scrisori semnate la București
la 4 ianuarie 2005 și la Luxemburg la 11 mai 2005, la Contractul de finanțare dintre România și
Banca Europeană de Investiții și Administrația Națională a Drumurilor (AND)
pentru finanțarea Proiectului de reabilitare a drumurilor, etapa a IV-a,
semnat la București la 6 noiembrie 2000
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 5 din Legea nr. 527/2001 privind ratificarea Contractului de finanțare dintre România și Banca Europeană de Investiții
și Administrația Națională a Drumurilor (AND) pentru finanțarea Proiectului de reabilitare a drumurilor, etapa a IV-a,
semnat la București la 6 noiembrie 2000,
Guvernul României adoptă prezenta hotărâre.
Articol unic. — Se aprobă Amendamentul nr. 2, convenit
prin schimb de scrisori semnate la București la 4 ianuarie
2005 și la Luxemburg la 11 mai 2005, la Contractul de
finanțare dintre România și Banca Europeană de Investiții
și Administrația Națională a Drumurilor (AND) [actuala

Companie Națională de Autostrăzi și Drumuri Naționale din
România — S.A. (CNADNR)] pentru finanțarea Proiectului
de reabilitare a drumurilor, etapa a IV-a, semnat la
București la 6 noiembrie 2000 și ratificat prin Legea
nr. 527/2001.

PRIM-MINISTRU

CĂLIN POPESCU-TĂRICEANU

București, 14 iulie 2005.
Nr. 798.

Contrasemnează:
Ministrul finanțelor publice,
Ionel Popescu
Ministrul transporturilor, construcțiilor și turismului,
Gheorghe Dobre
p. Ministrul afacerilor externe,
Anton Niculescu,
secretar de stat

ROMÂNIA
MINISTERUL FINANȚELOR PUBLICE

Cabinet secretar de stat
București, 4 ianuarie 2005
Către Banca Europeană de Investiții*)
Bd. Konrad Adenauer 100
Luxemburg
Fax:
00352 — 437704
00343 — 793167
00352 — 43797488
În atenția domnului Thomas Timme, ofițer de împrumut — Țări în curs de aderare
Ref.: Amendamentul nr. 2 la Contractul de finanțare FI nr. 20.781 dintre România și Banca Europeană de
Investiții și Administrația Națională a Drumurilor (actualmente Compania Națională de Autostrăzi și Drumuri Naționale din
România — S.A. — CNADNR) — Proiectul de reabilitare a drumurilor, etapa a IV-a
Stimate domn,
Referitor la Amendamentul nr. 2 la contractul de finanțare sus-menționat (Contract de finanțare), dorim să vă
reamintim de solicitarea Companiei Naționale de Autostrăzi și Drumuri Naționale din România — S.A. (CNADNR),
adresată Ministerului Finanțelor Publice (MFP) la data de 4 ianuarie 2004.
În conformitate cu prevederile subparagrafului 1.02 B din Contractul de finanțare, data limită de tragere a sumelor
din împrumut a fost 31 decembrie 2004.
De asemenea, luând în considerare perioada cuprinsă între 6 noiembrie 2000, data semnării Contractului de
finanțare, și 9 octombrie 2001, data ratificării Contractului de finanțare, vă rugăm să aveți amabilitatea de a vă exprima
acordul referitor la modificarea subparagrafului 1.02 B, ținând cont de extinderea datei limită de tragere de la
31 decembrie 2004 la 30 noiembrie 2005.
Menționăm totodată că CNADNR a solicitat și a primit aprobarea Ministerului Transporturilor, Construcțiilor și
Turismului cu privire la modificarea datei limită de tragere de la 31 decembrie 2004 la 30 noiembrie 2005.
În data de 19 octombrie 2004 v-am transmis solicitarea sus-menționată, trimisă de CNADNR la MFP, și v-am
rugat să ne comunicați punctul dumneavoastră de vedere în cel mai scurt timp posibil.
*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005

5

Având în vedere întârzierea considerabilă înregistrată cu privire la acest aspect, vă rugăm din nou să ne
comunicați opinia dumneavoastră în cel mai scurt timp.
Cu stimă,
Paul Ichim,
secretar de stat
ROMÂNIA
MINISTERUL FINANȚELOR PUBLICE

Cabinet secretar de stat
București, 11 mai 2005
Către Banca Europeană de Investiții*)
Bd. Konrad Adenauer 100
Luxemburg
Fax:
00352 — 437704
00343 — 793167
00352 — 43797488
În atenția domnului Thomas Timme, ofițer de proiect — Țări în curs de aderare
Copie: domnului Rainer Saerbeck, director Departament operațiuni de împrumut Bulgaria și România
Ref.: Amendamentul nr. 2 la Contractul de finanțare FI nr. 20.781 dintre România și Banca Europeană de
Investiții și Administrația Națională a Drumurilor (actualmente Compania Națională de Autostrăzi și Drumuri Naționale din
România — S.A. — CNADNR) — Proiect de reabilitare a drumurilor, etapa a IV-a
Stimate domn,
Vă mulțumesc pentru transmiterea formei de proiect a Amendamentului nr. 2 la contractul de finanțare
sus-amintit.
Suntem pe deplin de acord cu conținutul proiectului acestui amendament și vă adresăm rugămintea de a trimite
Ministerului Finanțelor Publice acest document în forma oficială, în cel mai scurt timp posibil.
Cu stimă,
Dragoș Neacșu,
secretar de stat
PRIN CURIER
BANCA EUROPEANĂ DE INVESTIȚII

Către Ministerul Finanțelor Publice*)
Direcția generală a finanțelor publice externe
Str. Apolodor nr. 17, sectorul 5
București, RO-70060
România
În atenția domnului I. Popescu, ministrul finanțelor publice
A fi înaintat ulterior:
Companiei Naționale de Autostrăzi și Drumuri Naționale din România — S.A.
Bd. Dinicu Golescu nr. 38, sectorul 1
București, RO-010873
România
În atenția domnului M. Bășulescu, director general
JU/Ops/JM/nd Nr. 949
Luxemburg, 11 mai 2005
Ref.: România — Proiectul de reabilitare a drumurilor, etapa a IV-a (FI nr. 20.781)
Contractul de finanțare dintre România și Banca Europeană de Investiții și Compania Națională de Autostrăzi și
Drumuri Naționale din România — S.A. (CNADNR) [cunoscută anterior ca Administrația Națională a Drumurilor (AND)],
datat 6 noiembrie 2000 (Contract de finanțare)
Amendamentul nr. 2
Stimați domni,
Facem referire la solicitarea dumneavoastră, datată 4 ianuarie 2005, referitoare la extinderea termenului limită de
înaintare a cererilor de tragere.
În consecință, Contractul de finanțare va fi amendat după cum urmează:
În cadrul subparagrafului 1.02 B data î31 decembrie 2004“ va fi înlocuită cu data î10 octombrie 2005“ și în
cadrul subparagrafului 1.05 data î30 aprilie 2005“ va fi înlocuită cu data î30 noiembrie 2005“.
Restul termenilor și condițiilor Contractului de finanțare nu vor înregistra modificări.
Vă rugăm să aveți amabilitatea de a confirma acordul dumneavoastră cu privire la prezentul amendament, prin
parafarea fiecărei pagini din cele patru exemplare originale ale acestei scrisori și prin contrasemnarea și datarea în locul
indicat mai jos.
*) Traducere.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 735/12.VIII.2005

De asemenea, vă rugăm să procedați astfel încât Compania Națională de Autostrăzi și Drumuri Naționale din
România — S.A. să-și exprime acordul cu privire la acest amendament, prin parafarea fiecărei pagini și semnarea în
spațiul indicat, inserând data semnării și returnându-ne ulterior două exemplare originale ale scrisorii prin curier.
Din partea Băncii Europene de Investiții,
Ai dumneavoastră,
R. Saerbeck
G.D. Spota
De acord pentru și din partea României,
Ministerul Finanțelor Publice
Ionel Popescu
Ministrul finanțelor publice
.................................................
București, 26 mai 2005
De acord pentru și din partea Companiei Naționale de Autostrăzi și Drumuri Naționale din România — S.A.,
Mircea Pop
Director general
.................................................
București, 19 mai 2005
GUVERNUL ROMÂNIEI

HOTĂRÂRE
pentru aprobarea Regulamentului privind autorizarea laboratoarelor de analize și încercări
în activitatea de construcții
În temeiul art. 108 din Constituția României, republicată, și al art. 38 alin. (1) din Legea nr. 10/1995 privind
calitatea în construcții, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul privind autorizarea
laboratoarelor de analize și încercări în activitatea de
construcții, prevăzut în anexa care face parte integrantă din
prezenta hotărâre.
Art. 2. — Autorizarea laboratoarelor de analize și
încercări în activitatea de construcții se face de

Inspectoratul de Stat în Construcții — I.S.C.
Art. 3. — Autorizațiile emise de Inspectoratul de Stat în
Construcții — I.S.C. anterior intrării în vigoare a prezentei
hotărâri își mențin valabilitatea până la expirarea termenelor
pentru care au fost acordate.

PRIM-MINISTRU

CĂLIN POPESCU-TĂRICEANU

București, 14 iulie 2005.
Nr. 808.

Contrasemnează:
Ministrul transporturilor,
construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
ANEXĂ

REGULAMENT
privind autorizarea laboratoarelor de analize și încercări în activitatea de construcții
CAPITOLUL I
Dispoziții generale
Art. 1. — Autorizarea laboratoarelor de analize și
încercări în activitatea de construcții, denumite în continuare
laboratoare de încercări în construcții, reprezintă componenta
sistemului calității în construcții instituit de Legea
nr. 10/1995 privind calitatea în construcții, cu modificările
ulterioare, prin care sunt recunoscute oficial competența
tehnică a laboratoarelor de a efectua analize și încercări
specifice domeniului construcții și competența legală de a
emite documente valabile pentru atestarea calității lucrărilor
de construcții.
Art. 2. — (1) Prezentul regulament se aplică:

a) laboratoarelor care execută analize și încercări în
conformitate cu prevederile reglementărilor tehnice în
construcții, cu standardele naționale sau cu alte documente
tehnice aplicabile, pentru controlul calității pe parcursul
execuției lucrărilor de construcții;
b) laboratoarelor care execută analize și încercări pentru
constatarea stării tehnice a construcțiilor existente, necesare
în cadrul activităților de expertizare tehnică a construcțiilor
și de urmărire a comportării în timp a construcțiilor.
(2) Prezentul regulament nu se aplică laboratoarelor de
încercări prevăzute de Hotărârea Guvernului nr. 622/2004
privind stabilirea condițiilor de introducere pe piață a
produselor pentru construcții.
(3) Pentru aplicarea prezentului regulament, expresia
lucrări de construcții semnifică lucrările de execuție a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005
construcțiilor noi, inclusiv a instalațiilor aferente acestora,
precum și lucrările de intervenții în timp asupra
construcțiilor existente și instalațiilor aferente acestora,
constând în lucrări de reconstruire, consolidare,
transformare, reabilitare, extindere, desființare parțială și
reparații, după caz.
Art. 3. — Prezentul regulament stabilește condițiile
generale privind autorizarea laboratoarelor de încercări în
construcții, precum și cadrul organizatoric de desfășurare a
activității de autorizare.
Art. 4. — Documentele emise de laboratoarele de
încercări în construcții sunt valabile în condițiile în care:
a) laboratoarele emitente sunt autorizate și autorizarea
este valabilă;
b) documentele sunt emise pentru domeniile de
competență autorizate.
CAPITOLUL II
Domenii și condiții de autorizare
Art. 5. — Autorizarea laboratoarelor de încercări în
construcții constă în:
a) evaluarea domeniului de activitate, respectiv a
analizelor și încercărilor ce pot fi efectuate;
b) evaluarea personalului pentru îndeplinirea unor funcții
sau sarcini specifice în activitatea de laborator.
Art. 6. — (1) Evaluarea domeniului de activitate se
realizează pe profiluri și tipuri de analize și încercări ce pot
fi efectuate, identificate pe baza unui nomenclator de
analize și încercări.
(2) Domeniul de activitate autorizat pentru un laborator,
poate include unul sau mai multe profiluri, respectiv tipuri,
de analize și încercări.
Art. 7. — Evaluarea personalului de laborator se face
pe baza unor cerințe privind nivelul de instruire,
specialitatea de formare profesională și experiența în
activitatea de laborator, stabilite prin Procedura de
autorizare a personalului din laboratoarele de analize și
încercări în construcții.
Art. 8. — (1) Poate fi autorizată ca laborator de
încercări în construcții orice persoană juridică sau entitate
din cadrul unei persoane juridice, cu sediul în România,
care funcționează ca laborator de încercări și îndeplinește
criteriile de autorizare și cerințele minime de competență
referitoare la autorizare, prevăzute în Procedura privind
evaluarea laboratoarelor de analiză și încercări în
construcții în vederea autorizării. Standardul național de
referință în domeniu este SR EN ISO 17025 îCerințe
generale pentru competența laboratoarelor de încercări și
etalonări“.
(2) Laboratoarele de încercări în construcții se
autorizează, la solicitarea acestora, pe domenii exprimate
prin profilurile și tipurile de analize și încercări pentru care,
pe baza unei evaluări specifice, dovedesc că dispun cel
puțin de condițiile de competență tehnică prevăzute de
Procedura privind evaluarea laboratoarelor de analize și
încercări în construcții în vederea autorizării.
(3) Laboratoarele de încercări în construcții acreditate
de organismul național de acreditare se autorizează fără
altă evaluare pentru analizele și încercările înscrise în
certificatul de acreditare și solicitate pentru autorizare în
condițiile prevăzute la art. 11 lit. a).
(4) Laboratoarele de încercări în construcții autorizate
trebuie să îndeplinească în mod permanent cerințele și
condițiile care au stat la baza autorizării.
Art. 9. — (1) Autorizarea laboratoarelor de încercări în
construcții se finalizează printr-un certificat de autorizare,
cu o durată de valabilitate de 4 ani.
(2) Pe durata de valabilitate a autorizării, laboratoarele
de încercări în construcții sunt supuse supravegherii
permanente prin reevaluări anuale, pe baza cărora
autorizarea poate fi menținută sau, după caz, suspendată,
limitată ori retrasă.

7

CAPITOLUL III
Organizarea activității de autorizare a laboratoarelor
de încercări în construcții
Art. 10. — (1) Autorizarea laboratoarelor de încercări în
construcții se face de către Inspectoratul de Stat în
Construcții — I.S.C., prin comisii de autorizare care se
organizează la nivelul inspectoratelor teritoriale în construcții
aparținând acestuia.
(2) Comisiile de autorizare
se constituie și își
desfășoară activitatea pe baza unui set unic de documente
cuprinzând:
a) regulamentul de organizare și funcționare a comisiilor
de autorizare;
b) proceduri și instrucțiuni de lucru privind evaluarea
laboratoarelor și a personalului de laborator în vederea
autorizării, precum și supravegherea laboratoarelor autorizate.
(3) Componența comisiilor de autorizare se aprobă prin
dispoziții ale inspectorului general de stat.
(4) Coordonarea comisiilor de autorizare se realizează
de Inspectoratul de Stat în Construcții — I.S.C., aparatul
central, printr-un compartiment de specialitate.
(5) Documentele prevăzute la alin. (2) se elaborează de
Inspectoratul de Stat în Construcții — I.S.C. și se aprobă
de conducerea acestuia.
Art. 11. — Autorizarea laboratoarelor de încercări în
construcții cuprinde, în principal, următoarele etape:
a) depunerea cererii pentru autorizare, însoțită de un
chestionar de informare și autoevaluare completat, de către
laboratorul de încercări solicitant la comisia de autorizare
de la inspectoratul teritorial în construcții în jurisdicția
căruia se situează sediul laboratorului, prin care se
precizează explicit domeniul pentru care se solicită
autorizarea și informațiile aferente relevante;
b) analizarea de către comisia de autorizare a
informațiilor privind laboratorul solicitant, furnizate de acesta
prin chestionarul de informare și autoevaluare;
c) evaluarea la fața locului de către evaluatori
desemnați de comisia de autorizare și întocmirea raportului
de evaluare;
d) analizarea de către comisia de autorizare a dosarului
de evaluare — cerere, chestionar de informare și
autoevaluare, informații culese în timpul evaluării la fața
locului, raportul de evaluare și stabilirea concluziilor cu
privire la îndeplinirea criteriilor de autorizare de către
laboratorul solicitant;
e) întocmirea și eliberarea certificatului de autorizare;
f) supravegherea laboratoarelor autorizate prin
reevaluare la intervale specificate și întocmirea rapoartelor
de supraveghere;
g) analizarea periodică de către comisia de autorizare a
situației laboratoarelor autorizate, pe baza rapoartelor de
supraveghere, a programelor de acțiuni corective, a
eventualelor sesizări și reclamații și a altor informații
relevante pe care le dețin, și stabilirea concluziilor cu
privire la menținerea sau modificarea, după caz, a
statutului autorizării — suspendare, limitare sau retragere.
Art. 12. — (1) Comisiile de autorizare din cadrul
inspectoratelor teritoriale în construcții transmit
compartimentului de specialitate din cadrul aparatului
central datele de identificare a laboratoarelor de încercări
în construcții evaluate și domeniile lor de competență
acceptate pentru autorizare, precum și informațiile relevante
rezultate pe parcursul supravegherii laboratoarelor
autorizate.
(2) Compartimentul de specialitate din cadrul aparatului
central întocmește certificatele de autorizare, care se
semnează de inspectorul general de stat, și le transmite
comisiilor de autorizare implicate spre a fi puse la
dispoziția laboratoarelor de încercări în construcții
autorizate.
Art. 13. — În situațiile în care în cadrul procesului de
supraveghere se constată neconformități în legătură cu
îndeplinirea cerințelor pentru autorizare, evaluatorii
împreună cu laboratoarele de încercări în construcții în
cauză stabilesc programe de acțiuni corective pentru

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 735/12.VIII.2005

eliminarea neconformităților, precum și modul de urmărire
și raportare a realizării acestora, care se supun avizării
comisiei de autorizare implicate.
Art. 14. — Inspectoratul de Stat în Construcții — I.S.C.
transmite
semestrial
Ministerului
Transporturilor,
Construcțiilor și Turismului rapoarte informale privind
evidența laboratoarelor de încercări în construcții autorizate
și domeniile de competență aferente, precum și eventualele
modificări ale statutului în vigoare al autorizărilor.
CAPITOLUL IV
Obligații și răspunderi
Art. 15. — Inspectoratul de Stat în Construcții — I.S.C.
are următoarele obligații și răspunderi:
a) să organizeze sistemul de autorizare a laboratoarelor
de încercări în construcții, în conformitate cu prevederile
prezentului regulament;
b) să asigure funcționarea acestui sistem și să îl
evalueze periodic în scopul eficientizării și/sau armonizării
cu reglementările legale în vigoare;
c) să asigure și să facă publică evidența actualizată la
zi a laboratoarelor de încercări în construcții autorizate;
d) să întocmească și să transmită semestrial rapoarte
informale Ministerului Transporturilor, Construcțiilor și
Turismului.
Art. 16. — Laboratoarele de încercări în construcții, care
fac obiectul prezentului regulament, au următoarele obligații
și răspunderi:
a) să facă demersurile necesare pentru autorizare;
b) să precizeze toate datele și informațiile cerute pentru
autorizare;
c) să faciliteze și să asigure condițiile necesare pentru
verificarea la fața locului de către evaluatorii desemnați de

comisiile de autorizare a condițiilor de competență tehnică
obligatorii pentru autorizare;
d) să achite, la termenele stabilite, potrivit
reglementărilor aplicabile, costurile pentru autorizare și
supraveghere;
e) să mențină permanent condițiile de competență
tehnică dovedite la autorizare;
f) să facă uz de autorizare exclusiv pentru încercările
supuse autorizării și cuprinse în certificatul de autorizare;
g) să informeze imediat comisia de autorizare implicată
asupra oricăror schimbări survenite privind condițiile avute
în vedere la acordarea autorizării;
h) să stabilească cu clienții limitele de utilizare a
rapoartelor de încercări emise.
CAPITOLUL V
Dispoziții tranzitorii și finale
Art. 17. — Până la data aderării României la Uniunea
Europeană, laboratoarele de încercări în construcții ale
stațiilor de betoane și ale stațiilor de mixturi asfaltice sunt
supuse cerințelor de autorizare conform prezentului
regulament.
Art. 18. — După data aderării României la Uniunea
Europeană, laboratoarele de încercări în construcții cu
sediul în statele membre ale Uniunii Europene, care sunt
autorizate de autoritățile competente din statele respective
sau dețin autorizări echivalente acestora, vor fi considerate
autorizate, în sensul prezentei hotărâri, conform principiului
recunoașterii reciproce.
Art. 19. — Cheltuielile ocazionate de autorizarea și
supravegherea laboratoarelor de încercări în construcții se
suportă de laboratoarele solicitante.
Art. 20. — Controlul respectării prevederilor prezentului
regulament se face de către Inspectoratul de Stat în
Construcții — I.S.C.

GUVERNUL ROMÂNIEI

HOTĂRÂRE
privind schimbarea regimului juridic al unor bunuri mobile, proprietate privată a statului,
aflate în administrarea Ministerului Apărării Naționale
În temeiul art. 108 din Constituția României, republicată, al art. 5 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 11 lit. m) din Legea
nr. 90/2001 privind organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea bunurilor mobile,
proprietate privată a statului, având datele de identificare
prevăzute în anexa nr. 1, din administrarea Ministerului
Apărării Naționale în administrarea Ministerului Educației și
Cercetării.
Art. 2. — Se aprobă transmiterea bunurilor mobile,
proprietate privată a statului, având datele de identificare
prevăzute în anexa nr. 2, din administrarea Ministerului
Apărării Naționale în administrarea unor consilii locale.

Art. 3. — Predarea-preluarea bunurilor prevăzute la
art. 1 și 2 se face pe bază de proces-verbal încheiat între
părțile interesate, în termen de 30 de zile de la data intrării
în vigoare a prezentei hotărâri.
Art. 4. — După efectuarea transmiterii instituțiile
prevăzute la art. 1 și 2 își vor actualiza în mod
corespunzător patrimoniul.
Art. 5. — Anexele nr. 1*) și 2*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 28 iulie 2005.
Nr. 852.

Contrasemnează:
Ministrul apărării naționale,
Teodor Atanasiu
Ministrul educației și cercetării,
Mircea Miclea
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005

9
ANEXA Nr. 1

DATELE DE IDENTIFICARE

a bunurilor mobile, proprietate privată a statului, care se transmit din administrarea Ministerului Apărării Naționale
în administrarea Ministerului Educației și Cercetării

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 735/12.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 735/12.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005

13
ANEXA Nr. 2

DATELE DE IDENTIFICARE

a bunurilor mobile, proprietate privată a statului, care se transmit din administrarea Ministerului Apărării Naționale
în administrarea unor consilii locale

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 735/12.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 735/12.VIII.2005

ACTE

ALE

CONSILIULUI

15

CONCURENȚEI

CONSILIUL CONCURENȚEI

DECIZIE
cu privire la concentrarea economică realizată de către VITEXA HOLDINGS Ltd. Cipru
prin dobândirea de părți sociale reprezentând 79,9864% din capitalul social al Societății Comerciale
îCASA AUTO“ — S.R.L. Brașov
În baza:
1. Decretului nr. 57/2004 privind numirea membrilor Plenului Consiliului Concurenței;
2. Legii concurenței nr. 21/1996, modificată și completată;
3. Regulamentului de organizare, funcționare și procedură al Consiliului Concurenței, cu modificările ulterioare;
4. Regulamentului privind autorizarea concentrărilor economice, cu modificările ulterioare;
5. instrucțiunilor cu privire la definirea pieței relevante în scopul stabilirii unei părți substanțiale de piață;
6. instrucțiunilor date în aplicarea art. 33 din Legea concurenței nr. 21/1996, modificată și completată, cu privire
la calculul taxei de autorizare a concentrărilor economice;
7. Notificării concentrării economice înregistrate cu nr. RS—52 din 4 mai 2005 la Consiliul Concurenței;
8. actelor și lucrărilor din Dosarul cauzei nr. RS—52 din 4 mai 2005,
luând în considerare următoarele:
1. operațiunea de concentrare economică s-a realizat ca urmare a încheierii la data de 21 aprilie 2005 a
Contractului de cesiune de părți sociale între VITEXA HOLDINGS Ltd. Cipru, în calitate de cumpărător, și UPHALL
TRADING Ltd., în calitate de vânzător;
2. dobândirea controlului de către VITEXA HOLDINGS Ltd. Cipru asupra Societății Comerciale îCASA AUTO“ —
S.R.L. Brașov s-a realizat în conformitate cu art. 11 alin. (2) lit. b) din Legea concurenței nr. 21/1996, modificată și
completată, fiind îndeplinite și cele două condiții cumulative ale pragului valoric prevăzut de art. 15 din Legea nr. 21/1996,
modificată și completată;
3. VITEXA HOLDINGS Ltd. Cipru are ca obiect de activitate principal investițiile financiare și deține o cotă de
1,02% pe piața comercializării către utilizatorul final de autovehicule cu tonaj de până la 3,5 tone, piese de schimb și
service;
4. Societatea Comercială îCASA AUTO“ — S.R.L. Brașov activează pe piața comercializării către utilizatorul final
a autovehiculelor cu tonaj de până la 3,5 tone, pieselor de schimb și service, deținând o cotă de piață de 0,30%;
5. piața relevantă pe care activează agenții economici controlați de achizitor se suprapune cu piața relevantă pe
care activează agentul economic achiziționat. Piața geografică reprezintă întregul teritoriu al României;
6. în urma realizării concentrării economice segmentul de piață deținut de VITEXA HOLDINGS Ltd. Cipru pe piața
relevantă se modifică de la 1,02% la 1,32%;
5. operațiunea de concentrare economică nu are ca efect denaturarea, împiedicarea sau restrângerea
semnificativă a concurenței menționate mai sus, piață ce continuă să aibă un caracter concurențial conferit de prezența
unui număr de aproximativ 300 de agenți economici cu cote de piață de până la 1%,

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 735/12.VIII.2005
președintele Consiliului Concurenței d e c i d e :

Art. 1. — Se autorizează concentrarea economică
realizată prin dobândirea controlului de către VITEXA
HOLDINGS Ltd. Cipru asupra Societății Comerciale îCASA
AUTO“ — S.R.L. Brașov, în conformitate cu dispozițiile
art. 51 alin. (1) lit. b) din Legea concurenței nr. 21/1996,
modificată și completată, și cu pct. 138 lit. b) din cap. II al
părții a II-a din Regulamentul privind autorizarea
concentrărilor economice, constatându-se că, deși
operațiunea de concentrare economică notificată cade sub
incidența legii, nu există îndoieli serioase privind
compatibilitatea cu un mediu concurențial normal.
Art. 2. — VITEXA HOLDINGS Ltd. Cipru este obligată,
conform prevederilor art. 33 alin. (1) din Legea concurenței
nr. 21/1996, modificată și completată, să plătească taxa de
autorizare a concentrării economice notificată.
Art. 3. — Taxa de autorizare prevăzută la art. 33
alin. (2) din Legea concurenței nr. 21/1996, modificată și
completată, este de 1.350.995.346 lei și se va plăti cu
ordin de plată tip trezorerie la bugetul de stat, în contul
RO45TREZ70120170103XXXXX deschis la B.N.R. —
Sucursala Municipiului București, beneficiar Trezoreria
Sector 1, cu mențiunea: Taxe și tarife pentru eliberarea de
licențe și autorizații de funcționare. Taxa de autorizare se
va plăti în termen de 30 (treizeci) de zile de la data
comunicării prezentei decizii. Ordinul de plată va avea

menționat pe verso, la rubrica COD CONT, contul
nr. 20.17.01.03. O copie a ordinului de plată va fi
transmisă neîntârziat Consiliului Concurenței.
Art. 4. — Prezenta decizie devine aplicabilă la data
comunicării sale.
Art. 5. — Decizia Consiliului Concurenței poate fi
atacată, conform dispozițiilor art. 52 alin. (4) din Legea
concurenței nr. 21/1996, modificată și completată, în termen
de 30 de zile de la comunicare, la Curtea de Apel
București, Secția contencios-administrativ.
Art. 6. — În conformitate cu prevederile art. 62 alin. (1)
din Legea concurenței nr. 21/1996, modificată și
completată, prezenta decizie va fi publicată în Monitorul
Oficial al României, Partea I, pe cheltuiala Societății
Comerciale VITEXA HOLDINGS Ltd. Cipru.
Art. 7. — Secretariatul general și Direcția industrie și
energie din cadrul Consiliului Concurenței vor urmări
ducerea la îndeplinire a prezentei decizii.
Art. 8. — Prezenta decizie se va comunica de către
Secretariatul General al Consiliului Concurenței:
— domnului avocat Nicolai Mandrila, reprezentant
VITEXA HOLDINGS Ltd. Cipru
Telefon: 021/232.63.83
Fax: 021/232.63.13

Președintele Consiliului Concurenței,
Mihai Berinde
București, 3 iunie 2005.
Nr. 106.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 735/12.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047204]
ISSN 1453—4495

PDF compression, OCR, web-optimization with CVISION's PdfCompressor

