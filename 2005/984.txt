PARTEA

Anul 173 (XVII) — Nr. 984

I

Luni, 7 noiembrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 505 din 4 octombrie 2005 referitoare la
excepția de neconstituționalitate a dispozițiilor
art. 85 din Ordonanța de urgență a Guvernului
nr. 194/2002 privind regimul străinilor în România

6–7

1–3
ACTE ALE CONSILIULUI SUPERIOR
AL MAGISTRATURII

1.044. — Ordin al ministrului mediului și gospodăririi
apelor pentru aprobarea Procedurii privind
consultarea utilizatorilor de apă, riveranilor și
publicului la luarea deciziilor în domeniul
gospodăririi apelor .....................................................

ALE

Pagina

1.173. — Ordin al ministrului sănătății pentru modificarea
și completarea anexelor nr. 1 și 3 la Hotărârea
Guvernului nr. 956/2005 privind plasarea pe piață
a produselor biocide .................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII

Nr.

3–6

CURȚII

484. — Hotărâre pentru aprobarea Regulamentului
privind transferul și detașarea judecătorilor și
procurorilor, delegarea judecătorilor, precum și
numirea judecătorilor în funcția de procuror și a
procurorilor în funcția de judecător..........................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 505
din 4 octombrie 2005

referitoare la excepția de neconstituționalitate a dispozițiilor art. 85
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 85 din Ordonanța de urgență
a Guvernului nr. 194/2002 privind regimul străinilor în
România, excepție ridicată de Ramazan Akkaya în Dosarul
nr. 1.438/2005 al Curții de Apel București — Secția a VIII-a
contencios administrativ și fiscal.

La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată. Arată în acest
sens că liberul acces la justiție nu înseamnă accesul la
toate structurile judecătorești, la toate mijloacele
procedurale de înfăptuire a justiției și nici la toate căile de
atac.
C U R T E A,

având în vedere actele și lucrările dosarului, constată
următoarele:
Prin Încheierea din 30 mai 2005, pronunțată în Dosarul
nr. 1.438/2005, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 85 din Ordonanța de urgență a Guvernului

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 984/7.XI.2005

nr. 194/2002, excepție ridicată de Ramazan Akkaya într-o
cauză ce are ca obiect o contestație la ordonanța de
declarare a indezirabil.
În motivarea excepției, autorul acesteia susține că
dispozițiile legale criticate prevăd o singură cale de atac
împotriva ordonanței de declarare ca indezirabil a unui
străin, fiind exclus dublul grad de jurisdicție, ceea ce
contravine prevederilor art. 15 alin. (2), coroborate cu
art. 11 alin. (2) și art. 20 din Constituție, precum și
reglementărilor din art. 6 §1 din Convenția pentru apărarea
drepturilor omului și a libertăților fundamentale și din art. 2
din Protocolul adițional nr. 7 la această convenție.
Curtea de Apel București — Secția a VIII-a contencios
administrativ și fiscal apreciază că nu sunt întemeiate
criticile de neconstituționalitate formulate de autorul
excepției, deoarece principiul dublului grad de jurisdicție nu
este inclus ca atare în Constituție și nici în Convenția
pentru apărarea drepturilor omului și a libertăților
fundamentale, iar prevederile art. 2 din Protocolul adițional
nr. 7 nu au incidență în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția ridicată nu este
întemeiată, întrucât art. 6 §1 din Convenția pentru apărarea
drepturilor omului și a libertăților fundamentale prevede
componente ale bunei administrări a justiției, care sunt în
totalitate respectate și prin dispozițiile legale criticate.
Arată că această convenție prevede obligativitatea
dublului grad de jurisdicție numai pentru soluționarea
cauzelor penale, ca și art. 2 din Protocolul adițional nr. 7,
iar declararea unui străin ca fiind indezirabil are loc în
cadrul unei proceduri administrative.
Avocatul Poporului apreciază că dispozițiile legale sunt
constituționale. Arată, în acest sens, că obligativitatea
dublului grad de jurisdicție este prevăzută numai pentru
cauzele penale.
Invocă jurisprudența constantă a Curții Constituționale,
conform căreia accesul la justiție nu presupune accesul la
toate mijloacele procedurale prin care se înfăptuiește
justiția, iar instituirea regulilor de desfășurare a procesului
în fața instanțelor judecătorești, deci și reglementarea căilor
de atac, este de competența exclusivă a legiuitorului.
Apreciază că dispozițiile legale criticate nu contravin sub
nici un aspect principiului neretroactivității legii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 85 din Ordonanța de urgență a Guvernului
nr. 194/2002 privind regimul străinilor în România,
republicată în Monitorul Oficial al României, Partea I,
nr. 201 din 8 martie 2004, prevederi care au următorul
cuprins: î(1) Ordonanța de declarare ca indezirabil poate fi
atacată de străinul împotriva căruia a fost dispusă, în termen

de 5 zile lucrătoare de la data comunicării, la Curtea de Apel
București. Instanța se pronunță în termen de 3 zile de la data
primirii cererii. Hotărârea este definitivă și irevocabilă.
(2) Exercitarea căii de atac prevăzute la alin. (1) nu are
efect suspensiv de executare a ordonanței de declarare ca
indezirabil a străinului. În cazuri bine justificate și pentru a se
preveni producerea de pagube iminente, reclamantul poate
cere instanței să dispună suspendarea executării ordonanței
de declarare ca indizerabil, până la soluționarea acțiunii.
Instanța va soluționa cererea de suspendare, de urgență,
hotărârea pronunțată în acest caz fiind executorie de drept.“
Autorul excepției susține că dispozițiile legale criticate
încalcă prevederile art. 11 alin. (2), art. 15 alin. (2) și ale
art. 20 din Constituție, care au următorul conținut:
— Art. 11 alin. (2): îTratatele ratificate de Parlament,
potrivit legii, fac parte din dreptul intern.“;
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
De asemenea, autorul excepției consideră că dispozițiile
de lege criticate sunt contrare și prevederilor art. 6 §1 din
Convenția pentru apărarea drepturilor omului și a libertăților
fundamentale, precum și celor ale art. 2 din Protocolul
nr. 7 la Convenție, care au următorul cuprins:
— Art. 6 §1 din Convenția pentru apărarea drepturilor
omului și a libertăților fundamentale: îOrice persoană are
dreptul la judecarea în mod echitabil, în mod public și într-un
termen rezonabil a cauzei sale, de către o instanță
independentă și imparțială, instituită de lege, care va hotărî fie
asupra încălcării drepturilor și obligațiilor sale cu caracter civil,
fie asupra temeiniciei oricărei acuzații în materie penală
îndreptate împotriva sa. Hotărârea trebuie să fie pronunțată în
mod public, dar accesul în sala de ședință poate fi interzis
presei și publicului pe întreaga durată a procesului sau a unei
părți a acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la
proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“
— Art. 2 din Protocolul nr. 7 la Convenția pentru
apărarea drepturilor omului și a libertăților fundamentale:
î1. Orice persoană declarată vinovată de o infracțiune de către
un tribunal are dreptul să ceară examinarea declarației de
vinovăție sau a condamnării de către o jurisdicție superioară.
Exercitarea acestui drept, inclusiv motivele pentru care acesta
poate fi exercitat, sunt reglementate de lege.
2. Acest drept poate face obiectul unor excepții în cazul
infracțiunilor minore, așa cum acestea sunt definite de lege,
sau când cel interesat a fost judecat în primă instanță de către
cea mai înaltă jurisdicție ori a fost declarat vinovat și
condamnat ca urmare a unui recurs împotriva achitării sale.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Art. 126 alin. (2) din Convenție prevede: îCompetența
instanțelor judecătorești și procedura de judecată sunt
prevăzute numai prin lege“, iar potrivit art. 129 din Legea
fundamentală, căile de atac pot fi exercitate în condițiile
legii. În consecință, intră în competența exclusivă a
legiuitorului stabilirea procedurii de judecată, precum și a
căilor de atac. Legiuitorul poate opta în mod suveran, în
considerarea naturii, importanței și a particularităților

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 984/7.XI.2005
diferitelor cauze supuse judecății, cu privire la gradele de
jurisdicție ce urmează a fi parcurse și cu privire la numărul
și natura căilor de atac ce pot fi exercitate de părțile
interesate nemulțumite.
Constituția nu reglementează gradele de jurisdicție și
nici numărul ori natura căilor de atac care pot fi
exercitate. Art. 21 alin. (1) din Constituție consacră liberul
acces la justiție al oricărei persoane pentru apărarea
drepturilor și libertăților ori a intereselor sale legitime. Acest
drept fundamental nu impune și accesul la toate structurile
judecătorești, la toate mijloacele procedurale de înfăptuire
a justiției și nici la toate căile de atac prevăzute pentru
diferite cauze. În acest sens Curtea Constituțională a
statuat constant în jurisprudența sa, cum ar fi, de exemplu,
în Decizia nr. 464/2003, publicată în Monitorul Oficial al
României, Partea I, nr. 3 din 5 ianuarie 2004, și în Decizia
nr. 171/2005, publicată în Monitorul Oficial al României,
Partea I, nr. 388 din 9 mai 2005.
Tratatele ratificate de România fac, într-adevăr, parte
din dreptul intern, iar în caz de neconcordanță între

3

prevederile tratatelor și convențiilor internaționale referitoare
la drepturile omului, la care România este parte, și
reglementările din dreptul intern, au prioritate cele
internaționale. Însă nici una dintre reglementările
internaționale nu impune mai multe grade de jurisdicție, ci
doar accesul liber la justiție. Excepție fac prevederile art. 2
din Protocolul nr. 7 la Convenția pentru apărarea
drepturilor omului și a libertăților fundamentale, care, pentru
cauzele penale, stabilesc dreptul persoanei declarate
vinovate de o instanță judecătorească să se adreseze cu
un recurs efectiv la o instanță superioară. Curtea constată
însă că procedura la care se referă textul de lege criticat
pentru neconstituționalitate are caracter administrativ.
În ceea ce privește critica de neconstituționalitate a
dispozițiilor art. 85 din Ordonanța de urgență a Guvernului
nr. 194/2002, prin raportare la prevederile art. 15 alin. (2)
din Constituție, Curtea constată că aceasta este
neîntemeiată, întrucât textul constituțional nu poate fi reținut
ca pertinent pentru soluționarea excepției.

Pentru considerentele expuse mai sus, în temeiul al art. 146 lit. d) și art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 85 din Ordonanța de urgență a Guvernului
nr. 194/2002 privind regimul străinilor în România, excepție ridicată în fața Curții de Apel București — Secția a VIII-a
contencios administrativ și fiscal de Ramazan Akkaya în Dosarul nr. 1.438/2005.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea Procedurii privind consultarea utilizatorilor de apă, riveranilor și publicului
la luarea deciziilor în domeniul gospodăririi apelor
Luând în considerare noile reglementări privind participarea utilizatorilor de apă, riveranilor și publicului la luarea
deciziei din domeniul gospodăririi apelor,
în temeiul prevederilor art. 77 și ale art. 110 lit. n) din Legea apelor nr. 107/1996, cu modificările și completările
ulterioare, precum și ale art. 5 alin. (8) din Hotărârea Guvernului nr. 408/2004 privind organizarea și funcționarea
Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin.
Art. 1. — Se aprobă Procedura privind consultarea
utilizatorilor de apă, riveranilor și publicului la luarea
deciziilor în domeniul gospodăririi apelor, prevăzută în
anexa care face parte integrantă din prezentul ordin.
Art. 2. — Direcția managementul resurselor de apă din
cadrul Ministerului Mediului și Gospodăririi Apelor,
Administrația Națională îApele Române“ și comitetele de
bazin vor duce la îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă Ordinul ministrului apelor, pădurilor și protecției
mediului nr. 282 din 11 aprilie 1997, publicat în Monitorul
Oficial al României, Partea I, nr. 100 bis din 26 mai 1997.
Art. 4. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 27 octombrie 2005.
Nr. 1.044.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 984/7.XI.2005
ANEXĂ

PROCEDURĂ
privind consultarea utilizatorilor de apă, riveranilor și publicului la luarea deciziilor în domeniul gospodăririi apelor
CAPITOLUL I
Dispoziții generale
Prezenta procedură stabilește principiile, condițiile, regulile și
mecanismele privind consultarea și participarea utilizatorilor de
apă, riveranilor și publicului la luarea deciziilor în domeniul
gospodăririi apelor în aplicarea Legii apelor nr. 107/1996, cu
modificările și completările ulterioare. Dispozițiile prezentei
proceduri se aplică autorităților, instituțiilor publice și comitetelor
de bazin.
Art. 1. — Consultarea utilizatorilor de apă, riveranilor și
publicului și încurajarea participării active a acestora la luarea
deciziei în domeniul gospodăririi apelor reprezintă o obligație în
procesul transpunerii Directivei-cadru pentru apă 60/2000/EC.
CAPITOLUL II
Principii
Art. 2. — Consultarea utilizatorilor de apă, riveranilor și
publicului și încurajarea participării active a acestora la luarea
deciziei în domeniul gospodăririi apelor se fac cu respectarea
următoarelor principii:
a) consultarea utilizatorilor de apă, riveranilor și publicului va fi
asigurată de Ministerul Mediului și Gospodăririi Apelor, de
Administrația Națională îApele Române“ și de comitetele de bazin,
după caz; aceasta trebuie să aibă loc într-o etapă anterioară
elaborării deciziilor, la un nivel în care opțiunile sunt încă
deschise, iar influența utilizatorilor de apă, a riveranilor și a
publicului poate fi exercitată;
b) participarea activă a utilizatorilor de apă, a riveranilor și a
publicului va fi încurajată, astfel încât aceștia să își aducă o
contribuție activă la luarea măsurilor în domeniul gospodăririi
apelor.
CAPITOLUL III
Condiții privind participarea publicului în activitatea
de consultare
Art. 3. — Consultarea utilizatorilor de apă, a riveranilor și a
publicului și încurajarea participării active a acestora la luarea
deciziei în domeniul gospodăririi apelor se fac cu respectarea
prevederilor Legii nr. 107/1996, cu modificările și completările
ulterioare, și ale Ordinului ministrului mediului și gospodăririi
apelor nr. 1.012/2005 pentru aprobarea Procedurii privind
mecanismul de acces la informațiile de interes public privind
gospodărirea apelor.
CAPITOLUL IV
Reguli de consultare
Art. 4. — (1) În sensul prezentei proceduri, sunt obligatorii
consultarea utilizatorilor de apă, riveranilor și publicului și
încurajarea participării active a acestora la luarea deciziilor în
domeniul gospodăririi apelor, cu privire la:
a) calendarul și programul de lucru, incluzând procedura de
consultare, cu cel puțin 3 ani înainte de data prevăzută pentru
aprobarea schemei directoare actualizate;
b) sinteza problemelor care există în bazin în domeniul
gospodăririi apelor, cu cel puțin 2 ani înainte de data prevăzută
pentru aprobarea schemei directoare actualizate;
c) proiectul schemei directoare cu cel puțin un an înainte de
data prevăzută pentru aprobarea schemei directoare actualizate.
(2) Ministerul Mediului și Gospodăririi Apelor, Administrația
Națională îApele Române“ și comitetele de bazin vor asigura atât
consultarea utilizatorilor de apă, riveranilor și publicului, cât și
încurajarea participării active a acestora la luarea deciziilor în
domeniul gospodăririi apelor, în conformitate cu alin. (1), după
cum urmează:

a) la nivelul districtului internațional al Dunării: Ministerul
Mediului și Gospodăririi Apelor și Administrația Națională îApele
Române“ vor organiza consultări privind ansamblul districtului, sub
coordonarea și cu mijloacele specifice identificate de Comisia
Internațională pentru Protecția Fluviului Dunărea, asupra
problemelor importante din district;
b) la nivel național: Ministerul Mediului și Gospodăririi Apelor și
Administrația Națională îApele Române“ vor organiza consultarea
și participarea activă a acestora la luarea deciziilor privind
problemele specifice ale districtului internațional de pe teritoriul
României, prin punerea la dispoziție a informațiilor pe pagina de
Internet proprie și/sau prin organizarea unor seminarii, conferințe
la nivel național, cu participarea publicului;
c) la nivel de subbazine ale Dunării, administrate de direcțiile
de ape, comitetele de bazin vor iniția și vor organiza consultări
ale utilizatorilor de apă, riveranilor și publicului privind problemele
din bazinul respectiv.
Art. 5. — Publicul, în sensul prezentei proceduri, reprezintă
toate persoanele fizice sau juridice, grupurile și organizațiile care
sunt interesate sau care sunt implicate în procesul de elaborare a
planurilor de management bazinale, care ar putea fi afectate de
consecințele măsurilor luate sau care ar putea influența luarea de
măsuri în domeniul gospodăririi apelor.
Art. 6. — Autoritățile de gospodărire a apelor au obligația să
analizeze orice informație provenită de la persoane fizice și
juridice, inclusiv de la utilizatorii care au produs o poluare
accidentală.
Art. 7. — Orice persoană fizică sau juridică poate solicita și
obține copii de pe documentele și comentariile supuse analizei, în
conformitate cu prevederile Ordinului ministrului mediului și
gospodăririi apelor nr. 1.012/2005.
CAPITOLUL V
Forme și mecanisme de consultare a publicului
Art. 8. — Pentru consultarea utilizatorilor de apă, riveranilor și
publicului și încurajarea participării active a acestora la luarea
deciziei în domeniul gospodăririi apelor, Ministerul Mediului și
Gospodăririi Apelor, Administrația Națională îApele Române“ și
comitetele de bazin vor lua unele măsuri, după cum urmează:
a) vor publica în presa centrală și locală o informare scurtă în
legătură cu măsurile propuse, cu modalitatea prin care utilizatorii
de apă, riveranii și publicul pot avea acces la documentația de
fundamentare a acestora, dacă este cazul a locului și datei în
care va avea loc dezbaterea publică, cât și a modului de primire
a comentariilor, observațiilor și propunerilor scrise;
b) în arhiva Ministerului Mediului și Gospodăririi Apelor, a
Administrației Naționale îApele Române“ și a comitetelor de bazin
se vor păstra, după caz, separat pe tematici, toate documentele,
informațiile, comentariile și observațiile formulate pentru a înlesni
accesul operativ al utilizatorilor de apă, riveranilor și publicului la
argumentările anterior exprimate și pentru a evita comentariile
ulterioare.
Art. 9. — Activitatea de consultare a utilizatorilor de apă,
riveranilor și publicului, în cazul în care va fi făcută ca dezbatere
publică, va fi organizată în următoarele etape:
a) punerea la dispoziție a documentelor pregătitoare și
explicarea motivului dezbaterii;
b) prezentarea în plen a documentelor, discutarea colectivă,
înregistrarea părerilor;
c) acordarea unui timp de reflecție de cel mult 30 de zile,
care să permită transmiterea unui punct de vedere scris către
grupul de organizare a dezbaterii;
d) abordarea individuală a părerilor și reacțiilor de grup;
e) propunerea unei noi versiuni a documentului, care să fie
supus unei noi dezbateri.
Art. 10. — Dreptul de consultare a utilizatorilor de apă,
riveranilor și publicului include posibilitatea acestora de a face
comentarii în legătură cu actele normative în vigoare sau cu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 984/7.XI.2005
proiectele de acte normative și de a supune analizei unităților de
gospodărire a apelor noi probleme în domeniul gospodăririi
apelor, care ar trebui reglementate printr-un act normativ. În
termen de 30 de zile de la primirea propunerilor formulate de
public, Ministerul Mediului și Gospodăririi Apelor va începe
elaborarea actului normativ sau va refuza în scris, motivat,
propunerea.
Art. 11. — Persoana care solicită aviz de amplasament și/sau
aviz de gospodărire a apelor va anexa la cererea sa o copie de
pe scrisoarea de informare publică a intențiilor privind activitatea
propusă, adresată autorității publice locale, și confirmarea de
primire a scrisorii de către acea autoritate. Scrisoarea va fi
redactată după modelul prezentat în anexa 1a) și 1b), care fac
parte integrantă din prezenta procedură.
Art. 12. — Solicitantul va publica în ziarul local o informare
cu privire la intenția sa referitoare la activitatea propusă.
Informarea va fi publicată săptămânal, timp de două săptămâni
consecutive. O copie legalizată a articolului din ziar sau un
exemplar din ziarul respectiv se va anexa la cererea prin care se
solicită aviz de amplasament sau de gospodărire a apelor.
Art. 13. — Utilizatorii de apă, riveranii și publicul pot participa
prin reprezentanții lor în cadrul unor comitete, comisii, consilii
consultative, formate din experți, pe tematici specifice domeniului
gospodăririi apelor, ce pot include aspecte științifice, tehnice sau
legislative. Textele agendei de lucru și ale minutelor întâlnirilor vor
fi puse la dispoziție publicului, spre consultare.
Art. 14. — Comentariile, observațiile sau propunerile scrise
asupra măsurilor propuse spre consultare se vor transmite celui

5

care a făcut informarea, în termen de cel mult 45 de zile de la
data publicării acesteia.
Art. 15. — În cazul propunerii unor măsuri speciale,
importante, care ar putea da naștere unor păreri contradictorii,
emitentul informației poate organiza o dezbatere publică a
acestora, după 60 de zile de la publicarea informării. Audierea
publică va permite utilizatorilor de apă, riveranilor și publicului să
formuleze observații și comentarii. Locul de desfășurare va fi
precizat de către unitățile de gospodărire a apelor. Audierea se
va organiza la cel puțin 10 zile după anunțarea acesteia.
Art. 16. — Ministerul Mediului și Gospodăririi Apelor sau, după
caz, Administrația Națională îApele Române“ și comitetele de
bazin vor analiza observațiile, comentariile și propunerile efectuate
ca rezultat al consultării utilizatorilor de apă, riveranilor și
publicului, înainte de a lua o hotărâre. Textul hotărârii și al
motivației acesteia va fi pus la dispoziție publicului.
CAPITOLUL VI
Costuri
Art. 17. — (1) Costurile privind organizarea diferitelor forme de
consultare a utilizatorilor de apă, riveranilor și publicului vor fi
suportate de autoritățile care organizează consultarea.
(2) Accesul utilizatorilor de apă, riveranilor și publicului la orice
informație, evidențe sau registre publice puse la dispoziție
acestuia, precum și accesarea pe loc a informației solicitate se
fac în condițiile Ordinului ministrului mediului și gospodăririi apelor
nr. 1.012/2005.
ANEXA Nr. 1a)
la procedură

INFORMARE

Această informare este efectuată de: ....................................................................................................................................................,
[unitatea de gospodărire a apelor (denumirea, adresa, nr. de telefon)]

ce intenționează să .............................................................................................................................................................................................
................................................................................................................................................................................................................................
................................................................................................................................................................................................................................
(se descrie măsura preconizată, care ar putea afecta interesele riveranilor sau utilizatorilor de apă ,și cadrul legal în care aceasta se înscrie)

Ca rezultat al acestei măsuri se vor produce următoarele: ..............................................................................................................
................................................................................................................................................................................................................................
................................................................................................................................................................................................................................
................................................................................................................................................................................................................................
................................................................................................................................................................................................................................
Persoanele care doresc să obțină informații suplimentare sau care intenționează să transmită observații, sugestii și
recomandări se pot adresa solicitantului la adresa menționată: ...........................................................................................................................,
(numele persoanelor de contact, nr. de telefon)

după data de .............................................................................................
(data estimată la care se va transmite solicitarea)
ANEXA Nr. 1b)
la procedură
INFORMARE

Această informare este efectuată de: ....................................................................................................................................................,
[unitatea, firma, compania etc. (denumirea, adresa, nr. de telefon)]

ce intenționează să solicite de la .......................................................................................................................................................................
[unitatea de gospodărire a apelor (denumirea)]

aviz de gospodărire a apelor/aviz de amplasament pentru desfășurarea activității de .............................................................................,
localizat în ........................................................................, sau pentru realizarea lucrărilor .............................................................................,
(municipiul, localitatea, județul)

amplasate în ....................................................................................
(municipiul, localitatea, județul)

Această investiție este ..........................................................................................................................................................................
(existentă/nouă)

................................................................................................................................................................................................................................
Ca rezultat al procesului de producție vor rezulta ............................................................................................................................
(temporar/permanent)

următoarele ape uzate: ......................................................................., ce se vor evacua în ...........................................................................
(denumirea emisarului)

după ce au fost epurate prin ....................................................................
(metoda de epurare)

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 984/7.XI.2005

Această solicitare de aviz este conformă cu prevederile Legii apelor nr. 107/1996, cu modificările și completările ulterioare.
Persoanele care doresc să obțină informații suplimentare cu privire la solicitarea avizului de gospodărire a apelor pot contacta
solicitantul de aviz la adresa menționată.
Persoanele care doresc să transmită observații, sugestii și recomandări se pot adresa solicitantului sau
la adresa ........................................................................... după data de ............................................................................................................
(numele persoanei de contact, nr. de telefon)

(data estimată la care se va transmite solicitarea de aviz)

MINISTERUL SĂNĂTĂȚII

ORDIN
pentru modificarea și completarea anexelor nr. 1 și 3 la Hotărârea Guvernului nr. 956/2005
privind plasarea pe piață a produselor biocide
Văzând Referatul de aprobare al Direcției de sănătate publică nr. EN 3.043/2005,
în temeiul art. 93 din Hotărârea Guvernului nr. 956/2005 privind plasarea pe piață a produselor biocide și al
Hotărârii Guvernului nr. 168/2005 privind organizarea și funcționarea Ministerului Sănătății, cu modificările și completările
ulterioare,
ministrul sănătății emite următorul ordin:
Art. I. — Anexa nr. 1 la Hotărârea Guvernului
nr. 956/2005, publicată în Monitorul Oficial al României,
Partea I, nr. 852 și 852 bis din 21 septembrie 2005, se
modifică și se completează după cum urmează:
1. Titlul anexei nr. 1 va avea următorul cuprins:

îSUBSTANȚE ACTIVE EXISTENTE
care au fost notificate, dar pentru care nu s-a depus
sau nu s-a aprobat nici un dosar complet ori pentru
care nici un alt producător, preparator, asociație,
altă persoană sau stat membru nu a arătat un interes
în ceea ce privește preluarea rolului de participant“
2. La anexa nr. 1 se introduc următoarele substanțe:

î

“

Art. II. — Anexa nr. 3 la Hotărârea Guvernului
nr. 956/2005 se modifică și se completează după cum
urmează:
1. Numărul CAS pentru substanța Bacillus sphaericus
se înlocuiește cu numărul 143447-72-7.
î

2. Textul privitor la substanța (1,3,4,5,6,7-hexahydro1,3-dioxo-2H-isoindol-2-yl)methyl(1R-trans)-2,2-dimethyl-3(2-methylprop-1-enyl)cyclopropanecarboxylate/dTetramethrin se înlocuiește cu următorul text:
“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 984/7.XI.2005

7

3. La anexa nr. 3 se introduc următoarele substanțe:

Art. III. — Prezentul ordin intră în vigoare la data publicării în Monitorul Oficial al României, Partea I.
Ministrul sănătății,
Gheorghe Eugen Nicolăescu
București, 2 noiembrie 2005.
Nr. 1.173.

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru aprobarea Regulamentului privind transferul și detașarea judecătorilor și procurorilor,
delegarea judecătorilor, precum și numirea judecătorilor în funcția de procuror și a procurorilor
în funcția de judecător
În temeiul dispozițiilor art. 133 alin. (5) și (7) din Constituția României, republicată, și ale art. 23 alin. (1) din Legea
nr. 317/2004 privind Consiliul Superior al Magistraturii, republicată,
având în vedere prevederile art. 57—61 din Legea nr. 303/2004 privind statutul judecătorilor și procurorilor, republicată,
Plenul Consiliului Superior al Magistraturii

h o t ă r ă ș t e:

Art. 1. — Se aprobă Regulamentul privind transferul și
detașarea judecătorilor și procurorilor, delegarea
judecătorilor, precum și numirea judecătorilor în funcția
de procuror și a procurorilor în funcția de judecător,

prevăzut în anexa care face parte integrantă din prezenta
hotărâre.
Art. 2. — Prezenta hotărâre se publică în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu
București, 19 octombrie 2005.
Nr. 484.
ANEXĂ

REGULAMENT
privind transferul și detașarea judecătorilor și procurorilor, delegarea judecătorilor, precum și numirea judecătorilor în funcția
de procuror și a procurorilor în funcția de judecător
CAPITOLUL I
Transferul judecătorilor și al procurorilor
Art. 1. — Transferul judecătorilor de la o instanță la altă instanță
și transferul procurorilor de la un parchet la alt parchet se aprobă, la
cererea celor în cauză, de secția corespunzătoare a Consiliului
Superior al Magistraturii.
Art. 2. — (1) Direcția organizare și resurse umane din aparatul
propriu al Consiliului Superior al Magistraturii, în termen de 15 zile
de la primirea cererii, întocmește un referat în care prezintă pe scurt
datele relevante privind cariera de magistrat a solicitantului, situația
posturilor ocupate și a posturilor vacante la instanța ori la parchetul
de la care se solicită transferul, precum și situația posturilor ocupate
și a posturilor vacante la instanța ori la parchetul la care se solicită
transferul.
(2) Referatul prevăzut la alin. (1) se trimite, de îndată după
întocmire, Serviciului sinteze și pregătirea lucrărilor ședințelor
Consiliului Superior al Magistraturii, urmând ca cererea de transfer să
fie luată în discuția secției corespunzătoare a Consiliului Superior al
Magistraturii, în cel mult 15 zile de la întocmirea referatului.
Art. 3. — (1) Judecătorul sau procurorul care solicită transferul
poate fi chemat, pentru a-și susține cererea, în ședința secției
corespunzătoare a Consiliului Superior al Magistraturii.
(2) Transferul nu poate fi aprobat decât la o instanță sau la un
parchet la care judecătorul sau procurorul are dreptul să funcționeze.
Art. 4. — (1) Pentru transferul unui judecător sau al unui procuror
la o altă instituție publică decât o instanță sau un parchet, solicitantul
va depune cererea la Consiliul Superior al Magistraturii.

(2) În termen de 15 zile de la depunerea cererii, Direcția
organizare și resurse umane va solicita punctul de vedere al
conducătorului instanței sau al parchetului la care este încadrat
solicitantul și va întocmi un referat în care va preciza datele
relevante privind cariera de judecător sau de procuror a solicitantului,
precum și situația posturilor vacante și a posturilor ocupate la
instanța ori la parchetul de la care se solicită transferul.
(3) Referatul prevăzut la alin. (2) se trimite de îndată Serviciului
sinteze și pregătirea lucrărilor ședințelor Consiliului Superior al
Magistraturii, pentru ca cererea de transfer să fie supusă aprobării
secției corespunzătoare a Consiliului Superior al Magistraturii, în cel
mult 15 zile de la întocmirea referatului.
(4) Secția sesizată cu cererea de transfer formulează un punct de
vedere pe care îl transmite Plenului Consiliului Superior al
Magistraturii, împreună cu cererea și referatul prevăzut la alin. (2).
(5) La ședința Plenului Consiliului Superior al Magistraturii în care
se discută cererea de transfer, poate fi chemat solicitantul.
(6) Hotărârea Plenului Consiliului Superior al Magistraturii se
comunică solicitantului, iar în situația în care cererea de transfer este
aprobată, Plenul propune Președintelui României eliberarea din funcția
de judecător sau de procuror.
Art. 5. — La analizarea cererilor de transfer ale judecătorilor și
procurorilor pot fi avute în vedere următoarele criterii:
— domiciliul solicitantului;
— locul de muncă al soțului sau soției;
— starea sănătății solicitantului;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 984/7.XI.2005

— starea sănătății soțului sau soției ori a rudelor sau afinilor
solicitantului, până la gradul II inclusiv, aflați în întreținerea acestuia,
precum și alte situații familiale deosebite.
CAPITOLUL II
Detașarea judecătorilor și procurorilor
Art. 6. — Detașarea judecătorilor la alte instanțe și a procurorilor
la alte parchete se dispune de secția corespunzătoare a Consiliului
Superior al Magistraturii, cu acordul scris al acestora, la cererea
conducătorului instanței sau al parchetului la care se dorește
detașarea.
Art. 7. — (1) Cererea de detașare se depune la Consiliul
Superior al Magistraturii, însoțită de acordul scris al judecătorului sau
al procurorului a cărui detașare se solicită și de punctul de vedere al
conducătorului instanței ori al parchetului la care funcționează
judecătorul sau procurorul.
(2) În termen de 10 zile de la primirea cererii, Direcția organizare
și resurse umane întocmește un referat în care prezintă datele
relevante privind cariera judecătorului sau a procurorului, precum și
situația posturilor vacante și a celor ocupate la cele două instanțe,
respectiv parchete.
(3) Cererea de detașare, însoțită de toate celelalte înscrisuri
menționate în alineatele anterioare, se înaintează secției
corespunzătoare a Consiliului Superior al Magistraturii.
(4) Dispozițiile art. 3 alin. (2) se aplică în mod corespunzător.
Art. 8. — (1) Detașarea judecătorilor și a procurorilor la Consiliul
Superior al Magistraturii, Institutul Național al Magistraturii, Școala
Națională de Grefieri, Ministerul Justiției și unitățile subordonate
acestuia ori la alte autorități publice se dispune de secția
corespunzătoare a Consiliului Superior al Magistraturii.
(2) Prevederile art. 6 și 7 se aplică în mod corespunzător.
Art. 9. — Pentru prelungirea detașării se procedează potrivit
dispozițiilor art. 6—8, care se aplică în mod corespunzător.
Art. 10. — Detașarea judecătorului sau a procurorului poate
înceta anterior duratei pentru care a fost dispusă, prin hotărârea
secției corespunzătoare a Consiliului Superior al Magistraturii, la
cererea celui care a solicitat detașarea ori la cererea judecătorului
sau a procurorului detașat, cu acordul scris al celui care a solicitat
detașarea.
CAPITOLUL III
Delegarea judecătorilor
Art. 11. — (1) Delegarea judecătorilor de la judecătorii, tribunale
specializate și tribunale în circumscripția altei curți de apel, pe funcții
de execuție, se dispune, cu acordul scris al acestora, de Secția
pentru judecători a Consiliului Superior al Magistraturii, la solicitarea
președintelui curții de apel în circumscripția căreia se cere delegarea
și cu avizul președintelui curții de apel unde aceștia funcționează.
(2) Solicitarea privind delegarea se depune la sediul Consiliului
Superior al Magistraturii, însoțită de avizul prevăzut la alin. (1) și de
acordul scris al judecătorului. La acestea se va atașa, de către
compartimentul de specialitate al Consiliului Superior al Magistraturii,
un referat cuprinzând datele relevante ale carierei judecătorului,
situația privind numărul posturilor vacante și al posturilor ocupate la
fiecare dintre cele două instanțe.
(3) Dispozițiile art. 3 alin. (2) se aplică în mod corespunzător.
Art. 12. — (1) Delegarea judecătorilor curților de apel, pe funcții
de execuție, la instanțe în raza aceleiași curți de apel se dispune de
Secția pentru judecători a Consiliului Superior al Magistraturii, la
solicitarea președintelui curții de apel.
(2) Cererea de solicitare privind delegarea se depune la sediul
Consiliului Superior al Magistraturii, însoțită de acordul scris al

judecătorului, și se soluționează în termen de 30 de zile.
Președintele Consiliului Superior al Magistraturii poate dispune
întocmirea unui referat de către compartimentul de specialitate al
aparatului propriu.
Art. 13. — (1) Delegarea în funcții de conducere a judecătorilor
de la judecătorii, tribunale specializate, tribunale și curți de apel se
dispune, cu acordul scris al acestora, de către Secția pentru
judecători a Consiliului Superior al Magistraturii, la solicitarea
președintelui curții de apel. Pentru delegarea în funcția de președinte
al curții de apel, solicitarea se adresează de către colegiul de
conducere al curții respective.
(2) Dispozițiile art. 3 alin. (2) se aplică în mod corespunzător.
(3) Delegarea încetează:
a) la expirarea termenului pentru care a fost dispusă;
b) la data la care funcția este ocupată prin numire, în condițiile
legii, dacă această dată se situează în interiorul termenului prevăzut
la lit. a).
Art. 14. — (1) La propunerea președintelui Înaltei Curți de
Casație și Justiție, Secția pentru judecători a Consiliului Superior al
Magistraturii poate dispune delegarea judecătorilor în funcțiile de
conducere de la această instanță.
(2) Propunerea se trimite Consiliului Superior al Magistraturii,
însoțită de acordul scris al judecătorului.
(3) Direcția organizare și resurse umane întocmește de îndată un
referat cuprinzând datele relevante privind cariera judecătorului și îl
înaintează, împreună cu înscrisurile prevăzute la alin. (2), Secției
pentru judecători a Consiliului Superior al Magistraturii. Aceasta va
dispune asupra delegării în prima ședință următoare primirii
referatului.
(4) La ședința în care se discută delegarea poate fi invitat
judecătorul propus de președintele Înaltei Curți de Casație și Justiție.
CAPITOLUL IV
Numirea judecătorilor ca procurori și numirea procurorilor
ca judecători
Art. 15. — Cererea de numire a judecătorilor în funcția de
procuror și a procurorilor în funcția de judecător se formulează în
scris și se depune la Consiliul Superior al Magistraturii.
Art. 16. — (1) Direcția organizare și resurse umane, în termen
de 15 zile de la primirea cererii, întocmește un referat în care
prezintă pe scurt datele relevante privind cariera de judecător sau de
procuror a candidatului, situația posturilor ocupate și a posturilor
vacante la instanța ori la parchetul de la care se solicită numirea,
precum și situația posturilor ocupate și a posturilor vacante la
instanța ori la parchetul la care se solicită numirea.
(2) Referatul prevăzut la alin. (1) se trimite de îndată Serviciului
sinteze și pregătirea lucrărilor ședințelor Consiliului Superior al
Magistraturii, pentru ca cererea de numire să fie luată în discuția
secției corespunzătoare a Consiliului Superior al Magistraturii, în cel
mult 15 zile de la întocmirea referatului.
Art. 17. — (1) Judecătorul sau procurorul care solicită numirea în
funcțiile prevăzute la art. 15 va fi invitat pentru a susține un interviu
în fața secției corespunzătoare a Consiliului Superior al Magistraturii.
(2) În termen de 5 zile de la data interviului, secția
corespunzătoare formulează un punct de vedere motivat pentru
Plenul Consiliului Superior al Magistraturii.
(3) În cazul admiterii cererii, Plenul Consiliului Superior al
Magistraturii propune Președintelui României eliberarea din funcția de
judecător și numirea ca procuror sau, după caz, eliberarea din
funcția de procuror și numirea ca judecător.
(4) Dispozițiile art. 3 alin. (2) se aplică în mod corespunzător.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 984/7.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|063969]
ISSN 1453—4495

PDF compression, OCR, web-optimization with CVISION's PdfCompressor

