Anul 173 (XVII) — Nr. 904

PARTEA

I

LEGI, DECRETE, HOTĂRÂRI ȘI ALTE ACTE

Luni, 10 octombrie 2005

SUMAR

Nr.

262.
964.

988.

24.

25.

30.

Pagina
LEGI ȘI DECRETE
— Lege pentru modificarea și completarea Legii
nr. 126/1995 privind regimul materiilor explozive ....
— Decret privind promulgarea Legii pentru
modificarea și completarea Legii nr. 126/1995
privind regimul materiilor explozive..........................
´
— Decret privind conferirea Ordinului Meritul
Cultural în grad de Ofițer ........................................
HOTĂRÂRI ALE SENATULUI
— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................
— Hotărâre privind bugetul de venituri și cheltuieli
al Senatului pe anul 2006 ......................................
HOTĂRÂRI ALE CAMEREI DEPUTAȚILOR
— Hotărâre pentru modificarea Hotărârii Camerei
Deputaților nr. 42/2004 privind aprobarea
componenței nominale a comisiilor permanente ale
Camerei Deputaților .................................................

Nr.

Pagina
HOTĂRÂRI ALE GUVERNULUI ROMÂNIEI

1.170. — Hotărâre privind modificarea anexei la
Hotărârea Guvernului nr. 772/2003 pentru
aprobarea Strategiei de privatizare a Băncii
Comerciale Române — S.A.....................................

8–9

1.182. — Hotărâre privind aprobarea stemei orașului
Târgu Frumos, județul Iași .......................................

9

1.183. — Hotărâre privind aprobarea stemelor unor
comune din județul Covasna ..................................

10

1.184. — Hotărâre privind aprobarea stemelor unor
comune din județul Prahova ....................................

11–13

5

1.185. — Hotărâre privind aprobarea stemei comunei
Lupac, județul Caraș-Severin ...................................

13–14

6–7

1.186. — Hotărâre privind aprobarea stemei comunei
Țigănași, județul Iași .................................................

14–15

1.190. — Hotărâre privind acordarea unor despăgubiri ....

15

1.191. — Hotărâre privind aprobarea încadrării în
categoria funcțională a drumurilor comunale a
unor drumuri situate în județul Tulcea ....................

16

2–4

4

5

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 904/10.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 126/1995 privind regimul materiilor explozive
Parlamentul României adoptă prezenta lege.
Art. I. — Legea nr. 126/1995 privind regimul materiilor
explozive, publicată în Monitorul Oficial al României,
Partea I, nr. 298 din 28 decembrie 1995, cu modificările și
completările ulterioare, se modifică și se completează după
cum urmează:
1. Articolul 1 va avea următorul cuprins:
îArt. 1. — Prevederile prezentei legi se aplică la
prepararea, producerea, procesarea, experimentarea,
deținerea, tranzitarea pe teritoriul țării, transmiterea sub
orice formă, transferul, transportul, introducerea pe piață,
depozitarea, încărcarea, încartușarea, delaborarea,
distrugerea, mânuirea, comercializarea și folosirea de către
persoanele juridice sau fizice autorizate a materiilor
explozive.
Prin materii explozive, în sensul prezentei legi, se înțelege
explozivii de uz civil, emulsiile explozive, amestecurile
explozive, pirotehnice și simple, încărcăturile speciale,
mijloacele de inițiere, cele auxiliare de aprindere, precum și
orice alte substanțe sau amestecuri de substanțe destinate
să dea naștere la reacții chimice instantanee, cu degajare de
căldură și gaze la temperatură și presiune ridicată.
Prezenta lege nu aduce atingere regimului juridic al
explozivilor de uz civil, așa cum este reglementat de
legislația națională armonizată cu normele comunitare.“
2. Articolul 2 va avea următorul cuprins:
îArt. 2. — Producerea și procesarea de materii
explozive sunt permise numai persoanelor juridice care
posedă autorizație din partea inspectoratului teritorial de
muncă pe raza căruia își desfășoară activitatea.“
3. Articolul 3 va avea următorul cuprins:
îArt. 3. — Amestecurile explozive simple pot fi preparate
manual sau mecanizat numai de persoane juridice
autorizate în acest scop, pe baza instrucțiunilor tehnice și
de securitate și sănătate a muncii elaborate în acest sens.
Materiile explozive noi cu destinație militară, indiferent
de proveniență, pot fi folosite numai cu aprobarea
Ministerului Apărării Naționale, pe baza avizului structurii de
specialitate din subordinea acestui minister, desemnată în
acest scop prin hotărâre a Guvernului.“
4. Articolul 4 va avea următorul cuprins:
îArt. 4. — Furnizorii, inclusiv producătorii, au obligația
de a garanta materiile explozive și de a inscripționa
ambalajele cu datele prevăzute de reglementările în
vigoare.
Termenul de garanție poate fi prelungit numai cu
acordul producătorului.“
5. Articolul 5 va avea următorul cuprins:
îArt. 5. — Introducerea pe piață a explozivilor de uz
civil se poate face numai după ce aceștia au fost certificați
de către un organism notificat din unul dintre statele
membre ale Uniunii Europene sau de către un organism
național recunoscut și desemnat de Ministerul Muncii,
Solidarității Sociale și Familiei.“

6. Articolul 8 va avea următorul cuprins:
îArt. 8. — Pentru a putea prepara materii explozive
persoanele juridice care, prin actul constitutiv al societății,
au ca obiect de activitate astfel de operațiuni sunt obligate
să obțină în prealabil autorizația din partea inspectoratului
teritorial de muncă și de la Direcția Generală de Poliție a
Municipiului București sau inspectoratul județean de poliție
pe raza cărora își desfășoară activitatea.
Obligația de a obține în prealabil autorizația revine și
persoanelor juridice și fizice care dețin, folosesc sau
comercializează materii explozive, cu excepția unităților și
formațiunilor Ministerului Apărării Naționale, Ministerului
Administrației și Internelor, Serviciului de Protecție și Pază
și Serviciului Român de Informații.
Persoanele care produc, dețin, transferă sau
comercializează obiecte artizanale și de distracție pe bază
de amestecuri pirotehnice, precum și persoanele care
folosesc obiecte pirotehnice pentru scopuri tehnice au
obligația de a obține autorizația din partea inspectoratului
teritorial de muncă și de la Direcția Generală de Poliție a
Municipiului București sau inspectoratul județean de poliție
pe raza cărora își desfășoară activitatea, după caz.
Autorizarea se obține numai la solicitarea celui interesat
și pe o durată determinată, cu posibilitate de prelungire.
Îndeplinirea activităților prevăzute în autorizație prin
intermediari neautorizați este interzisă.“
7. Articolul 9 va avea următorul cuprins:
îArt. 9. — Materiile explozive pot fi depozitate numai în
spații special construite și amenajate pe baza
documentațiilor tehnice avizate de inspectoratele teritoriale
de muncă.
Depozitele de materii explozive construite și amenajate
în condițiile alin. 1 pot funcționa numai după obținerea
prealabilă a autorizației, emisă în comun de către
inspectoratul teritorial de muncă și Direcția Generală de
Poliție a Municipiului București sau inspectoratul județean
de poliție, după caz.
Se interzice autorizarea producerii, preparării,
experimentării, deținerii sau depozitării materiilor explozive
în clădiri cu locuințe.
În autorizația de funcționare a oricărui depozit se
stabilește capacitatea maximă de depozitare în echivalent
trotil.
Depozitarea materiilor explozive în depozitele de stoc și
la unitățile care au ca obiect de activitate
producerea/procesarea de materii explozive se face numai
în spații proiectate, construite și amenajate pe baza
documentațiilor tehnice.
Inspectoratele teritoriale de muncă pot aviza depășirea
temporară a capacităților de depozitare autorizate cu
maximum 25%, pentru o perioadă de cel mult 3 luni.
Conducerile persoanelor juridice care au ca obiect de
activitate producerea/procesarea de materii explozive pot

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 904/10.X.2005
aviza depășirea capacităților de depozitare uzinale și de
stoc cu maximum 25%, pentru o perioadă de cel mult
3 luni.“
8. După articolul 9 se introduce articolul 9 1 cu
următorul cuprins:
îArt. 91. — În situația în care un depozit de materii
explozive este utilizat de mai mulți agenți economici, în
baza unor contracte de custodie, evidențele se păstrează
separat pentru fiecare agent economic.“
9. Articolul 10 va avea următorul cuprins:
îArt. 10. — Inspectoratul teritorial de muncă sau Direcția
Generală de Poliție a Municipiului București ori
inspectoratul județean de poliție poate, după caz, suspenda
sau restrânge activitățile pentru producere, preparare,
deținere, transfer, transport, folosire ori comercializare a
materiilor explozive sau poate retrage autorizațiile dacă
sunt încălcate reglementările legale în vigoare cu privire la
respectarea normelor de securitate.
Retragerea autorizației atrage încetarea dreptului acordat
persoanelor juridice și fizice de a mai efectua activitățile
pentru care aceasta a fost acordată.
La încetarea activității este obligatorie predarea, în
termen de 15 zile, a autorizației, instituției care a emis-o.“
10. Articolul 12 va avea următorul cuprins:
îArt. 12. — Persoanele juridice autorizate care execută
lucrări, cu caracter temporar, de prospecțiuni și explorări
geologice sau în cadrul intervențiilor cu mijloace
antigrindină sunt obligate să anunțe inspectoratul teritorial
de muncă și inspectoratul județean de poliție sau Direcția
Generală de Poliție a Municipiului București, după caz, în
raza cărora se află localitățile unde își vor desfășura
activitatea, cu cel puțin 48 de ore înainte de începerea
lucrărilor.“
11. Articolul 14 va avea următorul cuprins:
îArt. 14. — Orice transfer sau transport de materii
explozive se efectuează numai cu mijloace de transport
amenajate în acest scop, pe baza documentelor eliberate
conform reglementărilor legale în vigoare și semnate de cei
în drept.
Transportul de la depozitele de consum la firidele
artificierilor și la locurile de muncă sau la atelierele de
procesare a materiilor explozive când acestea se găsesc în
cadrul aceluiași amplasament este permis pe baza
documentelor de ridicare a materiilor explozive din depozit.“
12. Articolul 15 va avea următorul cuprins:
îArt. 15. — Încărcarea, transferul, transportul,
descărcarea, depozitarea și distrugerea materiilor explozive
în timpul nopții sunt interzise.
Fac excepție transferurile pe calea ferată sau pe apă,
transporturile din fabrica producătoare la depozitele proprii,
precum și cele executate în cadrul aceluiași amplasament.“
13. Articolul 16 va avea următorul cuprins:
îArt. 16. — Transferul sau transportul în același mijloc
de transport al materiilor explozive împreună cu alte
materiale sau materii cu care acestea sunt incompatibile,
precum și accesul în mijlocul de transport al persoanelor
fără atribuții de serviciu în ceea ce privește transferul sau
transportul respectiv sunt interzise.
Se exceptează de la prevederile alin. 1 mijloacele de
transport folosite de echipele de prospecțiuni geologice,
perforări de sonde, construcții hidroenergetice, hidrotehnice,
reparații sau construcții de drumuri, căi ferate și poduri sau
intervenții antigrindină, dacă sunt amenajate conform
reglementărilor legale.“

3

14. Articolul 17 va avea următorul cuprins:
îArt. 17. — Transferul, transportul sau depozitarea în
comun a mai multor tipuri de explozivi se face numai în
condițiile stabilite în anexa la prezenta lege.“
15. Articolul 18 va avea următorul cuprins:
îArt. 18. — Paza transferurilor de materii explozive de
la producător la depozitele de bază sau de stoc, indiferent
de mijlocul de transport, se asigură cu efective de
jandarmi, pe cheltuiala beneficiarului.
Pentru transferul de materii explozive și subansambluri
explozive utilizate la intervențiile antigrindină de la
depozitele de bază sau de stoc la depozitele de consum,
la locurile de utilizare sau la atelierele de procesare a
materiilor explozive când acestea nu se află în același
amplasament cu depozitul de consum, paza se asigură de
către agenții economici, prin personal dotat cu arme de
foc, în condițiile legii.
Pentru transferul de materii explozive de la depozitele
de bază la depozitele de consum, agenții economici sunt
obligați să anunțe în prealabil organul de poliție pe teritoriul
căruia se efectuează transferul.
Paza materiilor explozive, în tranzit pe teritoriul
României, se asigură contra cost numai cu efective de
jandarmi, după verificarea prealabilă a integrității sigiliilor
aplicate de expeditor, în conformitate cu procedurile privind
transporturile și expedițiile internaționale de mărfuri
periculoase.
Paza transferurilor și transporturilor de materii explozive
cu destinație militară, pe teritoriul României, se asigură de
către unitățile Ministerului Apărării Naționale.“
16. Articolul 19 va avea următorul cuprins:
îArt. 19. — Asupra amplasamentului și cantității maxime
de materii explozive destinate depozitării pentru firidele
artificierilor, precum și pentru încăperile în care se
depozitează și se mânuiesc materii explozive pentru
perforări de sonde, articole de vânătoare, obiecte
pirotehnice de distracție, pistoale pentru împlântat bolțuri,
mijloace antigrindină, capse de alarmare CFR și capse de
asomare este necesar avizul dat de inspectoratul teritorial
de muncă.“
17. Articolul 21 va avea următorul cuprins:
îArt. 21. — Terenul aferent depozitelor de suprafață sau
subterane de materii explozive de uz civil, nelegate de
rețeaua minei, precum și depozitelor de stoc de materii
explozive trebuie împrejmuit conform reglementărilor legale.“
18. Articolul 25 va avea următorul cuprins:
îArt. 25. — Gestionarul depozitului de materii explozive
de uz civil, precum și înlocuitorul acestuia sunt desemnați
de conducătorul unității deținătoare din rândul artificierilor
autorizați și răspund, după caz, disciplinar, administrativ,
civil sau penal pentru gestiunea încredințată.
Gestionarii depozitelor de materii explozive din cadrul
uzinelor producătoare sau ai depozitelor de stoc de materii
explozive, precum și înlocuitorii acestora sunt desemnați de
conducătorii unității deținătoare numai din rândul
pirotehniștilor care cunosc și își asumă în mod liber
riscurile la care sunt supuși în operațiunile de mânuire și
depozitare a materiilor explozive.“
19. Articolul 26 va avea următorul cuprins:
îArt. 26. — Lucrările de împușcare sunt executate
numai de persoane autorizate ca artificier, cu excepția
celor care îndeplinesc funcțiile prevăzute la art. 25.
Nu necesită a fi autorizate ca artificier următoarele
categorii de personal:
a) personalul calificat care produce, verifică și
experimentează materii explozive la producător și la
laboratoarele de specialitate autorizate în acest scop;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 904/10.X.2005

b) personalul care mânuiește și folosește materii
explozive la activități specifice în cadrul Ministerului Apărării
Naționale, Ministerului Administrației și Internelor, Serviciului
de Protecție și Pază și Serviciului Român de Informații;
c) personalul care mânuiește și folosește materii
explozive, altele decât explozivi și mijloace de inițiere și
aprindere.“
20. Articolul 27 va avea următorul cuprins:
îArt. 27. — Autorizarea calității de artificier se face de
către inspectoratul teritorial de muncă, după care se
înregistrează la organul de poliție în raza căruia se află
locul de muncă al celui autorizat.
Autorizarea calității de pirotehnist în unitățile care
produc/procesează materii explozive se face de către
Ministerul Economiei și Comerțului.“
21. Articolul 32 va avea următorul cuprins:
îArt. 32. — Constituie contravenții următoarele fapte și
se sancționează astfel:
a) nerespectarea prevederilor art. 10 alin. 2, art. 14, 19,
21, 23, art. 24 alin. 1 și 2, art. 25, 27 și art. 28 alin. 1, 2
și 4, cu amendă de la 1.000 lei la 2.500 lei (RON);
b) nerespectarea prevederilor art. 8, art. 10 alin. 3,
art. 11, 12, 13, 20, 29 și 30, cu amendă de la 2.000 lei la
5.000 lei (RON);
c) nerespectarea prevederilor art. 292, 293, 294 și 295,
cu amendă de la 3.000 lei la 6.000 lei (RON);
d) nerespectarea prevederilor art. 3, 4, 5, 7, 9, 15, 16,
17, 18, 22, art. 24 alin. 3, art. 26 alin. 1 și art. 291, cu
amendă de la 5.000 lei la 7.500 lei (RON).
Sancțiunile contravenționale cu amendă pot fi aplicate și
persoanelor juridice.“
22. Articolul 34 va avea următorul cuprins:
îArt. 34. — Contravențiilor prevăzute la art. 32 le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu

modificări și completări prin Legea nr. 180/2002, cu
modificările și completările ulterioare.“
23. Articolul 35 va avea următorul cuprins:
îArt. 35. — Controlul privind respectarea obligațiilor
tehnice, precum și respectarea măsurilor de securitate
referitoare la producerea, prepararea, procesarea,
experimentarea, deținerea, folosirea, comercializarea,
depozitarea și transportul materiilor explozive se exercită
de către personalul de specialitate desemnat din cadrul
Inspecției Muncii și persoanele special desemnate de către
conducerile unităților care folosesc materii explozive.
Controlul privind transferurile de materii explozive,
precum și cel privind modul cum sunt asigurate cerințele
de siguranță în cadrul acestor transferuri se exercită de
către personalul special desemnat din cadrul Inspectoratului
General al Poliției Române.“
24. Articolul 37 va avea următorul cuprins:
îArt. 37. — Reglementarea regimului materiilor explozive
în unitățile care produc/procesează materii explozive se
stabilește prin hotărâre a Guvernului în termen de 60 de
zile de la data publicării prezentei legi în Monitorul Oficial
al României, Partea I.“
Art. II. — Până la data de 1 octombrie 2005 Ministerul
Muncii, Solidarității Sociale și Familiei, Ministerul
Administrației și Internelor, Ministerul Apărării Naționale și
Ministerul Economiei și Comerțului vor modifica și vor
completa corespunzător Normele tehnice privind deținerea,
prepararea, experimentarea, distrugerea, transportul,
depozitarea, mânuirea și folosirea materiilor explozive în
orice alte operațiuni specifice în activitățile deținătorilor,
precum și autorizarea artificierilor și a pirotehniștilor.
Art. III. — Legea nr. 126/1995 privind regimul materiilor
explozive, cu modificările și completările ulterioare, precum
și cu modificările și completările aduse prin prezenta lege,
va fi republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 octombrie 2005.
Nr. 262.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 126/1995 privind regimul materiilor explozive
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 126/1995 privind regimul materiilor explozive și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 964.
´

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 904/10.X.2005

5

PREȘEDINTELE ROMÂNIEI

DECRET
privind conferirea Ordinului Meritul Cultural în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului educației și cercetării,
cu ocazia împlinirii a 110 ani de la apariția primului număr, pentru
contribuția deosebită la promovarea învățământului și a cercetării
aprofundate a științelor matematice,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Ofițer,
categoria H — îCercetarea științifică“, Revistei îGazeta Matematică“.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 octombrie 2005.
Nr. 988.

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004
privind aprobarea componenței numerice și nominale a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:
1. La anexa nr. II — Comisia economică — domnul
senator Antonie Ștefan-Mihail — Grupul parlamentar al
Alianței Dreptate și Adevăr PNL—PD — se include în
componența comisiei în locul domnului senator Marinescu
Marius — Grupul parlamentar al Alianței Dreptate și Adevăr
PNL—PD.

2. La anexa nr. XII — Comisia pentru administrația
publică și organizarea teritoriului — domnul senator Stoica
Ilie — Grupul parlamentar PC — se include în componența
comisiei în locul domnului senator Gheorghe Constantin —
Grupul parlamentar PC.
3. La anexa nr. XIII — Comisia pentru cercetarea
abuzurilor, combaterea corupției și petiții — domnul senator
Terinte Radu — Grupul parlamentar PC — se include în
componența comisiei în locul domnului senator Stoica Ilie —
Grupul parlamentar PC.

Această hotărâre a fost adoptată de Senat, în ședința din 3 octombrie 2005, cu respectarea prevederilor art. 76 alin. (2)
din Constituția României, republicată.
p. PREȘEDINTELE SENATULUI,

RADU MIRCEA BERCEANU
București, 3 octombrie 2005.
Nr. 24.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 904/10.X.2005
PARLAMENTUL ROMÂNIEI
SENATUL

HOTĂRÂRE
privind bugetul de venituri și cheltuieli al Senatului pe anul 2006
În temeiul prevederilor art. 64 alin. (1) și ale art. 67 din Constituția României, republicată, precum și ale art. 32
alin. (1) lit. j) și ale art. 201 alin. (1) din Regulamentul Senatului, republicat, cu modificările și completările ulterioare,
Senatul adoptă prezenta hotărâre.
Art. 1. — (1) Bugetul de venituri și cheltuieli al
Senatului pe anul 2006, finanțat din resurse de la bugetul
de stat, se stabilește la suma de 123.847 mii lei (RON),
din care:
a) Cheltuieli curente
106.801 mii lei
din care:
— cheltuieli de personal
49.219 mii lei
— bunuri și servicii
53.702 mii lei
— transferuri între unități
ale administrației publice
3.380 mii lei

— alte transferuri
500 mii lei
b) Cheltuieli de capital
17.046 mii lei
(2) Detalierea cheltuielilor pe structura clasificației
bugetului de stat se prezintă în anexa care face parte
integrantă din prezenta hotărâre.
Art. 2. — Bugetul Senatului, adoptat prin prezenta
hotărâre, va fi inclus în proiectul bugetului de stat pe
anul 2006.

Această hotărâre a fost adoptată de Senat în ședința din 6 octombrie 2005, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU
București, 6 octombrie 2005.
Nr. 25.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 904/10.X.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 904/10.X.2005

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
pentru modificarea Hotărârii Camerei Deputaților nr. 42/2004
privind aprobarea componenței nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 privind aprobarea componenței nominale a
comisiilor permanente ale Camerei Deputaților, publicată în
Monitorul Oficial al României, Partea I, nr. 1.258 din
27 decembrie 2004, cu modificările ulterioare, se modifică

în sensul că domnul deputat Mihai Alexandru Voicu —
aparținând Grupului parlamentar al Partidului Național
Liberal — trece de la Comisia pentru drepturilor omului,
culte și problemele minorităților naționale la Comisia pentru
muncă și protecție socială, în calitate de membru.

Această hotărâre a fost adoptată de Camera Deputaților în ședința din 5 octombrie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

MIRON MITREA
București, 5 octombrie 2005.
Nr. 30.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 772/2003
pentru aprobarea Strategiei de privatizare a Băncii Comerciale Române — S.A.
În temeiul art. 108 din Constituția României, republicată, și al art. 8 din Legea nr. 83/1997 pentru privatizarea
societăților comerciale bancare la care statul este acționar, cu modificările și completările ulterioare,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 772/2003 pentru aprobarea Strategiei de privatizare a
Băncii Comerciale Române — S.A., publicată în Monitorul
Oficial al României, Partea I, nr. 506 din 14 iulie 2003, cu
modificările și completările ulterioare, se modifică după cum
urmează:
1. La articolul 3, litera d) se abrogă.
2. La articolul 4, litera c) va avea următorul cuprins:
îc) pachetul majoritar de 61,8825% din capitalul social
total al B.C.R. — S.A. către un investitor strategic, instituție
financiar-bancară internațională reputată sau către un grup
de investitori strategici din care să facă parte cel puțin o
instituție financiar-bancară internațională reputată. Cota de
61,8825% din capitalul social al B.C.R. — S.A. va fi
constituită din cota de 36,8825% minus două acțiuni
rămasă în proprietatea statului, la care se adaugă cota de
25% plus două acțiuni dobândită de la BERD și IFC în
urma exercitării opțiunii de răscumpărare conform art. 4 din
Ordonanța de urgență a Guvernului nr. 18/2004 pentru
finalizarea vânzării unor pachete de acțiuni ale Băncii

Comerciale Române — S.A. către Banca Europeană pentru
Reconstrucție și Dezvoltare și Corporația Financiară
Internațională, precum și către Asociația Salariaților Băncii
Comerciale Române — S.A., cu modificările ulterioare. În
situația în care BERD și IFC înțeleg să vândă acțiunile pe
care le dețin la B.C.R. — S.A. direct investitorului strategic
selectat de Comisia de privatizare, la același preț pe
acțiune cu cel pe care investitorul strategic îl plătește
AVAS pentru vânzarea pachetului de acțiuni deținut de
aceasta, și opțiunea de răscumpărare rămâne fără obiect,
AVAS este mandatată să vândă pachetul rămas în
proprietatea statului de 36,8825% minus două acțiuni din
capitalul social total al B.C.R. — S.A. și să asigure
vânzarea directă a acțiunilor BERD și IFC către investitorul
strategic în scopul dobândirii de către investitorul strategic
a pachetului majoritar.“
3. La articolul 4, litera d) se abrogă.
4. Articolul 7 va avea următorul cuprins:
îArt. 7. — Prețul de vânzare pentru o acțiune din
pachetul majoritar de acțiuni constituit potrivit art. 4 lit. c)

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 904/10.X.2005
nu va putea fi mai mic decât prețul pentru o acțiune plătit
pentru răscumpărarea acțiunilor de la BERD și IFC, în

conformitate cu Ordonanța de urgență a Guvernului
nr. 18/2004, cu modificările ulterioare.“

PRIM-MINISTRU

CĂLIN POPESCU-TĂRICEANU
Contrasemnează:
Președintele interimar al
Autorității pentru Valorificarea Activelor Statului,
Giliola Ciorteanu
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.170.
GUVERNUL ROMÂNIEI

HOTĂRÂRE
privind aprobarea stemei orașului Târgu Frumos, județul Iași
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Târgu Frumos, județul
Iași, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 5 octombrie 2005.
Nr. 1.182.
ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

orașului Târgu Frumos, județul Iași

elementelor însumate ale stemei orașului Târgu Frumos,
județul Iași
Descrierea stemei:
Stema orașului Târgu Frumos, potrivit anexei nr. 1, se
compune dintr-un scut triunghiular cu marginile rotunjite.
În câmp roșu se află o acvilă, ieșind, cu zborul coborât,
de argint, având pliscul de aur.
În vârful scutului, în măntăluță, în câmp negru, se află
un lup rampant, ieșind, de argint, limbat cu roșu.
Scutul este trimbrat de o coroană murală de argint cu
3 turnuri crenelate.
Semnificațiile elementelor însumate:
Acvila este pasărea care se află pe sigiliul localității
încă din secolul al XVII-lea.
Câmpul roșu face referire la denumirea orașului, așa
cum apare în vechile documente slavone (Crasna), care se
traduce atât prin frumos, cât și prin roșu.
Lupul reprezintă stema vechiului ținut al Cârligăturii,
desființat în anul 1834, care a avut reședința administrativă
la Târgu Frumos vreme de 4 secole.
Coroana murală cu 3 turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 904/10.X.2005
GUVERNUL ROMÂNIEI

HOTĂRÂRE
privind aprobarea stemelor unor comune din județul Covasna
În temeiul art. 108 din Constituția României, republicată, și al art. 10 alin. 2 din Legea nr. 102/1992 privind
stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Arcuș
și Zăbala, județul Covasna, prevăzute în anexele nr. 1.1
și 1.2.

(2) Descrierea elementelor stemelor și semnificațiile
acestora sunt prevăzute în anexele nr. 2.1 și 2.2.
(3) Anexele nr. 1.1, 1.2, 2.1 și 2.2 fac parte integrantă
din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 5 octombrie 2005.
Nr. 1.183.
ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Arcuș, județul Covasna

elementelor însumate ale stemei comunei Arcuș,
județul Covasna
Descrierea stemei:
Stema comunei Arcuș, potrivit anexei nr. 1.1, se
compune dintr-un scut triunghiular cu marginile rotunjite.
În câmp verde, pe o terasă neagră, se află un lup de
argint, ținând în laba dreaptă, ridicată, o cruce dublă de
aur, iar în laba stângă 3 spice de grâu aurii.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Lupul se regăsește în blazonul familiei Szentkereszty,
familie care a jucat un rol însemnat în evoluția localității.
Spicele de grâu provin din vechiul sigiliu al comunei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.2

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Zăbala, județul Covasna

elementelor însumate ale stemei comunei Zăbala,
județul Covasna
Descrierea stemei:
Stema comunei Zăbala, potrivit anexei nr. 1.2, se
compune dintr-un scut triunghiular cu marginile rotunjite.
În câmp roșu se află un leu de aur, ieșind dintr-o
coroană de aur, cu 3 fleuroni și două perle, leul ținând în
laba dreaptă, ridicată, o săgeată de argint, iar în laba
stângă o zăbală de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Leul face parte din blazonul familiei Mikes.
Zăbala face referire la denumirea localității.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 904/10.X.2005
GUVERNUL ROMÂNIEI

HOTĂRÂRE
privind aprobarea stemelor unor comune
din județul Prahova
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Drăgănești,
Dumbrava, Izvoarele, Lapoș, județul Prahova, prevăzute în anexele
nr. 1.1—1.4.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.4.
(3) Anexele nr. 1.1—1.4 și 2.1—2.4 fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 5 octombrie 2005.
Nr. 1.184.

ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Drăgănești, județul Prahova

elementelor însumate ale stemei comunei Drăgănești,
județul Prahova
Descrierea stemei:
Stema comunei Drăgănești, potrivit anexei nr. 1.1, se
compune dintr-un scut triunghiular cu marginile rotunjite,
tăiat.
În partea superioară, în câmp auriu, se află o acvilă
bicefală neagră, ieșind.
În partea inferioară, în câmp albastru, se află o cruce
simplă de argint, așezată pe o terasă boltită, de culoare
roșie.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Acvila bicefală face trimitere la blazonul familiei
Cantacuzino, familie ale cărei destine sunt strâns legate de
localitate.
Crucea amintește de existența monumentului istoric
Crucea de la Șoplea, ridicat în anul 1655 în urma bătăliei
dintre voievodul Radu Șerban și seimenii răsculați.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 904/10.X.2005
ANEXA Nr. 1.2

ANEXA Nr. 2.2
DESCRIEREA ȘI SEMNIFICAȚIILE

STEMA

comunei Dumbrava, județul Prahova

elementelor însumate ale stemei comunei Dumbrava,
județul Prahova
Descrierea stemei:
Stema comunei Dumbrava, potrivit anexei nr. 1.2, se
compune dintr-un scut triunghiular cu marginile rotunjite.
În câmp albastru este reprezentată o pădure (dumbravă)
de argint, pe o terasă verde.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Pădurea de stejari sau dumbrava face referire la
denumirea localității.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.3

ANEXA Nr. 2.3

STEMA

DESCRIEREA ȘI SEMNIFICAȚIILE

comunei Izvoarele, județul Prahova

elementelor însumate ale stemei comunei Izvoarele,
județul Prahova
Descrierea stemei:
Stema comunei Izvoarele, potrivit anexei nr. 1.3, se
compune dintr-un scut triunghiular cu marginile rotunjite, de
argint, tăiat în pal de 3 brâie undate, de culoare albastră.
Între brâiele undate se află câte o crenguță de brad cu
câte 3 conuri, în culoare naturală.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Crenguțele de brad cu conuri naturale arată că
localitatea se află într-o zonă montană.
Fasciile undate albastre se referă la apele Teleajen,
Crasna și Valea Mare, care izvorăsc în zonă și străbat
comuna.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 904/10.X.2005

ANEXA Nr. 2.4

ANEXA Nr. 1.4

DESCRIEREA ȘI SEMNIFICAȚIILE

STEMA

elementelor însumate ale stemei comunei Lapoș,
județul Prahova

comunei Lapoș, județul Prahova

Descrierea stemei:
Stema comunei Lapoș, potrivit anexei nr. 1.4, se
compune dintr-un scut triunghiular cu marginile rotunjite.
În câmp albastru se află un buștean natural orientat
față-profil și un joagăr înfipt în trunchi, în secțiune, de
argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Compoziția face referire la principala activitate a
locuitorilor din zonă, exploatarea masei lemnoase.
Coroana murală cu un turn crenelat semnifică faptul că
localitatea are rangul de comună.

GUVERNUL ROMÂNIEI

HOTĂRÂRE
privind aprobarea stemei comunei Lupac,
județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Lupac, județul CarașSeverin, prevăzută la anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 5 octombrie 2005.
Nr. 1.185.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 904/10.X.2005
ANEXA Nr. 2

ANEXA Nr. 1
STEMA

DESCRIEREA ȘI SEMNIFICAȚIILE

comunei Lupac, județul Caraș-Severin

elementelor însumate ale stemei comunei Lupac,
județul Caraș-Severin
Descrierea stemei:
Stema comunei Lupac, potrivit anexei nr. 1, se compune
dintr-un scut triunghiular cu marginile rotunjite, scartelat.
În primul cartier, în dreapta, în câmp de argint, se află
o intrare de mină, de culoare neagră, cu două ciocane
încrucișate de argint.
În al doilea cartier, în stânga, în câmp roșu, se află un
arbore dezrădăcinat, de aur.
În al treilea cartier, în dreapta, în câmp roșu, se află
brațele egale, de argint, ale unei cruci treflate.
În al patrulea cartier, în stânga, în câmp de argint, se
află brațele egale, de culoare roșie, ale aceleiași cruci
treflate.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Intrarea în mină reprezintă ocupația de bază a
locuitorilor, deținând ponderea în economia localității.
Pomul dezrădăcinat este imaginea fondului forestier, o
bogăție naturală a zonei.
Crucea treflată face trimitere la elementul etnic și
religios croat, majoritar în zonă.
Coroana murală cu un turn crenelat semnifică faptul că
localitatea are rangul de comună.

GUVERNUL ROMÂNIEI

HOTĂRÂRE
privind aprobarea stemei comunei Țigănași, județul Iași
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Țigănași, județul Iași,
prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 5 octombrie 2005.
Nr. 1.186.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 904/10.X.2005

ANEXA Nr. 2

ANEXA Nr. 1
STEMA

DESCRIEREA ȘI SEMNIFICAȚIILE

comunei Țigănași, județul Iași

elementelor însumate ale stemei comunei Țigănași,
județul Iași
Descrierea stemei:
Stema comunei Țigănași, potrivit anexei nr. 1, se
compune dintr-un scut triunghiular cu marginile rotunjite,
despicat în formă de furcă.
În partea superioară a scutului, în câmp albastru, se
află trei stele cu câte șase colțuri, de argint, așezate una
și două.
În vârful scutului, în partea dreaptă, în câmp roșu, se
află o fântână cu cumpănă de argint.
În vârful scutului, în partea stângă, în câmp de argint,
se află o fântână cu cumpănă de culoare roșie.
Scutul este trimbrat de o coroană murală de argint cu
un turn crenelat.
Semnificațiile elementelor însumate:
Cele trei stele de argint fac parte din blazonul familiei
Carp, care a întemeiat în zonă, în anul 1842, târgul
Căminărești. Căminăreștii reprezintă o altă denumire a
localității.
Fântânile explică denumirea satului Cârniceni, sat
component al comunei Țigănași, care își are originea
într-un termen din limba slavă veche, însemnând Fântânele.
Coroana murală cu un turn crenelat semnifică faptul că
localitatea are rangul de comună.

GUVERNUL ROMÂNIEI

HOTĂRÂRE
privind acordarea unor despăgubiri
În temeiul art. 108 din Constituția României, republicată, al art. 21 din Legea nr. 80/1995 privind Statutul cadrelor
militare, cu modificările și completările ulterioare, și al art. 22 din Legea contenciosului administrativ nr. 554/2004,
Guvernul României adoptă prezenta hotărâre.
Art. 1. — Se aprobă acordarea unor despăgubiri
moștenitorilor legali ai persoanelor decedate ca urmare a
accidentului care s-a produs pe Aeroportul Craiova în luna
iulie a anului 1997, prevăzuți în anexa care face parte
integrantă din prezenta hotărâre.

Art. 2. — Suma necesară acordării despăgubirilor
prevăzute la art. 1 se suportă din creditele bugetare
aprobate cu această destinație în bugetul Ministerului
Apărării Naționale pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.190.
ANEXĂ
LISTA

cuprinzând beneficiarii despăgubirilor și sumele acordate
Nr.
crt.

1.
2.
3.
4.
5.

Beneficiarul
despăgubirii

Gheorghiță Ana
Petcană Tudorița
Smarandache Iuliana
Țintă Elena
Varodin Nicolița

Suma acordată
lei (RON)

6.000
6.000
6.000
6.000
6.000

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 904/10.X.2005
GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale
a unor drumuri situate în județul Tulcea
În temeiul art. 108 din Constituția României, republicată, și al art. 12 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă declasarea traseului drumului
comunal nr. 50 din județul Tulcea, identificat conform
anexei nr. 1 care face parte integrantă din prezenta
hotărâre.
Art. 2. — Se aprobă încadrarea în categoria funcțională
a drumurilor comunale a unor drumuri de exploatare situate
în județul Tulcea, identificate conform anexei nr. 2 care
face parte integrantă din prezenta hotărâre.

Art. 3. — Anexa nr. 3 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 și nr. 338 bis din
20 iulie 2000, cu modificările și completările ulterioare, se
completează cu drumurile comunale prevăzute în anexele
la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
p. Ministrul finanțelor publice,
Mara Rîmniceanu,
secretar de stat
București, 5 octombrie 2005.
Nr. 1.191.
ANEXA Nr. 1

Traseul drumului din județul Tulcea declasat din categoria funcțională a drumurilor comunale
Indicativul și denumirea drumului

Poziția kilometrică (origine-destinație)

Lungime (km)

Drum comunal DC50
(Turcoaia—Peceneaga)

0+000—10+954

10,954

ANEXA Nr. 2
Indicativul și
denumirea drumului

Poziția kilometrică
(origine-destinație)

Lungime
(km)

Provine
din:

Drum comunal DC50
(Turcoaia—Peceneaga)

0+000—12+000

12,000

De 453
De 595
De 31
De 97
De 104

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 904/10.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063167]
ISSN 1453—4495

PDF compression, OCR, web-optimization with CVISION's PdfCompressor

