Anul 173 (XVII) — Nr. 1.008

PARTEA

I

LEGI, DECRETE, HOTĂRÂRI ȘI ALTE ACTE

Luni, 14 noiembrie 2005

SUMAR

Nr.

Pagina

Nr.

LEGI ȘI DECRETE

ORDONANȚE ȘI HOTĂRÂRI
ALE GUVERNULUI ROMÂNIEI

312. — Lege privind dobândirea dreptului de
proprietate privată asupra terenurilor de către
cetățenii străini și apatrizi, precum și de către
persoanele juridice străine ......................................

1–2

148. — Ordonanță de urgență privind susținerea
familiei în vederea creșterii copilului ......................

4–7

3

149. — Ordonanță de urgență privind unele măsuri
pentru asigurarea continuării activității Consiliului
Național pentru Studierea Arhivelor Securității ......

7–8

1.375. — Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2005, pentru
județul Brașov ........................................................

8

1.065. — Decret pentru promulgarea Legii privind
dobândirea dreptului de proprietate privată asupra
terenurilor de către cetățenii străini și apatrizi,
precum și de către persoanele juridice străine ....
´
1.036. — Decret pentru eliberarea din funcție a unui
magistrat ...................................................................

3

1.037. — Decret pentru eliberarea din funcție a unui
magistrat ...................................................................

3

LEGI

Pagina

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind dobândirea dreptului de proprietate privată asupra terenurilor
de către cetățenii străini și apatrizi, precum și de către persoanele juridice străine
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege are ca obiect reglementarea
dobândirii dreptului de proprietate privată asupra terenurilor
de către cetățenii străini și apatrizi, precum și de către
persoanele juridice străine.
(2) Prevederile prezentei legi nu se aplică în cazul
dobândirii dreptului de proprietate asupra terenurilor de
către cetățenii străini și apatrizi prin moștenire legală.

Art. 2. — În înțelesul prezentei legi, termenii și
expresiile de mai jos au următoarea semnificație:
a) stat membru — orice stat membru al Uniunii
Europene sau al Spațiului Economic European;
b) stat terț — orice alt stat decât statele membre;
c) rezident — străinul care are drept de rezidență pe
teritoriul României sau, după caz, persoana juridică străină
care are cel puțin un sediu secundar pe teritoriul României,
în condițiile legii;

2

MONITORUL OFICIAL AL ROMÂNIEI, PARTEA I, Nr. 1.008/14.XI.2005

d) fermier care desfășoară activități independente — orice
persoană fizică care desfășoară activitate agricolă sau
silvică, în vederea realizării de produse agricole vegetale
ori animale, precum și de depozitare și prelucrare a
produselor obținute din activitatea proprie sau care
desfășoară o activitate în vederea realizării de produse
lemnoase și nelemnoase ale fondului forestier, așa cum
sunt definite de legea în vigoare.

cetățenilor români, de la data aderării României la Uniunea
Europeană.
(5) Destinația terenurilor agricole, pădurilor și a
terenurilor forestiere nu poate fi schimbată pe durata
perioadei de tranziție de către persoanele prevăzute la alin.
(2).

CAPITOLUL II

Dobândirea dreptului de proprietate asupra terenurilor de
către cetățenii străini, apatrizii și persoanele juridice
aparținând statelor terțe

Dobândirea dreptului de proprietate asupra terenurilor de
către cetățenii statelor membre și persoanele juridice
având naționalitatea acestor state, precum și de către
apatrizii cu domiciliul într-un stat membru sau în România
Art. 3. — Cetățeanul unui stat membru, apatridul cu
domiciliul într-un stat membru sau în România, precum și
persoana juridică constituită în conformitate cu legislația
unui stat membru pot dobândi dreptul de proprietate
asupra terenurilor în aceleași condiții cu cele prevăzute de
lege pentru cetățenii români și pentru persoanele juridice
române.
Art. 4. — Cetățeanul unui stat membru nerezident în
România, apatridul nerezident în România cu domiciliul
într-un stat membru, precum și persoana juridică
nerezidentă, constituită în conformitate cu legislația unui
stat membru, pot dobândi dreptul de proprietate asupra
terenurilor pentru reședințe secundare, respectiv sedii
secundare, la împlinirea unui termen de 5 ani de la data
aderării României la Uniunea Europeană.
Art. 5. — (1) Cetățeanul unui stat membru, apatridul cu
domiciliul într-un stat membru sau în România, precum și
persoana juridică constituită în conformitate cu legislația
unui stat membru pot dobândi dreptul de proprietate
asupra terenurilor agricole, pădurilor și terenurilor forestiere
la împlinirea unui termen de 7 ani de la data aderării
României la Uniunea Europeană.
(2) Dispozițiile alin. (1) nu se aplică fermierilor care
desfășoară activități independente și sunt, după caz:
a) cetățeni ai statelor membre sau apatrizi cu domiciliul
într-un stat membru, care își stabilesc reședința în
România;
b) apatrizi cu domiciliul în România.
(3) Cetățenii statelor membre sau apatrizii cu domiciliul
într-un stat membru își dovedesc calitatea de fermier care
desfășoară activități independente cu documente
emise/eliberate de autoritățile competente din statul
membru sau de proveniență. Apatrizii cu domiciliul în
România fac dovada acestei calități cu atestatul eliberat, în
acest sens, de către Ministerul Agriculturii, Pădurilor și
Dezvoltării Rurale.
(4) Persoanele prevăzute la alin. (2) dobândesc dreptul
de proprietate asupra terenurilor agricole, pădurilor și
terenurilor forestiere în aceleași condiții cu cele aplicabile

CAPITOLUL III

Art. 6. — (1) Cetățeanul străin, apatridul și persoana
juridică aparținând statelor terțe pot dobândi dreptul de
proprietate asupra terenurilor, în condițiile reglementate prin
tratate internaționale, pe bază de reciprocitate.
(2) Cetățeanul străin, apatridul și persoana juridică
aparținând statelor terțe nu pot dobândi dreptul de
proprietate asupra terenurilor în condiții mai favorabile
decât cele aplicabile cetățeanului unui stat membru și
persoanei juridice constituite în conformitate cu legislația
unui stat membru.
CAPITOLUL IV
Dispoziții finale
Art. 7. — Articolul 6 din Ordonanța de urgență a
Guvernului nr. 92/1997 privind stimularea investițiilor
directe, publicată în Monitorul Oficial al României, Partea I,
nr. 386 din 30 decembrie 1997, aprobată cu modificări și
completări prin Legea nr. 241/1998, cu modificările
ulterioare, se modifică și va avea următorul cuprins:
îArt. 6. — O societate comercială, persoană juridică
rezidentă sau nerezidentă, poate dobândi orice drepturi
reale asupra bunurilor imobile, în măsura necesară derulării
activității sale, potrivit obiectului social, cu respectarea
dispozițiilor legale privind dobândirea dreptului de
proprietate privată asupra terenurilor de către cetățenii
străini și apatrizi, precum și de către persoanele juridice
străine.“
Art. 8. — La data intrării în vigoare a prezentei legi se
abrogă:
a) alin. (4) al art. 13 din Legea nr. 550/2002 privind
vânzarea spațiilor comerciale proprietate privată a statului
și a celor de prestări de servicii, aflate în administrarea
consiliilor județene sau a consiliilor locale, precum și a
celor din patrimoniul regiilor autonome de interes local,
publicată în Monitorul Oficial al României, Partea I, nr. 803
din 5 noiembrie 2002, cu modificările și completările
ulterioare;
b) orice altă dispoziție contrară.
Art. 9. — Prezenta lege intră în vigoare la data aderării
României la Uniunea Europeană.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 10 noiembrie 2005.
Nr. 312.

MONITORUL OFICIAL AL ROMÂNIEI, PARTEA I, Nr. 1.008/14.XI.2005
PREȘEDINTELE ROMÂNIEI

DECRET
pentru promulgarea Legii privind dobândirea dreptului
de proprietate privată asupra terenurilor
de către cetățenii străini și apatrizi,
precum și de către persoanele juridice străine
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind dobândirea dreptului de
proprietate privată asupra terenurilor de către cetățenii străini și apatrizi,
precum și de către persoanele juridice străine și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 9 noiembrie 2005.
Nr. 1.065.
´

PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) și ale art. 82 alin. (2) din Legea nr. 303/2004
privind statutul judecătorilor și procurorilor, republicată, precum și ale art. 35
lit. a) din Legea nr. 317/2004 privind Consiliul Superior al Magistraturii,
republicată,
având în vedere Hotărârea Consiliului Superior al Magistraturii nr. 420
din 28 septembrie 2005,
Președintele României

d e c r e t e a z ă:

Articol unic. — Domnul Zsigmond Ioan, judecător la Tribunalul BistrițaNăsăud, se eliberează din funcția de magistrat ca urmare a pensionării.
PREȘEDINTELE ROMÂNIEI

TRAIAN BĂSESCU
București, 9 noiembrie 2005.
Nr. 1.036.
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 340
din 8 septembrie 2005,
Președintele României d e c r e t e a z ă:
Articol unic. — Domnul David Tiberiu-Ioan, procuror la Parchetul de pe
lângă Curtea de Apel Alba Iulia, se eliberează din funcția de magistrat ca
urmare a pensionării.
PREȘEDINTELE ROMÂNIEI

TRAIAN BĂSESCU
București, 9 noiembrie 2005.
Nr. 1.037.

3

4

MONITORUL OFICIAL AL ROMÂNIEI, PARTEA I, Nr. 1.008/14.XI.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind susținerea familiei în vederea creșterii copilului
În vederea realizării obiectivelor înscrise în Programul de guvernare, cu privire la îmbunătățirea standardului de
viață al persoanelor vârstnice, pentru aceasta fiind necesară consolidarea financiară a sistemului public de pensii, prin
externalizarea din bugetul asigurărilor sociale de stat a prestațiilor care nu au natură contributivă sau nu au legătură cu
riscurile sociale asigurate,
din necesitatea îmbunătățirii echilibrului social-economic al familiei, prin susținerea acesteia în vederea creșterii
copilului, în scopul stimulării creșterii natalității și diminuării fenomenului de abandon al copiilor,
pentru asigurarea cadrului legal necesar aplicării acestor măsuri care presupun modificări, pentru anul 2006, în
structura bugetului asigurărilor sociale de stat și în aceea a bugetului de stat, fapt ce impune reflectarea în bugetele
anului 2006 a sumelor necesare,
având în vedere că măsura de susținere, din surse exterioare bugetului asigurărilor sociale de stat, a finanțării
unor drepturi de asigurări sociale care nu au o legătură directă cu drepturile de pensie a fost inclusă în aprilie 2004 în
Planul de acțiune PAL, ca una dintre acțiunile prevăzute pentru realizarea condiționalităților pentru îPAL 2“, corespunzător
obiectivului specific îÎmbunătățirea sustenabilității financiare a sistemului de pensii“, elemente care vizează interesul public
și constituie situații de urgență,
ținând seama de faptul că neadoptarea de măsuri imediate, prin utilizarea de proceduri de legiferare pe calea
ordonanței de urgență a Guvernului, ar conduce la grevarea în continuare a bugetului asigurărilor sociale de stat, în
detrimentul pensiilor, afectând astfel interesele persoanelor vârstnice, cu plata unei prestații care nu constituie un risc
social, așa cum este definit de instrumentele juridice internaționale, la imposibilitatea respectării angajamentelor privind
politica de protecție socială asumate în Programul de guvernare 2005—2008 și în documentele de poziție întocmite în
urma negocierilor de aderare la Uniunea Europeană, precum și la imposibilitatea elaborării procedurilor de implementare
necesare aplicării acestui act normativ,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Începând cu data de 1 ianuarie 2006,
persoanele care, în ultimul an anterior datei nașterii
copilului, au realizat timp de 12 luni venituri profesionale
supuse impozitului pe venit potrivit prevederilor Legii
nr. 571/2003 privind Codul fiscal, cu modificările și
completările ulterioare, beneficiază de concediu pentru
creșterea copilului în vârstă de până la 2 ani sau, în cazul
copilului cu handicap, de până la 3 ani, precum și de o
indemnizație lunară în cuantum de 800 lei (RON).
(2) În calculul celor 12 luni prevăzute la alin. (1) se
includ și perioadele în care persoanele s-au aflat în una
sau mai multe dintre următoarele situații:
a) și-au însoțit soțul/soția trimis/trimisă în misiune
permanentă în străinătate;
b) au beneficiat de indemnizație de șomaj, stabilită
conform legii;
c) au beneficiat de concedii și indemnizații de asigurări
sociale de sănătate, potrivit legii;
d) au realizat perioade asimilate stagiului de cotizare în
sistemul public de pensii în condițiile prevăzute la art. 38
alin. (1) din Legea nr. 19/2000 privind sistemul public de
pensii și alte drepturi de asigurări sociale, cu modificările și
completările ulterioare;
e) au realizat perioade de stagiu de cotizare în sistemul
public de pensii, în condițiile prevăzute de actele normative
cu caracter special care reglementează concedierile
colective;
f) au realizat în sistemul public de pensii, anterior datei
intrării în vigoare a prezentei ordonanțe de urgență,
perioade de stagiu de cotizare pe bază de contract de
asigurare socială;
g) au beneficiat de indemnizația lunară prevăzută la
alin. (1).
(3) Prin venituri profesionale supuse impozitului pe venit
potrivit prevederilor Legii nr. 571/2003, cu modificările și
completările ulterioare, se înțelege: venituri din salarii,
venituri din activități independente, venituri din activități
agricole, așa cum sunt definite de această lege.

Art. 2. — Începând cu data de 1 ianuarie 2007,
cuantumul indemnizației prevăzute la art. 1 alin. (1) este de
600 lei (RON).
Art. 3. — (1) În perioadele în care beneficiarii drepturilor
prevăzute la art. 1 alin. (1) realizează venituri profesionale
supuse impozitului pe venit potrivit prevederilor Legii
nr. 571/2003, cu modificările și completările ulterioare, se
acordă un stimulent în cuantum lunar de 300 lei (RON),
situație în care plata indemnizației de 800 lei (RON) se
suspendă.
(2) Începând cu data de 1 ianuarie 2007, cuantumul
stimulentului lunar prevăzut la alin. (1) este de 100 lei
(RON).
Art. 4. — (1) Începând cu data de 1 ianuarie 2007,
cuantumul alocației de stat pentru copii prevăzute de Legea
nr. 61/1993 privind alocația de stat pentru copii,
republicată, este următorul:
a) 200 lei (RON) lunar, în situația copiilor în vârstă de
până la 2 ani, respectiv 3 ani în cazul copiilor cu
handicap;
b) cel acordat conform art. 3 alin. (1) din Legea
nr. 61/1993, republicată, în situația copiilor în vârstă de
peste 2 ani, respectiv 3 ani în cazul copiilor cu handicap.
(2) Indemnizația sau stimulentul prevăzute la art. 2,
respectiv la art. 3 alin. (2) din prezenta ordonanță de
urgență, se cumulează cu alocația de stat pentru copii
prevăzută la alin. (1) lit. a).
Art. 5. — (1) De indemnizația și stimulentul prevăzute
de prezenta ordonanță de urgență beneficiază, opțional,
oricare dintre părinții firești ai copilului.
(2) Beneficiază de aceleași drepturi și una dintre
persoanele care au adoptat copilul, cărora li s-a încredințat
copilul în vederea adopției sau care au copilul în
plasament ori în plasament în regim de urgență, precum și
persoana care a fost numită tutore.
(3) În situația persoanelor prevăzute la alin. (2),
acordarea drepturilor prevăzute la art. 1, respectiv la art. 2,
se face ținându-se seama de 12 luni anterioare datei de la

MONITORUL OFICIAL AL ROMÂNIEI, PARTEA I, Nr. 1.008/14.XI.2005
care, după caz, s-a aprobat adopția, a fost făcută
încredințarea, s-a instituit plasamentul sau tutela.
Art. 6. — (1) Concediul și indemnizația lunară prevăzute
la art. 1, respectiv la art. 2, se cuvin pentru fiecare dintre
primele 3 nașteri sau, după caz, pentru primii 3 copii ai
persoanelor aflate în una dintre situațiile prevăzute la art. 5
alin. (2).
(2) Drepturile prevăzute la art. 4 alin. (1) lit. a) se cuvin
pentru fiecare dintre copiii rezultați în urma primelor
3 nașteri sau, după caz, pentru primii 3 copii ai
persoanelor aflate în una dintre situațiile prevăzute la art. 5
alin. (2).
(3) Durata de acordare a concediului prevăzut la art. 1
se prelungește corespunzător, în cazul suprapunerii a două
sau trei situații de natură a genera acest drept, în condițiile
prevăzute la alin. (1) și (2).
(4) În cazurile prevăzute la alin. (3) se acordă o singură
indemnizație, în cuantumul prevăzut de prezenta ordonanță
de urgență.
Art. 7. — Drepturile prevăzute de prezenta ordonanță
de urgență se acordă în situația în care solicitantul
îndeplinește cumulativ următoarele condiții:
a) este cetățean român, cetățean străin sau apatrid;
b) are, conform legii, domiciliul sau reședința pe
teritoriul României;
c) locuiește împreună cu copilul/copiii pentru care
solicită drepturile și se ocupă de creșterea și îngrijirea
acestuia/acestora.
Art. 8. — (1) Drepturile prevăzute de prezenta
ordonanță de urgență, reprezentând indemnizație, stimulent
sau alocație de stat pentru copii, se acordă, la cerere, în
baza următoarelor documente, după caz:
a) actul de identitate al solicitantului;
b) certificatul de naștere al copilului și, după caz, livretul
de familie;
c) certificatul de persoană cu handicap al copilului, după
caz;
d) adeverință eliberată de autoritățile competente sau de
către angajator, după caz, din care să rezulte îndeplinirea
condițiilor prevăzute la art. 1;
e) adeverință eliberată de plătitorul indemnizației de
maternitate sau, după caz, alte dovezi, din care să reiasă
ultima zi de concediu de maternitate, în situația prevăzută
la art. 10 alin. (1) lit. a);
f) declarație pe propria răspundere din care să reiasă
că solicitantul nu beneficiază în același timp de
indemnizație de maternitate, în situația prevăzută la art. 10
alin. (1) lit. b);
g) declarație pe propria răspundere din care să rezulte
că celălalt părinte natural sau, după caz, o altă persoană
dintre cele prevăzute la art. 5 alin. (2) nu beneficiază de
drepturile prevăzute de prezenta ordonanță de urgență;
h) declarație pe propria răspundere din care să rezulte
că solicitantul se ocupă de creșterea și îngrijirea copilului
și că acesta nu este încredințat sau dat în plasament nici
unui organism privat autorizat sau serviciu public autorizat
ori unei persoane fizice;
i) dovada eliberată de autoritățile competente, de
angajatori sau, după caz, declarație pe propria răspundere,
din care să rezulte că solicitantul se află în concediu
pentru creșterea copilului — pentru acordarea drepturilor
prevăzute la art. 1, respectiv art. 2;
j) dovada eliberată de autoritățile competente sau, după
caz, declarație pe propria răspundere, din care să rezulte
că solicitantul realizează venituri profesionale supuse
impozitului pe venit potrivit prevederilor Legii nr. 571/2003,
cu modificările și completările ulterioare, pentru acordarea
drepturilor prevăzute la art. 3;
k) dovada eliberată de autoritățile competente sau de
către angajator, după caz, din care să rezulte încadrarea
în situațiile prevăzute la art. 1 alin. (2);

5

l) alte acte necesare, după caz, stabilirii dreptului,
prevăzute în normele metodologice pentru aplicarea
prevederilor prezentei ordonanțe de urgență.
(2) Concediul pentru creșterea copilului se acordă, la
cerere, de către persoanele juridice sau fizice, denumite
angajatori, la care își desfășoară activitatea persoanele
prevăzute la art. 5 alin. (1) și (2).
Art. 9. — (1) Cererile pentru acordarea drepturilor
prevăzute de prezenta ordonanță de urgență, reprezentând
indemnizație, stimulent sau alocație de stat pentru copii, și
documentele din care rezultă îndeplinirea condițiilor legale
de acordare a acestora se depun, după caz, la primăria
comunei, orașului, municipiului, respectiv sectoarelor
municipiului București, pe raza căreia/căruia solicitantul își
are domiciliul sau reședința.
(2) Până la data de 10 a fiecărei luni, primăriile au
obligația de a transmite pe bază de borderou cererile
înregistrate în luna anterioară, însoțite de documentele
justificative, la direcțiile județene de muncă, solidaritate
socială și familie, respectiv la direcția de muncă,
solidaritate socială și familie a municipiului București,
denumite în continuare direcții teritoriale.
(3) Cererile prevăzute la alin. (1) se soluționează în
termen de 15 zile lucrătoare de la data înregistrării la
direcția teritorială, prin decizie de admitere sau, după caz,
de respingere, emisă de directorul executiv.
(4) Decizia prevăzută la alin. (3) se comunică
solicitantului în termen de 5 zile lucrătoare de la data
emiterii.
(5) Contestațiile formulate împotriva deciziei prevăzute la
alin. (3) se soluționează potrivit Legii contenciosului
administrativ nr. 554/2004.
Art. 10. — (1) Drepturile prevăzute de prezenta
ordonanță de urgență, reprezentând indemnizație și
stimulent, se cuvin și se plătesc după cum urmează:
a) începând cu ziua următoare celei în care încetează,
conform legii, concediul de maternitate și plata
indemnizației aferente, dacă cererea este depusă în termen
de 60 de zile lucrătoare de la acea dată;
b) începând cu data nașterii copilului, dacă cererea este
depusă în termen de 60 de zile lucrătoare de la acea
dată, în cazul persoanelor care nu îndeplinesc condițiile,
conform legii, pentru acordarea concediului de maternitate
și a indemnizației aferente;
c) începând cu data adopției, a instituirii tutelei,
plasamentului sau încredințării, dacă cererea este depusă
în termen de 60 de zile lucrătoare de la data la care s-au
aprobat ori, după caz, s-au instituit măsurile de protecție a
copilului;
d) de la data depunerii cererii, pentru toate celelalte
situații, inclusiv pentru cazul în care cererea a fost depusă
peste termenele prevăzute la lit. a), b) și c).
(2) Plata alocației de stat pentru copii prevăzută la
art. 4 alin. (1) lit. a) se face începând cu luna următoare
celei în care s-a născut copilul.
(3) Pentru fracțiunile de lună, cuantumul drepturilor
prevăzute de prezenta ordonanță de urgență se stabilește
proporțional, în funcție de numărul zilelor calendaristice din
luna respectivă pentru care acestea se cuvin și se acordă.
Art. 11. — Plata drepturilor prevăzute de prezenta
ordonanță de urgență încetează cu ziua următoare celei în
care:
a) copilul a împlinit vârsta de 2 ani, respectiv de 3 ani,
în cazul copilului cu handicap;
b) a avut loc decesul copilului.
Art. 12. — (1) Plata drepturilor prevăzute de prezenta
ordonanță de urgență se suspendă începând cu luna
următoare celei în care:
a) beneficiarul este decăzut din drepturile părintești;
b) beneficiarul este îndepărtat, conform legii, de la
exercitarea tutelei;

6

MONITORUL OFICIAL AL ROMÂNIEI, PARTEA I, Nr. 1.008/14.XI.2005

c) beneficiarul nu mai îndeplinește condițiile prevăzute
de lege în vederea încredințării copilului spre adopție;
d) beneficiarul nu mai îndeplinește condițiile prevăzute
de lege în vederea menținerii măsurii de plasament;
e) beneficiarul execută o pedeapsă privativă de libertate
sau se află în arest preventiv pe o perioadă mai mare de
30 de zile;
f) copilul este abandonat ori este internat într-o instituție
de ocrotire publică sau privată;
g) beneficiarul a decedat.
(2) Plata indemnizației prevăzute la art. 1 alin. (1),
respectiv la art. 2, se suspendă începând cu ziua
următoare celei în care beneficiarul realizează venituri
profesionale supuse impozitului pe venit potrivit prevederilor
Legii nr. 571/2003, cu modificările și completările ulterioare.
(3) Plata stimulentului prevăzut la art. 3 se suspendă
începând cu ziua următoare celei în care beneficiarul nu
mai realizează venituri profesionale supuse impozitului pe
venit potrivit prevederilor Legii nr. 571/2003, cu modificările
și completările ulterioare.
(4) În situația în care beneficiarul nu mai îndeplinește
condițiile prevăzute la art. 7, plata drepturilor prevăzute de
prezenta ordonanță de urgență se suspendă începând cu
ziua următoare celei în care condițiile respective nu mai
sunt îndeplinite.
(5) Reluarea plății drepturilor suspendate în situațiile
prevăzute la alin. (1) se face la cerere, începând cu luna
următoare celei în care se depune cererea.
(6) Reluarea plății drepturilor suspendate în situațiile
prevăzute la alin. (2)—(4) se face începând cu data
depunerii cererii.
Art. 13. — (1) În situațiile de suspendare a drepturilor
prevăzute de art. 12, acestea pot fi solicitate și de către o
altă persoană îndreptățită, dacă îndeplinește cerințele
prevăzute în prezenta ordonanță de urgență.
(2) Drepturile prevăzute de prezenta ordonanță de
urgență se cuvin și se acordă noului beneficiar de la data
suspendării, dacă cererea a fost depusă în termen de
60 de zile lucrătoare de la data la care a operat
suspendarea, respectiv de la data cererii, dacă cererea a
fost depusă după acest termen.
Art. 14. — (1) Beneficiarul drepturilor prevăzute de
prezenta ordonanță de urgență este obligat să comunice în
scris primăriei orice modificare intervenită în situația sa, de
natură să determine încetarea sau suspendarea plății
drepturilor, în termen de 5 zile lucrătoare de la apariția
acesteia.
(2) Comunicarea prevăzută la alin. (1) se transmite de
către primărie direcției teritoriale în termen de 5 zile
lucrătoare de la data înregistrării.
Art. 15. — Drepturile prevăzute de prezenta ordonanță
de urgență nu pot fi urmărite silit decât în vederea
recuperării, conform legii, a sumelor încasate necuvenit cu
acest titlu.
Art. 16. — (1) Pe perioada în care se beneficiază de
indemnizația prevăzută la art. 1, respectiv la art. 2,
contribuția individuală de asigurări sociale de sănătate se
calculează prin aplicarea cotei prevăzute de lege asupra
sumei reprezentând valoarea a de două ori salariul de
bază minim brut pe țară, garantat în plată, și se suportă
de la bugetul de stat.
(2) Asupra drepturilor prevăzute de prezenta ordonanță
de urgență nu se datorează celelalte contribuții sociale
obligatorii stabilite de lege.
Art. 17. — Cuantumul drepturilor prevăzute de prezenta
ordonanță de urgență se poate actualiza în condițiile
stabilite prin hotărâre a Guvernului.
Art. 18. — (1) Perioada în care o persoană beneficiază
de drepturile prevăzute la art. 1, respectiv la art. 2,
constituie perioadă asimilată stagiului de cotizare în
vederea stabilirii drepturilor prevăzute de Legea
nr. 19/2000, cu modificările și completările ulterioare.

(2) În vederea determinării punctajului anual necesar
stabilirii drepturilor de pensie în sistemul public, pentru
perioadele asimilate stagiului de cotizare în condițiile
prevăzute la alin. (1) se aplică prevederile art. 78 alin. (5)
lit. b) din Legea nr. 19/2000, cu modificările și completările
ulterioare.
(3) Prevederile alin. (2) se aplică și persoanelor care
beneficiază de perioadele asimilate prevăzute la alin. (1) și
care, în același timp, se află în situațiile prevăzute la
art. 38 alin. (1) din Legea nr. 19/2000, cu modificările și
completările ulterioare.
(4) În situația persoanelor care, în perioada 1 aprilie
2001 — 1 ianuarie 2006, au beneficiat de concediu și de
indemnizație pentru creșterea copilului în condițiile
reglementate de Legea nr. 19/2000, cu modificările și
completările ulterioare, la determinarea punctajului anual se
utilizează cuantumul indemnizației acordate în perioadele
respective.
Art. 19. — Fondurile necesare plății drepturilor
prevăzute de prezenta ordonanță de urgență, cheltuielile
administrative, precum și cele de transmitere a drepturilor
se asigură din bugetul de stat, prin bugetul Ministerului
Muncii, Solidarității Sociale și Familiei.
Art. 20. — (1) Calculul și plata drepturilor prevăzute de
prezenta ordonanță de urgență se fac de către direcțiile
teritoriale.
(2) Drepturile prevăzute de prezenta ordonanță de
urgență se achită lunar beneficiarului, reprezentantului legal
ori mandatarului acestora, împuternicit prin procură, pe
bază de mandat poștal sau, după caz, în cont curent
personal.
(3) Calculul și plata contribuției individuale de asigurări
sociale de sănătate, datorată pentru drepturile prevăzute de
prezenta ordonanță de urgență, se fac de către direcțiile
teritoriale.
(4) Modalitățile de plată a drepturilor prevăzute de
prezenta ordonanță de urgență se stabilesc prin norme,
aprobate prin ordin al ministrului muncii, solidarității sociale
și familiei.
Art. 21. — (1) Sumele încasate necuvenit se
recuperează de la beneficiarii acestora, pe baza deciziei
emise de directorul executiv al direcției teritoriale, cu
respectarea termenului general de prescripție.
(2) Decizia prevăzută la alin. (1) constituie titlu
executoriu și poate fi contestată conform prevederilor Legii
nr. 544/2004.
(3) Sumele încasate necuvenit ca urmare a unei
infracțiuni săvârșite de beneficiar se recuperează de la
acesta, în condițiile legii.
(4) Sumele rămase nerecuperate de pe urma
beneficiarilor decedați nu se mai urmăresc.
Art. 22. — (1) Constituie contravenție nerespectarea
prevederilor art. 9 alin. (2), ale art. 14 și 25 și se
sancționează cu amendă de la 300 lei (RON) la 600 lei
(RON).
(2) Constatarea contravenției prevăzute la alin. (1) și
aplicarea amenzii corespunzătoare se fac de către organele
cu atribuții de control ale Ministerului Muncii, Solidarității
Sociale și Familiei.
Art. 23. — Prevederile art. 22 se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 24. — (1) Prevederile prezentei ordonanțe de
urgență se aplică și persoanelor care, la data de
31 decembrie 2005, se află în plata indemnizației pentru
creșterea copilului, reglementată de Legea nr. 19/2000, cu
modificările și completările ulterioare, situație în care
condiția prevăzută la art. 1 alin. (1) se consideră a fi
îndeplinită.
(2) Cererile privind acordarea indemnizației pentru
creșterea copilului, reglementată de Legea nr. 19/2000, cu

MONITORUL OFICIAL AL ROMÂNIEI, PARTEA I, Nr. 1.008/14.XI.2005
modificările și completările ulterioare, nesoluționate până la
data de 31 decembrie 2005 inclusiv, se soluționează
avându-se în vedere condițiile de stagiu de cotizare
prevăzute de această lege.
(3) În situația persoanelor prevăzute la alin. (1) și (2)
drepturile prevăzute de prezenta ordonanță de urgență se
cuvin și se acordă de la data de 1 ianuarie 2006, dacă
cererea a fost depusă în termen de 90 de zile lucrătoare
de la acea dată, respectiv de la data cererii, dacă cererea
a fost depusă după acest termen.
Art. 25. — (1) Începând cu data de 1 ianuarie 2006
încetează plata indemnizației pentru creșterea copilului,
efectuată în condițiile prevăzute de Legea nr. 19/2000, cu
modificările și completările ulterioare.
(2) Plata indemnizațiilor pentru creșterea copilului
restante, aferente perioadelor anterioare datei de 1 ianuarie
2006, se efectuează de către direcțiile teritoriale, în
condițiile prevăzute în prezenta ordonanță de urgență, cu
respectarea termenului general de prescripție.
Art. 26. — În termen de 60 de zile de la data publicării
prezentei ordonanțe de urgență, Ministerul Muncii,
Solidarității Sociale și Familiei va elabora norme
metodologice în aplicarea acesteia, care se aprobă prin
hotărâre a Guvernului.
Art. 27. — Prezenta ordonanță de urgență transpune
prevederile Clauzei 2 — Concediul pentru creșterea
copilului, pct. 1, 2, pct. 3 lit. a)—c), precum și ale pct. 8
din anexa la Directiva 96/34/CE din 3 iunie 1996
referitoare la Acordul-cadru privind concediul pentru
creșterea copilului, încheiat între UNICE, CEIP și CES,
publicată în Jurnalul Oficial nr. L 145 din 19 iunie 1996.
Art. 28. — (1) Prezenta ordonanță de urgență intră în
vigoare la data de 1 ianuarie 2006.
(2) Pe data intrării în vigoare a prezentei ordonanțe de
urgență se abrogă prevederile referitoare la concediul și
indemnizația pentru creșterea copilului, cuprinse la art. 98,

7

99, 121, 122, 123, 125, 125 1 , 129 și 138 din Legea
nr. 19/2000, publicată în Monitorul Oficial al României,
Partea I, nr. 140 din 1 aprilie 2000, cu modificările și
completările ulterioare, și cele ale art. 79 alin. (4) din
Legea nr. 303/2004 privind statutul judecătorilor și
procurorilor, republicată în Monitorul Oficial al României,
Partea I, nr. 826 din 13 septembrie 2005, precum și orice
alte dispoziții contrare.
Art. 29. — (1) Prevederile prezentei ordonanțe de
urgență sunt aplicabile și tuturor categoriilor de personal
care își desfășoară activitatea în ministerele și instituțiile
din sectorul de apărare, ordine publică și siguranță
națională.
(2) În situația persoanelor prevăzute la alin. (1),
fondurile necesare plății drepturilor prevăzute de prezenta
ordonanță de urgență și cheltuielile administrative se
asigură din bugetul de stat, prin bugetele ministerelor și
instituțiilor din sectorul de apărare, ordine publică și
siguranță națională.
(3) Pentru perioada cât o persoană dintre cele
prevăzute la alin. (1) beneficiază de concediu pentru
creșterea copilului, la stabilirea drepturilor de pensie și a
altor drepturi acordate potrivit legii se are în vedere solda
brută lunară, respectiv salariul de bază al funcționarilor
publici cu statut special, actualizate.
(4) Modalitățile de depunere și de soluționare a cererilor
de acordare a drepturilor, în situația persoanelor prevăzute
la alin. (1), se stabilesc prin norme interne, aprobate de
conducătorii autorităților și instituțiilor publice prevăzute la
alin. (1).
Art. 30. — Se autorizează Ministerul Finanțelor Publice,
la propunerea ordonatorilor principali de credite, să
introducă modificările ce decurg din aplicarea prevederilor
prezentei ordonanțe de urgență în volumul și în structura
bugetului de stat, respectiv ale bugetului asigurărilor sociale
de stat pentru anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul apărării naționale,
Teodor Atanasiu
p. Ministrul justiției,
Maria Cristina Manda,
secretar de stat
Ministrul finanțelor publice,
Sebastian Teodor Gheorghe Vlădescu

București, 3 noiembrie 2005.
Nr. 148.

GUVERNUL ROMÂNIEI

ORDONANȚĂ DE URGENȚĂ
privind unele măsuri pentru asigurarea continuării activității Consiliului Național
pentru Studierea Arhivelor Securității
Luând în considerare dispozițiile art. 22 din Legea nr. 187/1999 privind accesul la propriul dosar și deconspirarea
securității ca poliție politică, potrivit cărora Consiliul Național pentru Studierea Arhivelor Securității își desfășoară activitatea
pentru o perioadă de 6 ani, cu posibilitatea prelungirii acesteia prin lege, iar în luna decembrie 2005 acest termen expiră,
precum și necesitatea continuării activității datorată faptului că, printr-o serie de legi speciale, acestui consiliu i-au fost
acordate atribuții de verificare a apartenenței anumitor categorii profesionale la organele de securitate, ca poliție politică
ori de colaborator al acestora,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Desfășurarea activității Consiliului Național
pentru Studierea Arhivelor Securității se prelungește pentru
o perioadă de 6 ani de la data expirării termenului

prevăzut la art. 22 din Legea nr. 187/1999 privind accesul
la propriul dosar și deconspirarea securității ca poliție
politică.

8

MONITORUL OFICIAL AL ROMÂNIEI, PARTEA I, Nr. 1.008/14.XI.2005

Art. 2. — În perioada desfășurării activității, Consiliul
Național pentru Studierea Arhivelor Securității îndeplinește

orice atribuții date în competența sa prin Legea
nr. 187/1999, precum și prin orice alte legi speciale.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
București, 10 noiembrie 2005.
Nr. 149.

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de rezervă bugetară la dispoziția Guvernului, prevăzut în bugetul de stat pe anul 2005,
pentru județul Brașov
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2005, la capitolul 51.01
îAutorități publice“, titlul 20 îCheltuieli materiale și servicii“,
pentru instituția prefectului județului Brașov, cu suma de
139.200 lei (RON), din Fondul de rezervă bugetară la
dispoziția Guvernului, prevăzut în bugetul de stat pe anul
2005, în vederea acoperirii cheltuielilor ocazionate de
aniversarea zilei de 15 noiembrie 1987 și de împlinirea a
18 ani de la mișcarea anticomunistă ce a avut loc în
municipiul Brașov.
Art. 2. — Acțiunile ce urmează să fie realizate pentru
această aniversare se stabilesc și se aprobă de instituția
prefectului județului Brașov, care va controla modul de

utilizare a sumei alocate potrivit prezentei hotărâri, în
conformitate cu prevederile Legii nr. 500/2002 privind
finanțele publice, cu modificările ulterioare, și cu celelalte
dispoziții legale.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului, până
la data de 10 decembrie 2005.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și în structura bugetului Ministerului
Administrației și Internelor pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.375.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.008/14.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064201]
ISSN 1453—4495

