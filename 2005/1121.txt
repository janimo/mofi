Anul 173 (XVII) — Nr. 1.121

PARTEA

I

LEGI, DECRETE, HOTĂRÂRI ȘI ALTE ACTE

Marți, 13 decembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 620 din 17 noiembrie 2005 referitoare la
excepția de neconstituționalitate a dispozițiilor
art. 7 alin. (2) lit. d) din Ordonanța Guvernului
nr. 26/2000 cu privire la asociații și fundații ..........

2–4

Decizia nr. 624 din 17 noiembrie 2005 referitoare la
excepția de neconstituționalitate a dispozițiilor
art. 313 alin. 3, art. 318 și art. 360 din Codul de
procedură penală.......................................................

4–6

HOTĂRÂRI ALE GUVERNULUI ROMÂNIEI
1.528. — Hotărâre privind suplimentarea bugetului
Ministerului Apărării Naționale pe anul 2005 din
Fondul de rezervă bugetară la dispoziția
Guvernului, prevăzut în bugetul de stat, pentru
Compania Română de Aviație îRomavia“ — R.A.

Nr.

7

130. — Ordin al președintelui Autorității Naționale
Sanitare Veterinare și pentru Siguranța Alimentelor
pentru abrogarea Ordinului președintelui Autorității
Naționale Sanitare Veterinare și pentru Siguranța
Alimentelor nr. 116/2005 privind aprobarea Normei
sanitare veterinare ce stabilește cerințele de
sănătate publică pentru carnea proaspătă și
carnea proaspătă de pasăre importată din țările
terțe ............................................................................

7–8

1.088. — Ordin al ministrului administrației și internelor
pentru
modificarea
Ordinului
ministrului
administrației și internelor nr. 566/2005 privind
acordarea titlului de parc industrial Societății
Comerciale îBusiness Park Euro Land“ — S.R.L.
Brașov ........................................................................

8

2

MONITORUL OFICIAL AL ROMÂNIEI, PARTEA I, Nr. 1.121/13.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 620
din 17 noiembrie 2005

referitoare la excepția de neconstituționalitate a dispozițiilor art. 7 alin. (2) lit. d)
din Ordonanța Guvernului nr. 26/2000 cu privire la asociații și fundații
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (2) lit. d) din Ordonanța
Guvernului nr. 26/2000 cu privire la asociații și fundații,
excepție ridicată de Asociația Casa de Ajutor Reciproc
îAurora-Ava“ din Timișoara, reprezentată legal de
Constantin Onciu, în Dosarul nr. 6.620/C/2004 al
Tribunalului Timiș — Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca devenită inadmisibilă,
arătând în acest sens că, la o dată ulterioară sesizării
Curții Constituționale cu soluționarea prezentei excepții de
neconstituționalitate, textul de lege criticat a suferit
modificări legislative, actuala redactare a acestuia având un
conținut juridic diferit de cel vizat de autor în motivarea
excepției ridicate.
C U R T E A,

având în vedere actele și lucrările dosarului, reține
următoarele:
Prin Încheierea din 13 iunie 2005, pronunțată în Dosarul
nr. 6.620/C/2004, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 7 alin. (2) lit. d) din Ordonanța
Guvernului nr. 26/2000 cu privire la asociații și fundații,
modificat prin Ordonanța Guvernului nr. 37/2003. Excepția
de neconstituționalitate a fost invocată de Asociația Casa
de Ajutor Reciproc îAurora-Ava“ din Timișoara, reprezentată
legal de Constantin Onciu, într-o cauză având ca obiect
soluționarea unui recurs împotriva încheierii de respingere
a cererii de înscriere a asociației în Registrul asociațiilor și
fundațiilor.
În motivarea excepției de neconstituționalitate autorul
acesteia susține că dispozițiile art. 7 alin. (2) lit. d) din
Ordonanța Guvernului nr. 26/2000 cu privire la asociații și
fundații, astfel cum au fost modificate prin art. I pct. 5 din
Ordonanța Guvernului nr. 37/2003, sunt contrare art. 20, 40
și 53 din Constituție, precum și art. 20 din Declarația
Universală a Drepturilor Omului, art. 22 din Pactul
internațional cu privire la drepturile civile și politice și
art. 11 din Convenția pentru apărarea drepturilor omului și
a libertăților fundamentale.
Autorul excepției susține că, în fapt, instanța de fond a
respins cererea sa de înscriere în Registrul asociațiilor și
fundațiilor a persoanei juridice Asociația Casa de Ajutor

Reciproc îAurora-Ava“, înființată potrivit Legii nr. 122/1996
privind regimul juridic al caselor de ajutor reciproc ale
salariaților și al uniunilor acestora, pe temeiul neîndeplinirii
condiției prevăzute la art. 7 alin. (2) lit. d) din Ordonanța
Guvernului nr. 26/2000. În continuare prezintă demersurile
întreprinse pentru a identifica ministerul sau organul de
specialitate al administrației publice centrale care, potrivit
textului de lege criticat, are competența să emită avizul
necesar la înscrierea unei asociații sau fundații. Autoritățile
publice cărora li s-a solicitat sprijinul în vederea emiterii
acestui aviz și-au declinat competența, astfel că, în lipsa
identificării organului competent, înscrierea s-a dovedit a fi,
practic, imposibil de realizat.
Plecând de la situația de fapt a cauzei, se arată că,
îprin aplicarea sa practică, textul legal incriminat constituie
un obstacol în calea recunoașterii asociației ca persoană
juridică“, iar această interpretare este în măsură să aducă
atingere dreptului constituțional la asociere, consfințit de
art. 40 din Legea fundamentală. îÎmprejurarea în care
asociația nu poate obține eliberarea unui aviz consultativ
necesar înregistrării oficiale ca persoană juridică, datorită
faptului că autoritățile statului își declină competența și nu
se consideră obligate a asigura petentei informarea
necesară pentru a obține satisfacție, echivalează cu o
ingerință în exercitarea dreptului fundamental la asociere“
și, implicit, cu o încălcare a art. 53 din Constituție, precum
și a art. 20 din aceasta, datorită contrarietății și față de
prevederile art. 22 din Pactul internațional cu privire la
drepturile civile și politice și ale art. 11 din Convenția
pentru apărarea drepturilor omului și a libertăților
fundamentale.
Se arată că, în jurisprudența sa, Curtea Europeană a
Drepturilor Omului a statuat în mod constant că îun
obstacol de fapt poate încălca dispozițiile Convenției la fel
ca un obstacol juridic, iar întrucât Convenția urmărește să
protejeze drepturi concrete și efective, trebuie verificat dacă
situația reclamată nu echivalează cu o încălcare în fapt a
Convenției“.
În plus, se fac mențiuni cu privire la jurisprudența Curții
Constituționale în materie, prin care a fost constatată
constituționalitatea dispozițiilor de lege criticate și în
prezenta cauză, însă se apreciază că, date fiind
circumstanțele specifice speței, se impun reconsiderarea
acesteia și declararea lor îca inaplicabile pe temei de
neconformitate cu Legea fundamentală“.
Tribunalul Timiș — Secția civilă apreciază că excepția
de neconstituționalitate este neîntemeiată, deoarece îcerința
avizului ministerului sau organului de specialitate al
administrației publice centrale, prevăzută de art. 7 alin. (2)
lit. d) din Ordonanța Guvernului nr. 26/2000, nu anulează
și nu restricționează exercițiul drepturilor civile individuale
sau de grup reglementate prin tratate internaționale sau
prin Constituție“. Mai mult, îîmprejurarea că, în speță, mai
multe ministere au refuzat emiterea avizului cerut de textul

MONITORUL OFICIAL AL ROMÂNIEI, PARTEA I, Nr. 1.121/13.XII.2005
de lege criticat nu conduce la concluzia că acesta ar fi
neconstituțional, întrucât neconstituționalitatea unei
ordonanțe nu este determinată sau provocată de poziția, la
un moment dat, a unui organ administrativ central“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctul de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
a dispozițiilor legale criticate este neîntemeiată.
În acest sens arată că prin instituirea, de art. I pct. 5
din Ordonanța Guvernului nr. 37/2003, a condiției avizului
ministerului sau al organului de specialitate al administrației
publice centrale în a cărui sferă de competență își va
desfășura activitatea asociația sau fundația s-a urmărit
suplimentarea garanțiilor în ceea ce privește concordanța
scopului și obiectivelor viitoarelor asociații și fundații cu
prevederile constituționale în general și cu legea, ordinea
publică și bunele moravuri, în special. Astfel, nu se poate
vorbi de o restrângere a libertății de asociere, în condițiile
în care aceasta nu presupune lipsa oricărui control sau a
oricăror condiții pentru înființarea unor organisme
neguvernamentale și avându-se în vedere că asociațiile și
fundațiile nu pot desfășura orice tip de activități.
Mai mult, avizul cerut de lit. d) a alin. (2) al art. 7 din
ordonanță înu reprezintă o autorizație administrativă
prealabilă, ci este un aviz consultativ, pe care instanța
competentă îl apreciază ca orice alte documente pe care
le consideră relevante în vederea soluționării cererii de
acordare a personalității juridice“. De altfel, condiția avizului
ministerului sau organului de specialitate exista și până la
intrarea în vigoare a Ordonanței Guvernului nr. 26/2000,
fiind reglementată de art. 3 lit. a) din Legea nr. 21/1924
pentru persoanele juridice.
Avocatul Poporului consideră că excepția de
neconstituționalitate a dispozițiilor art. 7 alin. (2) lit. d) din
Ordonanța Guvernului nr. 26/2000 este inadmisibilă.
În acest sens se precizează că Ordonanța Guvernului
nr. 37/2003, care a introdus, la art. I pct. 5, dispozițiile
legale criticate, a fost respinsă prin Legea nr. 213/2005.
Totodată, Ordonanța Guvernului nr. 26/2000 a fost
modificată prin Legea nr. 246/2005, care a reglementat,
astfel, îîntr-o formă și un conținut cu totul diferite, problema
documentelor care însoțesc cererea de înscriere a
asociației în Registrul asociațiilor și fundațiilor“. Prin urmare,
dispozițiile art. 7 alin. (2) lit. d) au un nou conținut, în mod
substanțial diferit de cel criticat și cuprins în Ordonanța
Guvernului nr. 37/2003, astfel că nu se poate considera că
aceste prevederi au fost preluate, în principiu, în noua
reglementare.
În
atare
condiții,
excepția
de
neconstituționalitate este inadmisibilă, în temeiul dispozițiilor
art. 29 alin. (1) și (6) din Legea nr. 47/1992.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,

3

3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie,
potrivit încheierii de sesizare a instanței de judecată și
notelor scrise ale autorului, îdispozițiile art. 7 alin. (2) lit. d)
din Ordonanța Guvernului nr. 26/2000, astfel cum au fost
modificate prin art. I pct. 5 din Ordonanța Guvernului
nr. 37/2003“. Ordonanța Guvernului nr. 26/2000 cu privire
la asociații și fundații, publicată în Monitorul Oficial al
României, Partea I, nr. 39 din 31 ianuarie 2000, a fost
modificată și completată prin Ordonanța Guvernului
nr. 37/2003, publicată în Monitorul Oficial al României,
Partea I, nr. 62 din 1 februarie 2003. Prin art. I pct. 5 din
aceasta a fost introdusă, la art. 7 alin. (2), după lit. c), o
nouă literă, lit. d), cu următorul cuprins: î(2) Cererea de
înscriere va fi însoțită de următoarele documente: (...) d) avizul
ministerului sau organului de specialitate al administrației
publice centrale în a cărui sferă de competență își desfășoară
activitatea.“ Curtea constată că, la o dată ulterioară
sesizării sale cu soluționarea prezentei excepții de
neconstituționalitate, Ordonanța Guvernului nr. 37/2003 a
fost respinsă prin Legea nr. 213/2005, publicată în
Monitorul Oficial al României, Partea I, nr. 597 din 11 iulie
2005, și, totodată, abrogată prin prevederile art. III din
Legea nr. 246/2005 pentru aprobarea Ordonanței
Guvernului nr. 26/2000 cu privire la asociații și fundații,
publicată în Monitorul Oficial al României, Partea I, nr. 656
din 25 iulie 2005. Prin art. I pct. 5 din Legea nr. 246/2005,
art. 7 a fost modificat și completat, astfel că obiectul
excepției de neconstituționalitate îl constituie, în realitate,
dispozițiile art. 7 alin. (2) lit. d) din această lege, al căror
conținut este, în prezent, următorul: î(2) Cererea de
înscriere va fi însoțită de următoarele documente:
(...) d) dovada disponibilității denumirii eliberată de Ministerul
Justiției sau, după caz, refuzul motivat al eliberării acesteia.“
În motivarea excepției de neconstituționalitate ridicate se
invocă încălcarea următoarelor dispoziții din Constituție:
art. 20 — referitor la interpretarea și aplicarea dispozițiilor
constituționale privind drepturile și libertățile cetățenilor în
concordanță cu Declarația Universală a Drepturilor Omului,
cu pactele și cu celelalte tratate la care România este
parte, precum și la prioritatea acestora față de legile
interne nefavorabile, art. 40 alin. (1), potrivit căruia îCetățenii
se pot asocia liber în partide politice, în sindicate, în patronate
și în alte forme de asociere“, și art. 53 — referitor la
restrângerea exercițiului unor drepturi sau al unor libertăți. De
asemenea, autorul excepției invocă încălcarea art. 20 din
Declarația Universală a Drepturilor Omului, a art. 22 din
Pactul internațional cu privire la drepturile civile și politice,
precum și a art. 11 din Convenția pentru apărarea
drepturilor omului și a libertăților fundamentale, referitoare
la libertatea de întrunire și dreptul de asociere.
Examinând excepția de neconstituționalitate și dispozițiile
legale criticate, cu raportare la prevederile constituționale și
internaționale invocate, Curtea Constituțională reține
următoarele:
În urma modificărilor intervenite, soluția legislativă a
textului de lege criticat, în redactarea de la data sesizării
Curții Constituționale prin Încheierea din data de 13 iunie
2005, a fost schimbată. Astfel, dacă în redactarea
anterioară modificării textul de lege criticat se referea la
avizul ministerului sau organului de specialitate al
administrației publice centrale în a cărui sferă de
competență își desfășoară activitatea asociația a cărei
înscriere se solicită, în actuala redactare a art. 7 alin. (2)
lit. d) această cerință nu se mai regăsește, fiind înlocuită
cu îdovada disponibilității denumirii eliberată de Ministerul

4

MONITORUL OFICIAL AL ROMÂNIEI, PARTEA I, Nr. 1.121/13.XII.2005

Justiției sau, după caz, refuzul motivat al eliberării
acesteia“.
Or, prin Decizia nr. III din 31 octombrie 1995, publicată
în Monitorul Oficial al României, Partea I, nr. 259 din
9 noiembrie 1995, Plenul Curții Constituționale a decis că
îîn cazul în care, după invocarea unei excepții de
neconstituționalitate în fața instanțelor judecătorești,
prevederea legală supusă controlului a fost modificată,
Curtea Constituțională se pronunță asupra constituționalității
prevederii legale, în noua sa redactare, numai dacă soluția

legislativă din legea sau ordonanța modificată este, în
principiu, aceeași cu cea dinaintea modificării. În caz
contrar Curtea ar depăși limitele sesizării“.
Așa fiind, întrucât în cauză soluția legislativă de
principiu, conținută de dispozițiile de lege vizate de autorul
excepției în critica sa, nu a fost preluată în noua
reglementare, aceasta având un conținut complet diferit de
cea anterioară, Curtea Constituțională constată că excepția
a devenit inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 7 alin. (2) lit. d) din
Ordonanța Guvernului nr. 26/2000 cu privire la asociații și fundații, excepție ridicată de Asociația Casa de Ajutor Reciproc
îAurora-Ava“ din Timișoara, reprezentată legal de Constantin Onciu, în Dosarul nr. 6.620/C/2004 al Tribunalului Timiș —
Secția civilă.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță
CURTEA CONSTITUȚIONALĂ

D E C I Z I A Nr. 624
din 17 noiembrie 2005

referitoare la excepția de neconstituționalitate a dispozițiilor art. 313 alin. 3, art. 318 și art. 360
din Codul de procedură penală
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Iuliana Nedelcu
Ioana Marilena Chiorean

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 313 alin. 3, art. 318 și art. 360 din Codul
de procedură penală, excepție ridicată de Așezământul
Cultural îAcademia Cațavencu“ în Dosarul nr. 1.422/2005 al
Tribunalului Sibiu — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public invocă problema inadmisibilității excepției
de neconstituționalitate, apreciind că autorul excepției
critică, în realitate, absența unor dispoziții legale care să
permită comunicarea copiei actului de sesizare a instanței
și a hotărârii judecătorești tuturor inculpaților, iar nu numai
celor aflați în stare de deținere, absență care nu intră în
competența de soluționare a Curții Constituționale. Pe fond,
arată că, așa cum a statuat și Curtea Europeană a
Drepturilor Omului, în jurisprudența sa, nu se impune o
formă specifică în care acuzatul să fie informat, astfel încât
o informare chiar verbală este suficientă. De asemenea,

Curtea de la Strasbourg a statuat că inclusiv o hotărâre
judecătorească redactată în formă rezumată, fără a
prevedea calea de atac, întrunește condițiile unui proces
echitabil (Cauza Zoon contra Olandei, 2000).
C U R T E A,

având în vedere actele și lucrările dosarului, constată
următoarele:
Prin Încheierea din 13 iunie 2005, pronunțată în Dosarul
nr. 1.422/2005, Tribunalul Sibiu — Secția penală a sesizat
Curtea Constituțională cu excepția de neconstituționalitate
a prevederilor art. 313 alin. 3, art. 318 și art. 360 din Codul
de procedură penală. Excepția a fost ridicată de
Așezământul Cultural îAcademia Cațavencu“ într-o cauză
penală având ca obiect recursul declarat de autorul
excepției — parte responsabilă civilmente împotriva unei
sentințe penale a Judecătoriei Sibiu prin care acesta a fost
obligat la plata unor daune morale, în solidar cu inculpatul,
achitat pentru săvârșirea infracțiunilor prevăzute de art. 205
și 206 din Codul penal.
În motivarea excepției de neconstituționalitate autorul
acesteia susține că, având în vedere importanța actului de
trimitere în judecată a inculpaților, este imperios necesar ca
acesta să fie adus la cunoștință fiecărui inculpat, indiferent
dacă se află în stare de arest sau în stare de libertate și
că această comunicare a plângerii prealabile (asemenea
comunicării rechizitoriului) ar duce la o mai bună

MONITORUL OFICIAL AL ROMÂNIEI, PARTEA I, Nr. 1.121/13.XII.2005
desfășurare a procesului penal, inculpatul având
posibilitatea să își formuleze apărarea având deplină
cunoștință de acuzațiile care i se aduc prin actul de
trimitere în judecată.
Totodată, susține că netrimiterea de copii de pe
plângerea prealabilă tuturor inculpaților, iar nu numai celor
aflați în stare de deținere, contravine și dreptului la
apărare, întrucât este obligația statului, cel care
organizează procesul penal, îde a face un efort pentru
comunicarea plângerii prealabile“, cu atât mai mult cu cât
cel care sesizează instanța în cadrul plângerii prealabile
este partea vătămată, care poate fi obligată să depună mai
multe exemplare.
De asemenea, autorul excepției susține că prin
necomunicarea plângerii prealabile și prin necomunicarea
integrală a hotărârii instanței către inculpat se instituie o
inegalitate de tratament între părțile care participă la
procesul penal față de cele care participă la procesul civil.
Astfel, arată că, potrivit art. 1141 alin. 2 din Codul de
procedură civilă, președintele va dispune să se comunice
pârâtului, odată cu citația, copii de pe cererea de chemare
în judecată și de pe înscrisuri, iar rațiunea acestui text
legal este ca partea interesată să poată cunoaște
pretențiile reclamantului, dându-i-se astfel posibilitatea să-și
formuleze apărările încă de la primul termen de judecată.
În penal, potrivit dispozițiilor legale criticate, doar inculpatul
aflat în stare de deținere primește o copie a actului de
sesizare, ceilalți inculpați cercetați în stare de libertate fiind
privați de acest drept. De asemenea, mai arată că, în civil,
pârâtului i se comunică hotărârea pronunțată de instanță în
întregul ei, iar nu numai dispozitivul acesteia, ca în penal,
astfel încât partea interesată este în măsură ca în termenul
legal de la comunicarea acesteia să poată formula motivele
de apel sau recurs.
Tribunalul Sibiu — Secția penală și-a exprimat opinia în
sensul că excepția de neconstituționalitate este
neîntemeiată, arătând că dispozițiile legale criticate au rolul
de a ocroti drepturile procesuale ale unei categorii distincte
de inculpați, a celor aflați în stare de deținere, îcare nu
intră în categoria obișnuită a celor aflați în stare de
libertate, care pot să se ocupe de procesele în care sunt
implicați“. Totodată, arată că împrejurarea că, din motive
imputabile părților aflate în stare de libertate, procesul se
poartă în lipsa acestora, nu poate fi apreciată ca o
modalitate de discriminare judiciară între inculpații aflați în
stare de detenție și cei aflați în libertate, ci, dimpotrivă,
necomunicările în discuție sunt menite a ocroti, îchiar dacă
aparent indirect“, drepturile procesuale ale persoanelor
implicate în proces, determinându-le să acorde o atenție
sporită cauzei.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, considerând că autorul excepției
formulează o interpretare per a contrario a dispozițiilor
criticate din Codul de procedură penală, potrivit cărora
comunicarea actului de sesizare s-ar face exclusiv către
inculpații aflați în stare de deținere, iar nu și către cei aflați
în stare de libertate. Situația inculpatului aflat în stare de
deținere, căruia i se comunică actul de sesizare, nu poate
fi apreciată ca fiind mai favorabilă față de cea a
inculpatului aflat în stare de libertate, deoarece acesta din
urmă, fiind chemat prin citație procedurală, are posibilitatea
să ia cunoștință de actul de sesizare a instanței. Astfel,
prevederile art. 313 alin. 3 din Codul de procedură penală,

5

care prevăd în mod expres dreptul inculpaților aflați în
stare de deținere de a li se comunica actul de sesizare a
instanței, nu exclud comunicarea acestuia inculpaților aflați
în stare de libertate. În acest sens arată că toți inculpații
beneficiază de aceleași drepturi încă din faza urmăririi
penale, deoarece, potrivit art. 250 din Codul de procedură
penală, după punerea în mișcare a acțiunii penale, organul
de cercetare penală procedează la prezentarea materialului
de urmărire penală față de toți inculpații, fără a distinge
dacă se află sau nu în stare de detenție.
Totodată, arată că instituirea regulilor de desfășurare a
procesului în fața instanțelor judecătorești este, potrivit
art. 126 alin. (2) din Constituție, de competența, exclusivă
a legiuitorului, care poate institui reguli speciale de
procedură în considerarea unor situații speciale.
Referitor la pretinsa încălcare a art. 16 alin. (1) din
Constituție, apreciază că dispozițiile legale criticate nu
conțin discriminări în funcție de criteriile prevăzute de art. 4
din Constituție, ci, dimpotrivă, urmăresc evitarea unei
discriminări, asigurând posibilitatea inculpatului aflat în stare
de deținere de a-și organiza apărarea în condiții cât mai
apropiate de acelea ale inculpatului aflat în stare de
libertate.
În ceea ce privește criticile de neconstituționalitate
raportate la art. 24 din Constituție referitor la dreptul la
apărare, apreciază că acesta nu este afectat prin
dispozițiile legale criticate, deoarece inculpatul aflat în stare
de libertate, fiind chemat prin citație procedurală, are
posibilitatea efectivă de a lua cunoștință oricând, direct sau
prin apărător, de actul de sesizare a instanței și își poate
organiza apărarea utilizând toate mijloacele prevăzute de
lege. De altfel, inculpatul cunoaște toate actele dosarului,
întrucât procurorul, potrivit art. 257 din Codul de procedură
penală, este obligat, la terminarea urmăririi penale, să-i
prezinte materialul de urmărire penală.
Avocatul Poporului apreciază că excepția de
neconstituționalitate este neîntemeiată. Astfel, în ceea ce
privește dispozițiile art. 16 alin. (1) din Constituție,
consideră că instituirea prin dispozițiile legale criticate a
unor reguli speciale privind procedura de desfășurare a
procesului penal nu aduce atingere principiului egalității în
fața legii, întrucât, așa cum a constatat Curtea
Constituțională în jurisprudența sa, situațiile în mod obiectiv
diferite justifică existența unui tratament juridic diferit.
Cât privește critica de neconstituționalitate raportată la
art. 24 din Constituție și la art. 6 din Convenția pentru
apărarea drepturilor omului și a libertăților fundamentale,
apreciază că normele criticate nu aduc atingere dreptului
persoanei ca, în tot cursul procesului penal, să fie asistată
de un avocat, ales sau numit din oficiu, și de a se
prevala, neîngrădit, de toate garanțiile procesului echitabil.
Astfel, organele de urmărire penală, în exercitarea rolului
activ, sunt obligate să explice învinuitului sau inculpatului,
precum și celorlalte părți drepturile lor procesuale.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.

6

MONITORUL OFICIAL AL ROMÂNIEI, PARTEA I, Nr. 1.121/13.XII.2005

Obiectul excepției de neconstituționalitate îl constituie
dispozițiile art. 313 alin. 3, art. 318 și art. 360 din Codul
de procedură penală, modificate prin Legea nr. 281/2003
privind modificarea și completarea Codului de procedură
penală și a unor legi speciale, publicată în Monitorul Oficial
al României, Partea I, nr. 468 din 1 iulie 2003. În urma
acestor modificări, dispozițiile legale criticate au următorul
cuprins:
— Art. 313 alin. 3: îÎn cauzele în care inculpatul este
trimis în judecată în stare de arest, președintele instanței, la
primirea dosarului, fixează un termen care, potrivit art. 3001, nu
poate fi mai mare de 48 de ore, înăuntrul căruia se comunică
citația împreună cu o copie a actului de sesizare a instanței.“;
— Art. 318: îLa termenul de judecată, după strigarea
cauzei și apelul părților, președintele verifică identitatea
inculpatului. În cazul când inculpatul se află în stare de
deținere, președintele se încredințează dacă a primit în
termenul prevăzut în art. 313 alin. 3 copia actului de sesizare a
instanței. Când actul nu a fost comunicat, dacă inculpatul cere,
judecata se amână, iar președintele îi înmânează o copie de
pe actul de sesizare a instanței, făcându-se mențiune despre
aceasta în încheierea de ședință.
De asemenea, judecata se amână la cererea inculpatului,
când comunicarea s-a făcut cu mai puțin de 3 zile înaintea
termenului de judecată.“;
— Art. 360: îCopii de pe dispozitivul hotărârii se comunică
părților care au lipsit atât la judecată, cât și la pronunțare.
Inculpatului deținut sau aflat în vreuna dintre situațiile
prevăzute în art. 171 alin. 2, care a lipsit de la pronunțarea
hotărârii, i se comunică copia dispozitivului hotărârii. De
asemenea, copia dispozitivului hotărârii se comunică
administrației locului de deținere.“
Autorul excepției consideră că dispozițiile legale criticate
contravin prevederilor art. 16 alin. (1) și art. 24 din
Constituție, care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, autorul excepției susține că dispozițiile
legale criticate contravin și prevederilor art. 6 din Convenția
pentru apărarea drepturilor omului și a libertăților
fundamentale, care au următorul conținut:
î1. Orice persoană are dreptul la judecarea în mod echitabil,
în mod public și într-un termen rezonabil a cauzei sale, de
către o instanță independentă și imparțială, instituită de lege,
care va hotărî fie asupra încălcării drepturilor și obligațiilor sale
cu caracter civil, fie asupra temeiniciei oricărei acuzații în

materie penală îndreptate împotriva sa. Hotărârea trebuie să
fie pronunțată în mod public, dar accesul în sala de ședințe
poate fi interzis presei și publicului pe întreaga durată a
procesului sau a unei părți a acestuia în interesul moralității, al
ordinii publice ori al securității naționale într-o societate
democratică, atunci când interesele minorilor sau protecția
vieții private a părților la proces o impun, sau în măsura
considerată absolut necesară de către instanță atunci când, în
împrejurări speciale, publicitatea ar fi de natură să aducă
atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;
b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător
ales de el și, dacă nu dispune de mijloacele necesare pentru a
plăti un apărător, să poată fi asistat în mod gratuit de un avocat
din oficiu, atunci când interesele justiției o cer;
d) să întrebe dacă să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării;
e) să fie asistat in mod gratuit de un interpret, daca nu
înțelege sau nu vorbește limba folosită la audiere.“
Analizând excepția de neconstituționalitate ridicată,
Curtea reține că autorul excepției este nemulțumit de
omisiunea legiuitorului de a reglementa obligativitatea
comunicării către inculpatul aflat în libertate a copiei actului
de sesizare a instanței, precum și a dispozitivului hotărârii
judecătorești pronunțate în cauză. Astfel, autorul excepției
consideră că o copie de pe actul de sesizare și de pe
hotărârea judecătorească ar trebui să primească și
inculpații aflați în stare de libertate, iar nu numai cei aflați
în stare de deținere.
Curtea constată că această îcritică de neconstituționalitate“
vizează, în realitate, o problemă de legiferare, problemă
care constituie atributul suveran al Parlamentului, care,
potrivit art. 61 alin. (1) din Constituție, este îunica autoritate
legiuitoare a țării“.
Având în vedere aceste considerente, precum și faptul
că, potrivit art. 2 alin. (3) din Legea nr. 47/1992, Curtea se
pronunță numai asupra constituționalității actelor cu care a
fost sesizată, fără a putea modifica sau completa prevederile
supuse controlului, excepția de neconstituționalitate urmează
a fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 313 alin. 3, art. 318 și art. 360
din Codul de procedură penală, excepție ridicată de Așezământul Cultural îAcademia Cațavencu“ în Dosarul
nr. 1.422/2005 al Tribunalului Sibiu — Secția penală.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 1.121/13.XII.2005

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Apărării Naționale pe anul 2005 din Fondul de rezervă
bugetară la dispoziția Guvernului, prevăzut în bugetul de stat, pentru Compania Română de Aviație
îRomavia“ — R.A.
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Apărării Naționale pe anul 2005 din Fondul de rezervă
bugetară la dispoziția Guvernului, prevăzut în bugetul de stat,
cu suma de 2.400 mii lei (RON), la capitolul 72.01 îAlte
acțiuni“, subcapitolul 19 îZboruri speciale“ articolul bugetar
35.02 îSubvenții pe produse și activități“, pentru
suplimentarea bugetului de venituri și cheltuieli pe anul
2005 al Companiei Române de Aviație îRomavia“ — R.A.

Art. 2. — Ministerul Finanțelor Publice, la propunerea
ordonatorului principal de credite, va introduce modificările
corespunzătoare în structura bugetului de stat și în volumul
și structura bugetului Ministerului Apărării Naționale pe anul
2005.
Art. 3. — Ministerul Apărării Naționale răspunde de
modul de utilizare, în conformitate cu prevederile legale,
a sumelor alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Marius Bălu,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 decembrie 2005.
Nr. 1.528.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru abrogarea Ordinului președintelui Autorității Naționale Sanitare Veterinare
și pentru Siguranța Alimentelor nr. 116/2005 privind aprobarea Normei sanitare veterinare
ce stabilește cerințele de sănătate publică pentru carnea proaspătă și carnea proaspătă
de pasăre importată din țările terțe
Văzând Referatul de aprobare nr. 36.142 din 29 noiembrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se abrogă Ordinul președintelui Autorității
Naționale Sanitare Veterinare și pentru Siguranța

Alimentelor nr. 116/2005 privind aprobarea Normei sanitare
veterinare ce stabilește cerințele de sănătate publică pentru

8

MONITORUL OFICIAL AL ROMÂNIEI, PARTEA I, Nr. 1.121/13.XII.2005

carnea proaspătă și carnea proaspătă de pasăre importată
din țările terțe, publicat în Monitorul Oficial al României,
Partea I, nr. 1.038 din 23 noiembrie 2005, ordin ce

transpune în legislația națională Decizia Comisiei
2002/477/CE.
Art. 2. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Ion Agafiței
București, 5 decembrie 2005.
Nr. 130.
MINISTERUL ADMINISTRAȚIEI ȘI INTERNELOR

ORDIN
pentru modificarea Ordinului ministrului administrației și internelor nr. 566/2005 privind acordarea
titlului de parc industrial Societății Comerciale îBusiness Park Euro Land“ — S.R.L. Brașov
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice,
aprobată cu modificări prin Legea nr. 194/2004, cu modificările și completările ulterioare, ale art. 4 și ale art. 9 alin. (1)
lit. g) din Ordonanța Guvernului nr. 65/2001 privind constituirea și funcționarea parcurilor industriale, aprobată cu modificări
prin Legea nr. 490/2002, cu modificările ulterioare, și ale art. 2 alin. (2) din Instrucțiunile de acordare și anulare a titlului
de parc industrial, aprobate prin Ordinul ministrului dezvoltării și prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul administrației și internelor emite următorul ordin:
Art. I. — Denumirea îSocietatea Comercială «Business
Park Euro Land» — S.R.L. Brașov“ din cuprinsul Ordinului
ministrului administrației și internelor nr. 566/2005, publicat
în Monitorul Oficial al României, Partea I, nr. 317 din

14 aprilie 2005, este înlocuită cu denumirea îSocietatea
Comercială «Brașov Logistic Park» — S.A.“
Art. II. — Prezentul ordin va fi publicat în Monitorul
Oficial al României, Partea I.

Ministrul administrației și internelor,
Vasile Blaga
București, 7 decembrie 2005.
Nr. 1.088.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.121/13.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067073]
ISSN 1453—4495

