Anul 173 (XVII) — Nr. 462

PARTEA

I

LEGI, DECRETE, HOTĂRÂRI ȘI ALTE ACTE

Marți, 31 mai 2005

SUMAR

Nr.

Pagina

Nr.

LEGI ȘI DECRETE
159.

— Lege privind Tariful vamal integrat român.........

1–2

471.

— Decret pentru promulgarea Legii privind Tariful
vamal integrat român ................................................

la art. 13 alin. (1) lit. b) din Ordonanța de urgență
a Guvernului nr. 43/2002 .........................................

3–7

Opinie separată ....................................................................

7–9

2

HOTĂRÂRI ALE GUVERNULUI ROMÂNIEI
459.

DECIZII ALE CURȚII CONSTITUȚIONALE
Decizia nr. 235 din 5 mai 2005 privind sesizarea de
neconstituționalitate a prevederilor art. I pct. 2 din
Legea privind aprobarea Ordonanței de urgență a
Guvernului nr. 103/2004 pentru modificarea
Ordonanței de urgență a Guvernului nr. 43/2002
privind Parchetul Național Anticorupție, cu referire

LEGI

Pagina

— Hotărâre privind reorganizarea și funcționarea
Agenției Naționale pentru Protecția Mediului ..........

10–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
489. — Ordin al ministrului transporturilor, construcțiilor și
turismului pentru aprobarea Reglementării tehnice
îCod de proiectare seismică — Partea I —
Prevederi de proiectare pentru clădiri“, indicativ
P 100-1/2004 ...........................................................

ȘI

15

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Tariful vamal integrat român
Parlamentul României adoptă prezenta lege.
Art. 1. — (1) În vederea preluării la momentul aderării
României la Uniunea Europeană a Tarifului vamal integrat
comunitar, se introduce Tariful vamal integrat român.
(2) Tariful vamal integrat român reprezintă un cumul de
prevederi legale aplicabile în domeniul vamal, care reunește
pe structura Tarifului vamal de import al României
reglementările referitoare la importul și exportul bunurilor și

la măsurile de politică comercială, codificate și integrate
potrivit principiilor folosite în Tariful vamal integrat al Uniunii
Europene.
(3) Tariful vamal integrat român are caracter indicativ,
utilizatorii având obligația de a cunoaște actele normative
aplicabile fiecărei operațiuni vamale în parte și de a
respecta prevederile acestora.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 462/31.V.2005

Art. 2. — Tariful vamal integrat român este pus la
dispoziția persoanelor interesate de către Autoritatea
Națională a Vămilor, prin Internet, pe site-ul instituției.
Art. 3. — Componentele Tarifului vamal integrat român
sunt grupe de informații, structurate astfel:
a) subdiviziuni ale Nomenclaturii combinate utilizate ca
bază pentru clasificarea mărfurilor în Tariful vamal de
import al României;
b) taxele vamale și alte drepturi de import;
c) reduceri, exceptări sau scutiri de taxe vamale
aplicabile importului de bunuri;
d) coduri adiționale, note de subsol și alte abrevieri,
necesare înțelegerii și utilizării informațiilor cuprinse în
Tariful vamal integrat român;
e) alte date decât cele menționate la lit. a)—d),
necesare înțelegerii și utilizării informațiilor cuprinse în
Tariful vamal integrat român;
f) indicații privind temeiul legal al informațiilor cuprinse
în Tariful vamal integrat român.
Art. 4. — (1) Elaborarea și actualizarea Tarifului vamal
integrat român se asigură de către Autoritatea Națională a
Vămilor, care, în acest scop, îndeplinește următoarele
atribuții:

a) stabilește codurile Tarifului vamal integrat român la
nivel de 10 cifre, codurile adiționale, notele de subsol,
abrevierile aferente acestor coduri și celelalte date legate
de reglementările în vigoare aplicabile în domeniul vamal;
b) integrează datele codificate în conformitate cu
principiile Tarifului vamal integrat al Uniunii Europene;
c) actualizează permanent baza de date, prin
gestionarea componentelor prevăzute la art. 3.
(2) În aplicarea prevederilor alin. (1), Autoritatea
Națională a Vămilor are în vedere următoarele elemente:
a) codurile Nomenclaturii combinate detaliate la nivel de
10 cifre și, după caz, coduri adiționale utilizate pentru
declararea bunurilor ce fac obiectul importului;
b) codurile Nomenclaturii combinate și, după caz, coduri
adiționale utilizate pentru declararea bunurilor ce fac
obiectul exportului.
Art. 5. — Actele normative ce conțin prevederi cu
aplicabilitate în domeniul vamal vor fi transmise, spre
avizare, de către inițiator Autorității Naționale a Vămilor în
vederea actualizării bazei de date a Tarifului vamal integrat
român.
Art. 6. — Prezenta lege intră în vigoare la 5 zile de la
data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 27 mai 2005.
Nr. 159.

PREȘEDINTELE ROMÂNIEI

DECRET
pentru promulgarea Legii privind Tariful vamal integrat român
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind Tariful vamal integrat român
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 26 mai 2005.
Nr. 471.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 235
din 5 mai 2005

privind sesizarea de neconstituționalitate a prevederilor art. I pct. 2 din Legea
privind aprobarea Ordonanței de urgență a Guvernului nr. 103/2004 pentru modificarea
Ordonanței de urgență a Guvernului nr. 43/2002 privind Parchetul Național Anticorupție,
cu referire la art. 13 alin. (1) lit. b) din Ordonanța de urgență a Guvernului nr. 43/2002
Curtea Constituțională a fost sesizată, în temeiul
dispozițiilor art. 146 lit. a) din Constituție și ale art. 17 din
Legea nr. 47/1992 privind organizarea și funcționarea Curții
Constituționale, cu privire la neconstituționalitatea Legii
privind aprobarea Ordonanței de urgență a Guvernului
nr. 103/2004 pentru modificarea Ordonanței de urgență a
Guvernului nr. 43/2002 privind Parchetul Național
Anticorupție, de către un grup de 27 de senatori, și anume:
Corneliu Vadim Tudor, Aurel Ardelean, Liviu Doru Bindea,
Carol Dina, Valentin Dinescu, Viorel Senior Duca,
Gheorghe Viorel Dumitrescu, Gheorghe Funar, Constantin
Găucan, Ilie Ilașcu, Nicolae Iorga, Irina Loghin, Eugen
Mihăescu, Viorica-Georgeta-Pompilia Moisiuc, DorelConstantin Onaca, Ilie Petrescu, Petru Stan, Claudiu
Tănăsescu, Mihai Ungheanu, Verginia Vedinaș, Ovidiu
Teodor Crețu, Viorel Ștefan, Mihail Lupoi, Doina Silistru,
Sever Șter, Ioan Chelaru și Vasile Ion.
Sesizarea a fost trimisă Curții Constituționale cu Adresa
nr. 892 din 22 martie 2005 a secretarului general al
Senatului și formează obiectul Dosarului nr. 274A/2005.
În motivarea sesizării se susține că legea este
neconstituțională, întrucât dispozițiile art. 13 din Legea
pentru aprobarea Ordonanței de urgență a Guvernului
nr. 103/2004 pentru modificarea Ordonanței de urgență a
Guvernului nr. 43/2002 privind Parchetul Național
Anticorupție contravin dispozițiilor art. 72 alin. (2) din
Constituție. Astfel, dispozițiile art. 13 lit. b) din legea
criticată prevăd că sunt de competența Parchetului Național
Anticorupție infracțiunile prevăzute de Legea nr. 78/2000
dacă sunt comise — între alte categorii de persoane — de
către deputați și senatori. Acest text de lege contravine
prevederilor art. 72 alin. (2) din Constituție, potrivit cărora
urmărirea penală și trimiterea în judecată a deputaților și
senatorilor îse pot face numai de către Parchetul de pe lângă
Înalta Curte de Casație și Justiție“. Autorii sesizării susțin că
îtextul constituțional citat este evident restrictiv, pentru că
legiuitorul constituant care folosește sintagma numai a avut
în vedere posibilitatea ca să nu existe tendința de a se
legifera competența de urmărire și cercetare a
parlamentarilor de către un alt parchet, decât cel care se
regăsește în Legea fundamentală“.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea de neconstituționalitate a fost
comunicată președinților celor două Camere ale

Parlamentului, precum și Guvernului, pentru a prezenta
punctele lor de vedere.
Președintele Camerei Deputaților a transmis Curții
Constituționale, cu Adresa nr. 51/603/RG din 1 aprilie 2005,
punctul său de vedere în sensul că sesizarea de
neconstituționalitate este neîntemeiată, pentru următoarele
motive:
Parchetul Național Anticorupție este o structură
autonomă cu personalitate juridică în cadrul Ministerului
Public și își desfășoară activitatea potrivit principiului
legalității, al imparțialității și al controlului ierarhic, sub
autoritatea procurorului general al Parchetului de pe lângă
Înalta Curte de Casație și Justiție și a ministrului justiției.
Astfel, cum precizează și art. 131 din Constituția României,
republicată, Ministerul Public își exercită atribuțiile prin
procurori constituiți în parchete, în condițiile legii, respectiv
și în Parchetul Național Anticorupție, înființat ca parchet
specializat în combaterea infracțiunilor de corupție.
Constituția nu detaliază aspecte de organizare a
parchetelor, însă aceste structuri organizatorice pot fi
dezvoltate sau, dimpotrivă, restrânse, în raport cu
necesitățile concrete ale societății românești, cu nevoia
prevenirii și combaterii uneia sau alteia dintre faptele
prevăzute de legea penală.
Organizarea Parchetului Național Anticorupție ca
structură a Ministerului Public și coordonarea acestui
parchet de către procurorul general al Parchetului de pe
lângă Înalta Curte de Casație și Justiție îndeplinește
condiția statuată de art. 72 alin. (2) din Constituția
României, republicată. Toate actele efectuate de procurori
și procedura urmată în activitatea de cercetare sunt
coordonate de către procurorul general al Parchetului de pe
lângă Înalta Curte de Casație și Justiție. Deținând atributul
de coordonare, procurorul general al Parchetului de pe
lângă Înalta Curte de Casație și Justiție va avea automat și
atributul de supraveghere a ofițerilor de poliție judiciară, de
îndrumare a procurorilor, de control al actelor încheiate de
aceștia.
Legea nr. 601/2004 pentru aprobarea Ordonanței de
urgență Guvernului nr. 24/2004 privind creșterea
transparenței în exercitarea demnităților publice și a
funcțiilor publice, precum și intensificarea măsurilor de
prevenire și combatere a corupției, în alin. (31) al art. 1,
reglementează rolul coordonator al procurorului general al
Parchetului de pe lângă Înalta Curte de Casație și Justiție,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 462/31.V.2005

prin intermediul procurorului general al Parchetului Național
Anticorupție. Coordonarea privește îndrumări cu caracter
general referitoare la măsurile care trebuie luate pentru
prevenirea și combaterea infracțiunilor de corupție, precum
și solicitarea de informări asupra activității instituției,
procurorul general al Parchetului de pe lângă Înalta Curte
de Casație și Justiție fiind cel care soluționează și
conflictele de competență. Astfel, prin activitatea Parchetului
Național Anticorupție, desfășurată sub coordonarea
Parchetului de pe lângă Înalta Curte de Casație și Justiție,
se pot realiza, potrivit legii, pe baza documentelor și a
actelor de procedură, urmărirea și trimiterea în judecată
penală și a deputaților și senatorilor.
De altfel, prevederea privind competența Parchetului
Național Anticorupție de a instrumenta în cazul infracțiunilor
săvârșite de senatori sau deputați a funcționat de la
intrarea în vigoare a Ordonanței de urgență a Guvernului
nr. 43/2002. În decursul timpului textul art. 13 alin. (1)
lit. b) a fost amendat doar cu privire la subiecții
infracțiunilor, alții decât senatorii sau deputații, ori cu privire
la realizarea unui acord între partea introductivă la art. 13
alin. (1) lit. a), pe de o parte, și lit. b) a aceluiași alineat,
pe de altă parte. În ceea ce privește Legea de aprobare a
Ordonanței de urgență a Guvernului nr. 103/2004, aceasta
completează sfera subiecților prevăzuți la art. 13 alin. (1)
lit. b) din același act normativ.
Guvernul României a transmis Curții Constituționale, cu
Adresa nr. 5/1.852/C.P.T. din 11 aprilie 2005, punctul său
de vedere în sensul că sesizarea de neconstituționalitate
este neîntemeiată, pentru următoarele motive:
Dispozițiile referitoare la competența de urmărire penală
și trimitere în judecată a deputaților și senatorilor au fost
introduse în cuprinsul alin. (2) al art. 72 prin Legea de
revizuire a Constituției României nr. 429/2003, care a intrat
în vigoare la data de 29 octombrie 2003. Această
prevedere nu are caracterul unei norme procesual penale,
ci are valoare de principiu, care trebuie să stea la baza
prevederilor legilor organice referitoare la organizarea și
funcționarea instituțiilor componente ale autorității
judecătorești. Așadar, prevederea constituțională
menționată, prin natura ei și prin locul unde este situată în
Constituție (în secțiunea a 2-a intitulată îStatutul deputaților
și al senatorilor“ din capitolul I îParlamentul“ al titlului III),
nu poate fi considerată ca normă prin care se configurează
Ministerul Public, organizarea și componentele sale, întrucât
aceste atribute sunt de domeniul legilor organice și deci ea
nu limitează posibilitatea de organizare a acestuia prin legi
organice. Funcția sa este doar aceea de a stabili, la
nivelul Constituției, că urmărirea și trimiterea în judecată a
deputaților și senatorilor care săvârșesc infracțiuni,
indiferent din ce categorie fac parte, se efectuează de
către procuror și nu de către organele de cercetare penală.
Constituția a utilizat termenul înumai“ pentru a sublinia
faptul că urmărirea se face în mod obligatoriu numai de
procuror.
Sintagma îParchetul de pe lângă Înalta Curte de Casație
și Justiție“, cuprinsă în textul alin. (2) al art. 72, trebuie

înțeleasă și interpretată în contextul întregului text din teza
a doua a aceluiași alineat. Astfel, întrucât în ultima parte a
dispozițiilor alin. (2) teza a doua (ultima propoziție) se
prevede că aparține Înaltei Curți de Casație și Justiție
competența de judecată a deputaților și senatorilor, deci
celei mai înalte instanțe din sistemul organelor judiciare, în
mod logic, simetric și potrivit principiilor Codului de
procedură penală, competența revine procurorului de la
parchetul corespunzător instanței care, potrivit legii, judecă
în primă instanță cauza.
Constituția a prevăzut astfel că urmărirea penală se
efectuează, în cazul deputaților și senatorilor, de parchetul
corespunzător Înaltei Curți de Casație și Justiție, și nu de
un parchet care funcționează pe lângă o altă instanță. În
acest sens trebuie înțeleasă sintagma îParchetul de pe
lângă Înalta Curte de Casație și Justiție“ din alin. (2) al
art. 72 din Constituția revizuită.
Deoarece Parchetul Național Anticorupție funcționează
pe lângă Înalta Curte de Casație și Justiție, ca parchet
specializat în combaterea infracțiunilor de corupție — astfel
cum prevede art. 1 alin. (1) în redactarea Ordonanței de
urgență a Guvernului nr. 102/2003 —, este firesc ca
sintagma îParchetul de pe lângă Înalta Curte de Casație și
Justiție“, folosită în alin. (2) al art. 72 din Constituție, să îl
includă și pe acesta, Parchetul Național Anticorupție având
prerogativa de a-i urmări pe deputați și senatori atunci
când săvârșesc infracțiuni prevăzute de Legea nr. 78/2000.
Dispoziția constituțională din art. 72 alin. (2) s-a referit,
prin urmare, la orice parchet care funcționează, potrivit
legii, pe lângă Înalta Curte de Casație și Justiție,
dispozițiile care stabilesc competența fiecăruia aparținând
legilor ordinare.
Urmărirea infracțiunilor săvârșite de deputați și senatori,
prevăzute în Legea nr. 78/2000, a fost dată în competența
Parchetului Național Anticorupție prin Ordonanța de urgență
a Guvernului nr. 43/2002. Toate actele normative de
completare și de modificare a Ordonanței de urgență a
Guvernului nr. 43/2002 au păstrat dispoziția prin care s-a
conferit Parchetului Național Anticorupție competența de
urmărire penală și de trimitere în judecată a deputaților și
senatorilor pentru infracțiuni de corupție.
Președintele Senatului nu a comunicat punctul său de
vedere.
C U R T E A,

examinând sesizarea de neconstituționalitate, punctul de
vedere al președintelui Camerei Deputaților și cel al
Guvernului, raportul întocmit de judecătorul-raportor,
dispozițiile criticate din Legea privind aprobarea Ordonanței
de urgență a Guvernului nr. 103/2004 pentru modificarea
Ordonanței de urgență a Guvernului nr. 43/2002 privind
Parchetul Național Anticorupție, raportate la prevederile
Constituției, precum și dispozițiile din Legea nr. 47/1992,
reține următoarele:
Potrivit dispozițiilor art. 146 lit. a) din Constituție, precum
și ale art. 15 din Legea nr. 47/1992, Curtea a fost legal
sesizată și este competentă să se pronunțe asupra
constituționalității prevederilor legale criticate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005
Curtea observă că obiectul sesizării, așa cum a fost
formulat de autorii acesteia, îl constituie dispozițiile Legii
privind aprobarea Ordonanței de urgență a Guvernului
nr. 103/2004 pentru modificarea Ordonanței de urgență a
Guvernului nr. 43/2002 privind Parchetul Național
Anticorupție. Însă, în motivarea sesizării sunt criticate doar
dispozițiile cuprinse la art. I pct. 2 din Legea privind
aprobarea Ordonanței de urgență a Guvernului
nr. 103/2004 pentru modificarea Ordonanței de urgență a
Guvernului nr. 43/2002 privind Parchetul Național
Anticorupție, cu referire la art. 13 alin. (1) lit. b) din
Ordonanța de urgență a Guvernului nr. 43/2002 privind
Parchetul Național Anticorupție.
Așadar, Curtea constată că numai aceste dispoziții
formează obiectul controlului de constituționalitate, care au
următorul cuprins:
— Art. I: î2. La articolul unic punctul 2, alineatul 1 al
articolului 13 va avea următorul cuprins:
Art. 13. — (1) Sunt de competența Parchetului Național
Anticorupție infracțiunile prevăzute în Legea nr. 78/2000, cu
modificările și completările ulterioare, săvârșite în una dintre
următoarele condiții:
a) [...]
b) dacă, indiferent de valoarea pagubei materiale sau de
gravitatea perturbării aduse unei autorități publice, instituții
publice sau oricărei alte persoane juridice, ori de valoarea
sumei sau a bunului care formează obiectul infracțiunii de
corupție, sunt comise de către deputați, senatori, membri ai
Guvernului, secretari de stat ori subsecretari de stat și asimilații
acestora, judecătorii Înaltei Curți de Casație și Justiție și ai
Curții Constituționale, președintele Consiliului Legislativ și
locțiitorul acestuia, Avocatul Poporului și adjuncții săi, consilierii
prezidențiali și consilierii de stat din cadrul Administrației
Prezidențiale, consilierii de stat ai primului-ministru, membrii,
procurorii și controlorii financiari ai Curții de Conturi și ai
camerelor județene de conturi, guvernatorul și viceguvernatorul
Băncii Naționale a României, președintele și vicepreședintele
Consiliului Concurenței, ceilalți magistrați, ofițeri, amirali,
generali și mareșali, ofițeri de poliție și ofițeri din sistemul
administrației penitenciare, președinții consiliilor județene,
primarul general al municipiului București, primarii sectoarelor
municipiului București, primarii municipiilor și ai orașelor,
prefecții, conducătorii autorităților și instituțiilor publice centrale
și locale, precum și persoanele care exercită atribuții de control
ale acestora, notarii publici, avocații, comisarii Gărzii
Financiare, persoanele care dețin funcții de conducere, de la
director inclusiv, în cadrul regiilor autonome de interes național,
al companiilor și societăților naționale, al băncilor și societăților
comerciale la care statul este acționar majoritar, al instituțiilor
publice care au atribuții în procesul de privatizare și al unităților
centrale financiar-bancare, persoanele prevăzute la art. 81 din
Legea nr. 78/2000, cu modificările și completările ulterioare, și
vameșii.“
În motivarea sesizării de neconstituționalitate se susține
că prevederile criticate încalcă dispozițiile art. 72 alin. (2)
din Constituție, care au următorul cuprins:
îDeputații și senatorii pot fi urmăriți și trimiși în judecată
penală pentru fapte care nu au legătură cu voturile sau cu
opiniile politice exprimate în exercitarea mandatului, dar nu pot

5

fi percheziționați, reținuți sau arestați fără încuviințarea
Camerei din care fac parte, după ascultarea lor. Urmărirea și
trimiterea în judecată penală se pot face numai de către
Parchetul de pe lângă Înalta Curte de Casație și Justiție.
Competența de judecată aparține Înaltei Curți de Casație și
Justiție.“
Autorii sesizării arată că dispozițiile criticate încalcă
aceste prevederi constituționale, întrucât stabilesc
competența Parchetului Național Anticorupție de a efectua
urmărirea și trimiterea în judecată penală a deputaților și
senatorilor, contrar dispozițiilor art. 72 alin. (2) din
Constituție, care stabilesc competența Parchetului de pe
lângă Înalta Curte de Casație și Justiție.
Curtea constată că este evidentă intenția legiuitorului
constituant de a stabili competența exclusivă a Parchetului
de pe lângă Înalta Curte de Casație și Justiție de a
efectua urmărirea și trimiterea în judecată penală a
deputaților și senatorilor, deoarece în construcția normei
cuprinse la art. 72 alin. (2) din Constituție a utilizat
cuvântul înumai“, ceea ce îi conferă acesteia un caracter
imperativ și exclusiv. Utilizând cuvântul înumai“, legiuitorul
constituant a înțeles că confere această competență unei
singure autorități statale, și anume Parchetului de pe lângă
Înalta Curte de Casație și Justiție, care nu o poate partaja
cu nici un alt parchet, oricare ar fi poziția ierarhică sau
competența sa.
Ținând seama de faptul că normele de competență sunt
de strictă interpretare, Curtea urmează să rețină intenția
legiuitorului constituant nu numai în raport cu tehnica
redacțională a textului examinat, ci și în raport cu realitatea
organizatorică a celor două instituții în alcătuirea sistemului
autorităților publice, din momentul finalizării procesului de
revizuire a Constituției.
Astfel, Parchetul Național Anticorupție a fost înființat prin
Ordonanța de urgență a Guvernului nr. 43/2002, publicată
în Monitorul Oficial al României, Partea I, nr. 244 din
11 aprilie 2002, fiind organizat ca parchet specializat în
combaterea infracțiunilor de corupție, structură autonomă cu
personalitate juridică în cadrul Ministerului Public.
Activitatea acestui parchet se desfășoară sub autoritatea
ministrului justiției, iar conducerea sa este exercitată de
către un procuror general coordonat de procurorul general
al Parchetului de pe lângă fosta Curte Supremă de Justiție.
Dispozițiile art. 2 din aceeași ordonanță precizează locul
acestui parchet în cadrul autorității judecătorești, prevăzând
că îParchetul Național Anticorupție este independent în raport
cu instanțele judecătorești și cu parchetele de pe lângă
acestea [...]“.
Intenția legiuitorului ordinar de a consolida independența
Parchetului Național Anticorupție rezultă din cuprinsul
articolului unic pct. 1 lit. b) din Legea nr. 503/2002 pentru
aprobarea Ordonanței de urgență a Guvernului nr. 43/2002,
publicată în Monitorul Oficial al României, Partea I, nr. 523
din 18 iulie 2002, prin consolidarea autorității procurorului
general al Parchetului Național Anticorupție, prevăzându-se
în mod expres, printre atribuțiile acestuia îconducerea,
supravegherea și controlul actelor de cercetare penală,
efectuate din dispozițiile procurorului de către ofițerii de poliție

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 462/31.V.2005

judiciară aflați sub autoritatea exclusivă a procurorului general
al Parchetului Național Anticorupție“.
Astfel fiind, Curtea reține că legiuitorul constituant,
ținând seama de existența Parchetului Național Anticorupție
organizat autonom față de Parchetul de pe lângă Înalta
Curte de Casație și Justiție, a prevăzut în mod clar
competența exclusivă a celui din urmă de a efectua
urmărirea și trimiterea în judecată penală a deputaților și
senatorilor, indiferent de natura infracțiunilor săvârșite. Nu
este de admis ca în Legea fundamentală a statului să se
reglementeze competența alternativă a autorităților publice.
Legiuitorul constituant a revizuit și organizarea
parchetelor, completând cu un nou alineat dispozițiile
art. 131 din Constituție, având ca titlu marginal îRolul
Ministerului Public“, după cum urmează: î(3) Parchetele
funcționează pe lângă instanțele de judecată, conduc și
supraveghează activitatea de cercetare penală a poliției
judiciare, în condițiile legii.“ Legea de revizuire a Constituției
a fost publicată în Monitorul Oficial al României, Partea I,
nr. 669 din 22 septembrie 2003. Ținându-se seama de
cerința constituțională ca parchetele să funcționeze pe
lângă instanțele de judecată, prin dispozițiile art. I pct. 1
din Ordonanța de urgență a Guvernului nr. 102 din
24 octombrie 2003 a fost modificat alin. (1) al art. 1 din
Ordonanța de urgență a Guvernului nr. 43/2002 privind
Parchetul Național Anticorupție, după cum urmează: îPrin
prezenta ordonanță de urgență se înființează, la nivel național,
Parchetul Național Anticorupție, care funcționează pe lângă
Curtea Supremă de Justiție ca parchet specializat în
combaterea infracțiunilor de corupție.“ Această ordonanță a
fost publicată în Monitorul Oficial al României, Partea I,
nr. 747 din 26 octombrie 2003. Dispozițiile organizatorice
de la art. 1 și art. 3 din Ordonanța de urgență a
Guvernului nr. 43/2002 privind Parchetul Național
Anticorupție au mai fost modificate, păstrând caracterul
autonom al menționatului parchet — prin Ordonanța de
urgență a Guvernului nr. 24/2004, publicată în Monitorul
Oficial al României, Partea I, nr. 365 din 27 aprilie 2004,
care, în art. IV prevede: î1. După alineatul (3) al articolului 1
se introduce un nou alineat, alineatul (3 1 ), cu următorul
cuprins:
î (31) Procurorul general al Parchetului de pe lângă Înalta
Curte de Casație și Justiție coordonează Parchetul Național
Anticorupție, potrivit legii, prin intermediul procurorului general
al acestui parchet. Coordonarea privește îndrumări cu caracter
general referitoare la măsurile care trebuie luate pentru
prevenirea și combaterea infracțiunilor de corupție, precum și
solicitarea de informări asupra activității instituției.“
Curtea constată că legiuitorul ordinar și-a menținut
concepția de a conserva personalitatea juridică distinctă a
Parchetului Național Anticorupție față de parchetele organizate
în subordinea Parchetului de pe lângă Înalta Curte de
Casație și Justiție, așa cum rezultă din alin. (3) și (4) ale
pct. 4 din aceeași ordonanță, care au următorul cuprins:
îArt. 4 [...] (3) Procurorul general al Parchetului Național
Anticorupție este ordonator principal de credite.
(4) Finanțarea cheltuielilor curente și de capital ale
Parchetului Național Anticorupție se asigură de la bugetul de

stat. Anual se constituie un depozit în valoare de 20 miliarde
lei, pentru acțiuni privind organizarea și constatarea
infracțiunilor flagrante de corupție, la dispoziția procurorului
general al Parchetului Național Anticorupție. Această sumă
este prevăzută la titlul «Cheltuieli materiale și servicii» în
bugetul Parchetului Național Anticorupție, iar modul său de
gestionare și utilizare se va stabili prin ordin al procurorului
general al acestui parchet.“
Curtea reține că modificările și completările aduse prin
ordonanțele de urgență și legile de aprobare a acestora au
păstrat statutul special al Parchetului Național Anticorupție
față de celelalte parchete din structura Ministerului Public
și, în același timp, organizarea Parchetului Național
Anticorupție a fost pusă de acord cu prevederile art. 131
alin. (3) din Constituția revizuită, și anume de a funcționa
pe lângă o instanță de judecată, fiind stabilită Curtea
Supremă de Justiție — devenită Înalta Curte de Casație și
Justiție —, așa cum prevede art. 1 alin. (1) din Legea
nr. 26/2004 privind aprobarea Ordonanței de urgență a
Guvernului nr. 102/2003 pentru modificarea Ordonanței de
urgență a Guvernului nr. 43/2002 privind Parchetul Național
Anticorupție, publicată în Monitorul Oficial al României,
Partea I, nr. 222 din 15 martie 2004.
Prevederile art. 131 alin. (3) din Constituție, conform
cărora îparchetele funcționează pe lângă instanțele de
judecată“, nu exclud posibilitatea ca pe lângă o instanță să
funcționeze, în condițiile legii, mai multe parchete. Astfel,
s-a putut prevedea că și Parchetul Național Anticorupție
funcționează pe lângă Înalta Curte de Casație și Justiție,
fără ca structurile sale teritoriale să fie arondate instanțelor
judecătorești.
Curtea constată însă că art. 72 alin. (2) teza a doua
din Constituție nu dispune că urmărirea și trimiterea în
judecată penală a deputaților și a senatorilor se pot face
de un parchet care funcționează pe lângă Înalta Curte de
Casație și Justiție, ci textul constituțional identifică, printr-o
denumire proprie, parchetul exclusiv competent de a
efectua urmărirea penală și trimiterea în judecată, acesta
fiind îParchetul de pe lângă Înalta Curte de Casație și Justiție“,
ceea ce exclude orice asimilare a acestuia cu un alt
parchet. Atunci când Constituția indică cu litere mari un
subiect de drept — Parchetul de pe lângă Înalta Curte de
Casație și Justiție — nu se poate trage concluzia potrivit
căreia ne-am afla în fața unei denumiri generice, aptă să
absoarbă în conținutul său orice parchet organizat pe lângă
instanța supremă, care la rândul ei este unică.
Tocmai de aceea, din interpretarea textului constituțional
nu se poate ajunge la ideea că urmărirea și trimiterea în
judecată penală a deputaților și senatorilor, pentru
săvârșirea faptelor de corupție, pot fi date și în competența
altui parchet decât Parchetul de pe lângă Înalta Curte de
Casație și Justiție.
Curtea mai constată că dispozițiile art. 72 alin. (2) din
Constituție stabilesc competența de urmărire penală ce îi
revine Parchetului de pe lângă Înalta Curte de Casație și
Justiție după calitatea persoanei, și anume de senator și
de deputat, iar dispozițiile criticate stabilesc competența

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005
după materie a Parchetului Național Anticorupție de pe
lângă Înalta Curte de Casație și Justiție, încălcând
Constituția și deturnând natura competenței stabilite la nivel
constituțional.
Curtea mai reține că stabilirea competenței exclusive a
Parchetului de pe lângă Înalta Curte de Casație și Justiție
pentru a efectua urmărirea penală și a dispune trimiterea
în judecată în cazul infracțiunilor săvârșite de deputați sau
senatori, fapte care nu au legătură cu voturile sau cu
opiniile politice exprimate de aceștia în exercitarea
mandatului, nu are semnificația absolvirii de răspundere

7

penală. Prevederea constituțională instituie măsuri de
protecție față de eventuale abuzuri, șicane sau constrângeri
la care ar putea fi expuși parlamentarii la niveluri inferioare
de instrumentare a cauzelor penale. Pe de altă parte, s-a
urmărit ca cercetarea și trimiterea în judecată a
parlamentarilor să se facă de cea mai înaltă autoritate
judiciară, cu atribuții de conducere și supraveghere a
urmăririi penale. Or, această autoritate este Parchetul de
pe lângă Înalta Curte de Casație și Justiție, al cărui
conducător coordonează și activitatea Parchetului Național
Anticorupție.

Având în vedere aceste considerente, dispozițiile art. 2 alin. (1), art. 61 alin. (1), art. 72 alin. (2), art. 146 lit. a)
și ale art. 147 alin. (2) din Constituție, precum și prevederile art. 11 alin. (1) lit. A.a) și ale art. 18 din Legea nr. 47/1992
privind organizarea și funcționarea Curții Constituționale, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că prevederile art. I pct. 2 din Legea privind aprobarea Ordonanței de urgență a Guvernului
nr. 103/2004 pentru modificarea Ordonanței de urgență a Guvernului nr. 43/2002 privind Parchetul Național Anticorupție,
cu referire la art. 13 alin. (1) lit. b) din Ordonanța de urgență a Guvernului nr. 43 din 4 aprilie 2002 privind Parchetul
Național Anticorupție, prin care se stabilește că sunt de competența Parchetului Național Anticorupție infracțiunile
prevăzute în Legea nr. 78/2000, cu modificările și completările ulterioare, comise de către deputați și senatori, sunt
neconstituționale.
Definitivă și general obligatorie.
Decizia se comunică Președintelui României, președintelui Camerei Deputaților, președintelui Senatului, primuluiministru și se publică în Monitorul Oficial al României, Partea I.
Dezbaterea a avut loc la data de 5 mai 2005 și la aceasta au participat: Ioan Vida, președinte, Nicolae
Cochinescu, Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu și
Șerban Viorel Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat asistent,
Claudia Miu

OPINIE SEPARATĂ

Nu ne însușim soluția adoptată cu majoritate de voturi,
pentru următoarele motive:
1. Sub titulatura de imunitate parlamentară, legiuitorul
constituant a prevăzut, între altele, în art. 72 alin. (2) din
Constituția României, competența Înaltei Curți de Casație și
Justiție, de judecată penală a deputaților și senatorilor și,
corelativ, competența Parchetului de pe lângă Înalta Curte
de Casație și Justiție de a efectua urmărirea și trimiterea
în judecată a acestora.
Caracterul protector al acestor dispoziții constituționale
prin care se stabilește competența de judecată a Înaltei
Curți de Casație și Justiție se relevă în aceea că
parlamentarul trimis în judecată penală este scos de sub
jurisdicția instanței căreia i-ar reveni competența potrivit
regulilor generale — fiind apărat, astfel, de presiunile și
vrăjmășiile locale — și i se dă posibilitatea de a fi judecat

de magistrații de la instanța aflată în vârful piramidei
sistemului judiciar, care, în virtutea acestei poziții, prezintă
cele mai puternice garanții de independență și imparțialitate.
Tot astfel, stabilirea competenței Parchetului de pe lângă
Înalta Curte de Casație și Justiție de urmărire și trimitere în
judecată penală a deputaților și senatorilor constituie o
măsură de protecție împotriva eventualelor abuzuri sau
șicane de ordin judiciar, ținând seama de locul parchetului
menționat în sistemul judiciar. Și în acest caz, ca și în
cazul instituirii competenței de judecată în sarcina
judecătorilor Înaltei Curți de Casație și Justiție, legiuitorul
constituant a avut în vedere ca atribuția de urmărire și de
trimitere în judecată a deputaților și senatorilor să se
exercite de magistrații dintr-un parchet care, funcționând pe
lângă cea mai înaltă instanță de judecată a țării, să

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 462/31.V.2005

prezinte, ca și magistrații acestei instanțe, garanții maxime
de independență și de imparțialitate.
2. Autorii sesizării de neconstituționalitate susțin că
dispozițiile legale atacate contravin Constituției, având în
vedere că identitatea Parchetului Național Anticorupție —
căruia, prin aceste dispoziții legale, i se stabilește
competența de urmărire și trimitere în judecată a
deputaților și senatorilor pentru infracțiuni de corupție —
este diferită de cea a Parchetului de pe lângă Înalta Curte
de Casație și Justiție, abilitat prin art. 72 alin. (2) din
Constituție să efectueze urmărirea penală a deputaților și
senatorilor și să dispună trimiterea acestora în judecată.
Această susținere nu poate fi primită, luând în
considerare statutul constituțional al Ministerului Public —
reglementat prin art. 131 și art. 132 din Legea
fundamentală — și sistemul de organizare a parchetelor,
reglementat prin Legea nr. 304/2004 privind organizarea
judiciară și Ordonanța de urgență a Guvernului nr. 43/2002
privind Parchetul Național Anticorupție, cu modificările și
completările ulterioare.
3. Potrivit art. 131 alin. (2) și alin. (3) din Constituția
României, Ministerul Public își exercită atribuțiile prin
procurori, organizați în parchete care funcționează pe
lângă instanțele judecătorești.
Limitându-se să consacre organizarea Ministerului Public
în concordanță cu concepția general admisă asupra naturii
juridice a acestei instituții — aceea de magistratură
organizată pe lângă instanțele judecătorești — Constituția
nu nominalizează parchetele și nu instituie obligativitatea
înființării câte unui parchet pe lângă fiecare instanță
judecătorească și nici interdicția ca pe lângă aceeași
instanță de judecată să funcționeze mai multe parchete.
Astfel, în funcție de necesitățile apărării sociale,
legiuitorul este liber să înființeze parchete numai pe lângă
anumite instanțe de judecată — precedentul istoric îl
constituie sistemul judiciar care a funcționat până în 1948,
în care parchetele erau organizate numai pe lângă
tribunale, curți de apel și Curtea de Casație, dar nu și pe
lângă judecătorii — după cum are libertatea de a înființa
pe lângă aceeași instanță două sau mai multe parchete
specializate, de exemplu pentru combaterea infracțiunilor de
corupție sau pentru combaterea criminalității organizate.
În considerarea acestei libertăți constituționale de
reglementare și ținându-se seama de imperativul combaterii
fenomenului corupției — fenomen în creștere evidentă și
de neacceptat — prin Ordonanța de urgență a Guvernului
nr. 43/2002, modificată și completată ulterior, a fost înființat
Parchetul Național Anticorupție, ca parchet specializat în
combaterea corupției.
Acest parchet a fost atașat încă prin textul inițial al
Ordonanței de urgență a Guvernului nr. 43/2002, în mod
implicit, Înaltei Curți de Casație și Justiție, căci prin art. 1
alin. (3) din ordonanță s-a precizat că este coordonat de

procurorul general al Parchetului de pe lângă Înalta Curte
de Casație și Justiție și că procurorul general al
Parchetului Național Anticorupție este asimilat adjunctului
procurorului general al Parchetului de pe lângă Înalta Curte
de Casație și Justiție.
Atașarea parchetului la Înalta Curte de Casație și
Justiție a fost precizată explicit prin Ordonanța de urgență
a Guvernului nr. 102/2003, aprobată cu modificări prin
Legea nr. 26/2004, în sensul că Parchetul Național
Anticorupție îfuncționează pe lângă Înalta Curte de
Casație și Justiție ca parchet specializat în combaterea
infracțiunilor de corupție“. Precizarea era necesară pentru
evitarea oricărei alte interpretări, în condițiile în care prin
Legea nr. 429/2003 de revizuire a Constituției, art. 130
(devenit după republicare art. 131) a fost completat cu un
alineat nou (3), prin care se statuează că îparchetele
funcționează pe lângă instanțele de judecată“.
De asemenea, prin art. 76 alin. (1) din Legea
nr. 304/2004 pentru organizarea judiciară s-a prevăzut că
Parchetul Național Anticorupție funcționează ca îparchet pe
lângă Înalta Curte de Casație și Justiție“.
4. Libertatea legiuitorului de a institui mai multe
parchete pe lângă Înalta Curte de Casație și Justiție
rezultă și din faptul că, în timp de Înalta Curte de Casație
și Justiție este nominalizată expres în art. 126 alin. (1),
alin. (3) și alin. (4) din Constituție, privind instanțele
judecătorești — consacrându-se, deci, statut constituțional
de unicitate acestei instanțe — Parchetului de pe lângă
Înalta Curte de Casație și Justiție nu i se atribuie, în
secțiunea privind Ministerul Public, un asemenea statut.
5. În raport cu conținutul dispozițiilor art. 131 alin. (3)
din Constituție, Parchetul de pe lângă Înalta Curte de
Casație și Justiție poate fi caracterizat ca unul dintre
parchetele care îfuncționează pe lângă instanțele de
judecată“, iar nominalizarea acestui parchet în art. 72 alin. (2)
nu poate fi înțeleasă decât ca o identificare generică.
Rațiunea acestei identificări este, pe de o parte, aceea
de a se stabili competența exclusivă a procurorului de a
efectua urmărirea penală a deputaților și senatorilor și de a
se exclude posibilitatea ca aceasta să se efectueze după
normele de procedură penală comune, de către organele
de cercetare penală, iar pe de altă parte, pentru a se
exclude posibilitatea judecării parlamentarilor pe calea
acțiunii directe formulate în fața instanței.
În sensul celor arătate este de reținut și faptul că
norma constituțională din art. 72 alin. (2) este situată în
Constituția României în secțiunea a 2-a, intitulată îStatutul
deputaților și senatorilor“, din capitolul I îParlamentul“ al
titlului III, având prin natura sa funcția de a defini una
dintre condițiile de tragere la răspundere juridică a
membrilor Parlamentului, iar nu rolul de a stabili
organizarea și funcționarea Ministerului Public. Principiile
fondatoare ale Ministerului Public sunt prevăzute, așa cum

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005

9

s-a arătat, în art. 131 și art. 132, situate în cap. VI
îAutoritatea judecătorească“, din titlul III al Constituției.
Interpretarea sistematică a Constituției conduce,
așadar, la concluzia că nominalizarea prevăzută de art. 72
alin. (2) din Constituție nu exclude posibilitatea ca
urmărirea penală și trimiterea în judecată a deputaților și
senatorilor pentru infracțiuni de corupție să se efectueze
de către Parchetul Național Anticorupție care, și acesta
este, în termenii Ordonanței de urgență nr. 43/2002 și ai
Legii nr. 304/2004 privind organizarea judiciară, un
îparchet pe lângă Înalta Curte de Casație și Justiție“.
6. Prevederile art. 72 alin. (2) din Constituție, în
conformitate cu care urmărirea și trimiterea în judecată a
deputaților și senatorilor se pot face numai de către
Parchetul de pe lângă Înalta Curte de Casație și Justiție,
au fost adoptate prin legea de revizuire a Constituției.
Având în vedere că la data când a fost revizuită Legea
fundamentală, Parchetul Național Anticorupție exista și
funcționa, că rațiunea existenței acestei instituții era aceea
de a descuraja fenomenul corupției la nivel înalt și că
obiectivul principal al revizuirii l-a constituit crearea cadrului
constituțional de aderare a României la Uniunea Europeană —
iar eradicarea corupției la nivelul celor mai înalte autorități
ale statului era și atunci, cum este și în prezent, una
dintre condițiile de bază ale primirii României în organizația
amintită — considerăm că este cu totul de neacceptat teza
că legiuitorul constituant a urmărit înlăturarea din
competența Parchetului Național Anticorupție a cercetării
infracțiunilor de corupție comise de deputați și senatori.
De altfel, pentru atingerea unui asemenea scop nu era
necesară revizuirea Constituției, fiind suficientă modificarea
în sensul dorit a legii organice a Parchetului Național
Anticorupție, Ordonanța de urgență a Guvernului
nr. 43/2002.
7. Instituirea competenței Parchetului Național
Anticorupție de a efectua urmărirea penală în cazul
infracțiunilor de corupție comise de deputați și senatori și
de a dispune trimiterea acestora în judecată pentru
infracțiunile comise, corespunde întru totul cu scopul
urmărit de legiuitorul constituant în norma prevăzută de
art. 72 alin. (1), privind imunitatea parlamentară, dat fiind
că prin poziția acestui parchet în sistemul judiciar, prin
organizare și prin normele pe care își întemeiază
activitatea, se asigură cea mai solidă protecție a
parlamentarilor împotriva șicanelor și abuzurilor de care ar
avea a se teme în faza de urmărire a procesului penal
sau în situația creată prin judecarea lor pe calea acțiunii
directe formulate în fața instanței de judecată.

Astfel, în conformitate cu dispozițiile art. 131 alin. (1)
din Constituția României, Ministerul Public reprezintă
interesele generale ale societății și apără ordinea de drept,
precum și drepturile și libertățile cetățenilor, iar potrivit
prevederilor art. 132 alin. (1) din Constituție, procurorii își
desfășoară activitatea potrivit principiului legalității, al
imparțialității și al controlului ierarhic.
Prin normele și principiile citate, Legea fundamentală
definește Ministerul Public ca o instituție independentă de
interese partizane și, deci, la adăpost față de imixtiuni de
orice natură, iar procurorilor le impune să-și exercite
atribuțiile în mod imparțial și în limitele legii, sub controlul
ierarhic prevăzut de lege, asupra modului în care respectă
aceste principii constituționale.
Deosebit de aceste garanții de independență și
imparțialitate, comune tuturor procurorilor din sistemul
judiciar, procurorii din Parchetul Național Anticorupție
prezintă garanțiile generate de poziția în care se află
instituția lor, care funcționează pe lângă Înalta Curte de
Casație și Justiție, și sunt coordonați direct de către
procurorul general al parchetului din vârful ierarhiei
Ministerului Public. Existența garanțiilor maxime de
imparțialitate și independență în persoana procurorilor care
compun Parchetul Național Anticorupție explică și faptul că
acestora li s-a stabilit prin lege competența exclusivă de a
efectua urmărirea penală și trimiterea în judecată pentru
infracțiuni de corupție, în cazul altor înalți demnitari și
funcționari ai statului, enumerați în art. 13 lit. b) din
Ordonanța de urgență a Guvernului nr. 43/2002, între care,
î...membri ai Guvernului, secretari de stat ori subsecretari de
stat și asimilații acestora, judecătorii Înaltei Curți de Casație și
Justiție și ai Curții Constituționale, președintele Consiliului
Legislativ și locțiitorul acestuia, Avocatul Poporului și adjuncții
săi, consilierii prezidențiali și consilierii de stat din cadrul
Administrației Prezidențiale, consilierii de stat ai primuluiministru...“.
Pentru toate aceste considerente, apreciem că nu se
poate admite susținerea autorilor sesizării, în sensul că prin
dispozițiile legale atacate de aceștia s-ar încălca normele
privind imunitatea parlamentară, prevăzute în art. 72
alin. (2) din Constituția României.
În consecință, opinăm că prevederile art. I pct. 2 din
Legea privind aprobarea Ordonanței de urgență a
Guvernului nr. 103/2004 pentru modificarea Ordonanței de
urgență a Guvernului nr. 43/2002 privind Parchetul
Național Anticorupție, cu referire la art. 13 alin. (1) lit. b)
din Ordonanța de urgență a Guvernului nr. 43 din 4 aprilie
2002 privind Parchetul Național Anticorupție sunt
constituționale.

Judecător,
Nicolae Cochinescu

Judecător,
Constantin Doldur

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 462/31.V.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind reorganizarea și funcționarea Agenției Naționale pentru Protecția Mediului
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Agenția Națională pentru Protecția
Mediului, instituție publică cu personalitate juridică, finanțată
de la bugetul de stat, se reorganizează ca organ de
specialitate al administrației publice centrale, cu
personalitate juridică, în subordinea Ministerului Mediului și
Gospodăririi Apelor, cu competențe în implementarea
politicilor și legislației în domeniul protecției mediului.
(2) Agenția Națională pentru Protecția Mediului exercită,
în condițiile legii, atribuții privind planificarea strategică,
monitorizarea factorilor de mediu, autorizarea activităților cu
impact asupra mediului, implementarea legislației și
politicilor de mediu la nivel național, regional și local,
stabilite de către Ministerul Mediului și Gospodăririi Apelor
prin regulamentele de organizare și funcționare.
(3) Agenția Națională pentru Protecția Mediului are
sediul în municipiul București, aleea Lacul Morii nr. 151,
sectorul 6.
Art. 2. — (1) Agențiile regionale și agențiile județene
pentru protecția mediului trec din subordinea Ministerului
Mediului și Gospodăririi Apelor în subordinea Agenției
Naționale pentru Protecția Mediului.
(2) Agențiile regionale pentru protecția mediului se
reorganizează ca instituții publice cu personalitate juridică și
structură funcțională distinctă, în subordinea Agenției
Naționale pentru Protecția Mediului, finanțate de la bugetul
de stat.
(3) Agențiile județene pentru protecția mediului sunt
instituții publice cu personalitate juridică, în subordinea
Agenției Naționale pentru Protecția Mediului, cu statut de
servicii publice deconcentrate, finanțate de la bugetul de
stat.
(4) În structura Agenției Naționale pentru Protecția
Mediului se organizează și funcționează laboratoarele
naționale de referință pentru aer, deșeuri, zgomot și vibrații,
precum și pentru radioactivitate.
CAPITOLUL II
Competențele și atribuțiile Agenției Naționale pentru
Protecția Mediului
Art. 3. — Agenția Națională pentru Protecția Mediului,
ca autoritate de execuție și implementare a Ministerului
Mediului și Gospodăririi Apelor, are următoarele funcții:

a) de suport tehnic pentru fundamentarea actelor cu
caracter normativ, a strategiilor și politicilor sectoriale de
mediu armonizate cu acquis-ul comunitar și bazate pe
conceptul de dezvoltare durabilă;
b) de implementare a legislației din domeniul protecției
mediului;
c) de coordonare a activităților de implementare a
strategiilor și politicilor de mediu la nivel național, regional
și local;
d) de reprezentare în domeniul protecției mediului în
relațiile interne și externe, conform mandatului acordat de
către Ministerul Mediului și Gospodăririi Apelor;
e) de autoritate în autorizarea activităților cu impact
potențial asupra mediului și asigurarea conformării cu
prevederile legale.
Art. 4. — (1) În realizarea funcțiilor sale, Agenția
Națională pentru Protecția Mediului are următoarele atribuții
principale:
a) autorizează activitățile cu impact asupra mediului, în
conformitate cu competențele stabilite în actele de
reglementare, și coordonează acest proces la nivel național,
regional și local;
b) constată neconformitățile cu actele de autorizare
emise și informează autoritatea de inspecție și control în
domeniul protecției mediului asupra acestora;
c) adoptă măsurile legale în cazul neconformităților cu
actele de autorizare;
d) asigură suportul tehnic pentru elaborarea strategiilor
și politicilor în domeniul protecției mediului;
e) coordonează realizarea planurilor de acțiune
sectoriale și a planului național de acțiune pentru protecția
mediului;
f) colaborează și asigură suportul tehnic pentru
elaborarea proiectelor actelor de reglementare specifice
promovate de către autoritatea centrală pentru protecția
mediului;
g) asigură funcționarea laboratoarelor naționale de
referință pentru aer, deșeuri, zgomot și vibrații, precum și
pentru radioactivitate;
h) monitorizează stadiul îndeplinirii angajamentelor în
domeniul protecției mediului, asumate prin planurile de
implementare negociate cu Comisia Europeană în procesul
de aderare la Uniunea Europeană, și întocmește periodic
rapoarte de evaluare pentru informarea autorității publice
centrale pentru protecția mediului;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005
i) asigură, în limita competențelor stabilite de către
autoritatea publică centrală în domeniul mediului, legătura
cu Agenția Europeană de Mediu;
j) colaborează cu agenții naționale sau federale similare
și desfășoară acțiuni de cooperare internațională cu avizul
autorității publice centrale pentru protecția mediului;
k) elaborează rapoarte de sinteză privind starea
mediului și monitorizează procesul de conformare a
operatorilor economici la cerințele legislației de mediu;
l) monitorizează activitatea de administrare a ariilor
naturale protejate și de protecție a monumentelor naturii;
m) colaborează la derularea activităților rezultate din
angajamentele internaționale ale României în domeniul
protecției mediului;
n) participă la programe și proiecte internaționale și la
parteneriate în proiecte de interes public;
o) facilitează accesul specialiștilor la informația tehnică
de mediu și încurajează activitatea de cercetare în
domeniul mediului;
p) susține și se implică în inițiativele societății civile în
domeniul protecției mediului;
q) realizează pregătirea de specialitate a personalului
aparținând autorităților publice regionale și locale pentru
protecția mediului și Gărzii Naționale de Mediu, pe baza
programului anual aprobat de autoritatea publică centrală
pentru protecția mediului;
r) fundamentează tehnic integrarea cerințelor de mediu
în politicile interdepartamentale și participă la lucrările
comisiei interministeriale de pe lângă autoritatea publică
centrală pentru protecția mediului;
s) coordonează activitățile specifice pe domeniile
conforme cu subcapitolele de negociere aferente capitolului 22
din Documentul de poziție.
(2) Agenția Națională pentru Protecția Mediului
organizează și coordonează Sistemul informațional național
de mediu.
(3) Agenția Națională pentru Protecția Mediului
organizează și coordonează Sistemul național de
monitorizare integrată a mediului.
(4) Agenția Națională pentru Protecția Mediului se
implică în procesul de educație în domeniul protecției
mediului și editează materiale cu caracter informativ.
(5) Agenția Națională pentru Protecția Mediului
furnizează, la cerere, informații sau date de mediu, în
conformitate cu prevederile legale.
(6) Agenția Națională pentru Protecția Mediului
organizează cursuri de perfecționare a personalului
autorităților publice pentru protecția mediului, conform
prevederilor legale.
(7) În scopul instruirii personalului, Agenția Națională
pentru Protecția Mediului constituie, în condițiile legii, centre
de perfecționare în domeniul protecției mediului.
(8) Agenția Națională pentru Protecția Mediului
organizează și coordonează secretariatele tehnice sau
comisiile constituite la solicitarea autorității publice centrale
pentru protecția mediului.

11

(9) Agenția Națională pentru Protecția Mediului
îndeplinește și alte atribuții stabilite de către autoritatea
publică centrală pentru protecția mediului.
Art. 5. — Operatorii economici, autoritățile și instituțiile
publice sunt obligate să comunice Agenției Naționale pentru
Protecția Mediului informațiile de mediu solicitate, la
termenele stabilite, și să coopereze pentru furnizarea unor
informații noi, în condițiile legii.
CAPITOLUL III
Conducerea și structura organizatorică
a Agenției Naționale pentru Protecția Mediului
Art. 6. — (1) Agenția Națională pentru Protecția
Mediului este condusă de un președinte cu rang de
secretar de stat, ajutat de un vicepreședinte cu rang de
subsecretar de stat.
(2) Președintele și vicepreședintele sunt numiți și
revocați din funcție, în condițiile legii, prin decizie a
primului-ministru, la propunerea ministrului mediului și
gospodăririi apelor.
(3) Președintele Agenției Naționale pentru Protecția
Mediului numește și eliberează din funcție, în condițiile
legii, personalul acesteia.
(4) În exercitarea conducerii Agenției Naționale pentru
Protecția Mediului președintele emite decizii și aprobă
instrucțiuni tehnice sau metodologice și regulamentele de
organizare și funcționare pentru instituțiile din subordine,
potrivit reglementărilor legale în vigoare.
(5) Președintele conduce întreaga activitate a Agenției
Naționale pentru Protecția Mediului și îndeplinește funcția
de ordonator secundar de credite.
(6) Președintele reprezintă Agenția Națională pentru
Protecția Mediului în raporturile cu autoritatea centrală, cu
alte autorități și instituții publice, cu persoane juridice și
fizice române și străine, precum și în justiție.
(7) Vicepreședintele este înlocuitorul de drept al
președintelui și îndeplinește atribuțiile stabilite prin
regulamentul de organizare și funcționare aprobat de către
ministrul mediului și gospodăririi apelor și cele delegate
prin decizie a președintelui.
(8) Regulamentul de organizare și funcționare va fi
elaborat și aprobat în termen de 60 de zile de la data
intrării în vigoare a prezentei hotărâri.
Art. 7. — (1) Pe lângă președinte funcționează, ca
organ consultativ, Colegiul Agenției Naționale pentru
Protecția Mediului.
(2) Colegiul Agenției Naționale pentru Protecția Mediului
va avea în componență reprezentanți ai Ministerului
Mediului și Gospodăririi Apelor, ai Agenției Naționale pentru
Protecția Mediului, ai agențiilor regionale pentru protecția
mediului, ai agențiilor județene pentru protecția mediului, un
reprezentant al sindicatelor din domeniul protecției mediului,
reprezentanți ai organizațiilor neguvernamentale de mediu

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 462/31.V.2005

și cadre didactice universitare și cercetători cu activitate
recunoscută în domeniul protecției mediului.
(3) Componența și regulamentul de funcționare ale
Colegiului Agenției Naționale pentru Protecția Mediului se
aprobă prin ordin al ministrului mediului și gospodăririi
apelor în termen de 60 de zile de la intrarea în vigoare a
prezentei hotărâri.
(4) Colegiul este condus de președintele Agenției
Naționale pentru Protecția Mediului.
(5) Colegiul se întrunește periodic sau la cererea
președintelui Agenției Naționale pentru Protecția Mediului.
Art. 8. — (1) Structura organizatorică a Agenției
Naționale pentru Protecția Mediului este prevăzută în anexa
nr. 1.
(2) Prin decizie a președintelui Agenției Naționale pentru
Protecția Mediului, în cadrul structurii organizatorice se pot
organiza servicii, birouri și compartimente funcționale sau
colective de lucru cu caracter temporar, în condițiile legii.
(3) Agenția Națională pentru Protecția Mediului se
reorganizează și are, la nivelul anului 2005, un număr de
195 de posturi, inclusiv demnitarii și cabinetul președintelui,
finanțate de la bugetul de stat.
(4) La nivelul anului 2006 se suplimentează numărul de
posturi cu 144 de posturi finanțate de la bugetul de stat.
(5) Regulamentul de organizare și funcționare, structura
organizatorică detaliată și statul de funcții se aprobă prin
ordin al ministrului mediului și gospodăririi apelor.
Art. 9. — (1) Personalul din cadrul Agenției Naționale
pentru Protecția Mediului are calitatea de funcționar public,
cu excepția personalului care exercită activități de
secretariat, administrative, protocol, gospodărire, întreținerereparații și de deservire.
(2) Atribuțiile, sarcinile și răspunderile individuale ale
personalului se stabilesc prin fișa postului, pe baza
Regulamentului de organizare și funcționare al Agenției
Naționale pentru Protecția Mediului.
CAPITOLUL IV
Organizarea, funcționarea și atribuțiile instituțiilor din
subordinea Agenției Naționale pentru Protecția Mediului
Art. 10. — Agențiile regionale pentru protecția mediului
îndeplinesc atribuțiile Agenției Naționale pentru Protecția
Mediului la nivel regional, în domeniile implementării
strategiilor și politicilor de mediu, legislației și
reglementărilor în vigoare, și coordonează elaborarea
planurilor de acțiune la nivel regional.
Art. 11. — Agențiile regionale pentru protecția mediului
emit acte de autorizare în domeniul protecției mediului, în
conformitate cu competențele atribuite de Agenția Națională
pentru Protecția Mediului, prevăzute în actele de
reglementare.
Art. 12. — Agențiile regionale pentru protecția mediului
organizează colective pentru implementarea instrumentelor
structurale la nivel regional, care sunt coordonate direct de
autoritatea publică centrală pentru protecția mediului.

Art. 13. — (1) Agenția Națională pentru Protecția
Mediului are în subordine 8 agenții regionale pentru
protecția mediului, constituite în fiecare regiune de
dezvoltare stabilită potrivit prevederilor Legii nr. 315/2004
privind dezvoltarea regională în România, publicată în
Monitorul Oficial al României, Partea I, nr. 577 din 29 iunie
2004, cu modificările și completările ulterioare.
(2) Agențiile regionale pentru protecția mediului sunt:
a) Agenția Regională pentru Protecția Mediului Bacău
pentru Regiunea 1 — Nord-Est;
b) Agenția Regională pentru Protecția Mediului Galați
pentru Regiunea 2 — Sud-Est;
c) Agenția Regională pentru Protecția Mediului Pitești
pentru Regiunea 3 — Sud-Muntenia;
d) Agenția Regională pentru Protecția Mediului Craiova
pentru Regiunea 4 — Sud-Vest Oltenia;
e) Agenția Regională pentru Protecția Mediului
Timișoara pentru Regiunea 5 — Vest;
f) Agenția Regională pentru Protecția Mediului ClujNapoca pentru Regiunea 6 — Nord-Vest;
g) Agenția Regională pentru Protecția Mediului Sibiu
pentru Regiunea 7 — Centru;
h) Agenția Regională pentru Protecția Mediului București
pentru Regiunea 8 — București—Ilfov.
Art. 14. — Agențiile regionale pentru protecția mediului
au următoarele atribuții principale:
a) exercită, la nivel regional, atribuțiile Agenției Naționale
pentru Protecția Mediului, conform art. 4 alin. (1) lit. a)—c),
e), h), k)—p), cu aprobarea acesteia;
b) participă la elaborarea și monitorizarea planului de
dezvoltare regională;
c) colaborează cu agențiile județene pentru protecția
mediului din cadrul regiunii de dezvoltare pentru elaborarea
rapoartelor de sinteză și constituirea bazelor de date de
mediu la nivel regional;
d) coordonează elaborarea și monitorizarea planurilor de
acțiune regionale pentru protecția mediului;
e) evaluează și actualizează anual, în cooperare cu
Garda Națională de Mediu și alte autorități publice,
planurile regionale proprii sau capitolele de mediu integrate
în alte planuri regionale;
f) asigură asistență de specialitate agențiilor județene
pentru protecția mediului;
g) colaborează cu Garda Națională de Mediu în
emiterea actelor de autorizare și în realizarea controlului
conformării și aplicării legislației de mediu;
h) gestionează și disponibilizează, în limita prevederilor
legale, informația de mediu la nivel regional.
Art. 15. — (1) Conducerea agenției regionale pentru
protecția mediului este asigurată de un director executiv,
numit prin decizie a președintelui Agenției Naționale pentru
Protecția Mediului, cu avizul conform al ministrului mediului
și gospodăririi apelor.
(2) Directorul executiv al agenției regionale pentru
protecția mediului coordonează procesul de cooperare cu
agențiile de protecție a mediului județene din cadrul
aceleiași regiuni de dezvoltare, în vederea îndeplinirii

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 462/31.V.2005
atribuțiilor stabilite prin prezenta hotărâre și detaliate în
regulamentul de organizare și funcționare aprobat de
președintele Agenției Naționale pentru Protecția Mediului.
Art. 16. — (1) Structura organizatorică, statul de funcții
și regulamentul-cadru de organizare și funcționare al
agenției regionale pentru protecția mediului se aprobă prin
decizie a președintelui Agenției Naționale pentru Protecția
Mediului, în termen de 60 de zile de la data intrării în
vigoare a prezentei hotărâri.
(2) Structura organizatorică a agenției regionale pentru
protecția mediului asigură coordonarea, prin compartimente
de specialitate, a activităților de protecție a mediului la
nivelul regiunii de dezvoltare.
(3) Regulamentul de organizare și funcționare se
supune actualizării periodic.
(4) Prin decizie a directorului executiv și cu aprobarea
președintelui Agenției Naționale pentru Protecția Mediului,
în cadrul structurii organizatorice se pot organiza colective
temporare, în condițiile legii.
Art. 17. — (1) Agenția regională pentru protecția
mediului elaborează planul de dezvoltare instituțională a
agenției, cu obiective pe termen scurt și mediu, privind
resursele financiare și umane și modificările structurale
necesare pentru realizarea atribuțiilor sale.
(2) Planul de dezvoltare instituțională se aprobă prin
decizie a președintelui Agenției Naționale pentru Protecția
Mediului, în termen de 60 de zile de la data intrării în
vigoare a prezentei hotărâri. Planul de dezvoltare
instituțională se actualizează anual.
(3) Planul de dezvoltare instituțională este parte
integrantă din regulamentul de organizare și funcționare al
agenției regionale pentru protecția mediului.
Art. 18. — Personalul de conducere și de execuție din
cadrul agențiilor regionale pentru protecția mediului are
calitatea de funcționar public, cu excepția personalului care
exercită activități de secretariat, administrative, protocol,
gospodărire, întreținere-reparații și de deservire.
Art. 19. — (1) Numărul maxim de posturi finanțate de
la bugetul de stat pentru agențiile regionale și agențiile
județene pentru protecția mediului este de 2.248, la nivelul
anului 2005.
(2) Creșterea numărului de posturi, până în anul 2006,
se va asigura prin suplimentarea numărului maxim de
posturi aprobat pentru Ministerul Mediului și Gospodăririi
Apelor, prin legile bugetare anuale.
Art. 20. — (1) Agențiile județene pentru protecția
mediului cu sediul în județele în care sunt organizate
agenții regionale pentru protecția mediului, potrivit art. 13,
se reorganizează și se separă de structura agențiilor
regionale pentru protecția mediului.
(2) Agențiile județene pentru protecția mediului
îndeplinesc atribuțiile prevăzute de legislația în vigoare
pentru autoritățile publice teritoriale pentru protecția
mediului la nivel județean sau al municipiului București.
(3) Conducerea agențiilor județene pentru protecția
mediului este asigurată de un director executiv numit prin
decizie a președintelui Agenției Naționale pentru Protecția

13

Mediului, cu avizul conform al ministrului mediului și
gospodăririi apelor, în condițiile legii.
CAPITOLUL V
Dispoziții finale
Art. 21. — (1) Finanțarea cheltuielilor curente și de
capital ale Agenției Naționale pentru Protecția Mediului se
asigură din alocații de la bugetul de stat prin autoritatea
publică centrală pentru protecția mediului.
(2) Agenția Națională pentru Protecția Mediului poate
beneficia de granturi, vărsăminte, donații și asistență
financiară din partea unor organisme internaționale.
(3) Instituțiile din subordinea Agenției Naționale pentru
Protecția Mediului pot beneficia de granturi, vărsăminte,
donații și asistență financiară din partea unor organisme
internaționale, după informarea și aprobarea prealabilă de
către conducerea Agenției Naționale pentru Protecția
Mediului.
Art. 22. — Salarizarea funcționarilor publici și a
personalului contractual din cadrul Agenției Naționale pentru
Protecția Mediului se face potrivit reglementărilor legale în
vigoare.
Art. 23. — Instituțiile publice cu personalitate juridică,
care funcționează în subordinea Agenției Naționale pentru
Protecția Mediului, și numărul maxim de personal al
acestora sunt prevăzute în anexa nr. 2.
Art. 24. — (1) Numărul mijloacelor de transport auto și
norma de consum lunar necesare desfășurării activității
Agenției Naționale pentru Protecția Mediului, precum și a
structurilor din subordinea acesteia sunt prevăzute în anexa
nr. 3.
(2) Repartizarea parcului de mijloace de transport se
face prin decizie a președintelui Agenției Naționale pentru
Protecția Mediului.
Art. 25. — La capitolul I din anexa nr. 2 la Hotărârea
Guvernului nr. 408/2004 privind organizarea și funcționarea
Ministerului Mediului și Gospodăririi Apelor, publicată în
Monitorul Oficial al României, Partea I, nr. 285 din
31 martie 2004, cu modificările și completările ulterioare,
punctele 2 și 3 se abrogă.
Art. 26. — (1) Agenția Națională pentru Protecția
Mediului preia de la Ministerul Mediului și Gospodăririi
Apelor, pe bază de protocol de predare-preluare, numărul
de posturi, fondurile aferente personalului și alocația
bugetară corespunzătoare agențiilor regionale și agențiilor
județene pentru protecția mediului.
(2) Posturile corespunzătoare funcțiilor de conducere din
cadrul agențiilor regionale și agențiilor județene pentru
protecția mediului vor fi ocupate prin concurs, cu
respectarea prevederilor legale în domeniu.
Art. 27. — Patrimoniul agențiilor regionale și agențiilor
județene pentru protecția mediului, prevăzute la art. 2, se
preia de la Ministerul Mediului și Gospodăririi Apelor de
către Agenția Națională pentru Protecția Mediului pe bază
de protocol de predare-preluare, în termen de 30 de zile
de la intrarea în vigoare a prezentei hotărâri.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 462/31.V.2005

Art. 28. — Încadrarea, salarizarea și acordarea altor
drepturi personalului din cadrul Agenției Naționale pentru
Protecția Mediului și al structurilor subordonate acesteia,
ale funcționarilor publici și personalului contractual se fac
în conformitate cu dispozițiile legale în vigoare aplicabile
personalului din instituțiile publice centrale și structurilor
subordonate acestora.
Art. 29. — Anexele nr. 1, 2 ș 3 fac parte integrantă din
prezenta hotărâre.

Art. 30. — Pe data intrării în vigoare a prezentei
hotărâri se abrogă Hotărârea Guvernului nr. 1.625/2003
privind înființarea, organizarea și funcționarea Agenției
Naționale pentru Protecția Mediului, publicată în Monitorul
Oficial al României, Partea I, nr. 68 din 27 ianuarie 2004,
cu modificările ulterioare, și Hotărârea Guvernului
nr. 1.626/2003 privind înființarea, organizarea și
funcționarea agențiilor regionale de protecția mediului,
publicată în Monitorul Oficial al României, Partea I, nr. 68
din 27 ianuarie 2004, cu modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Constantin Popescu,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina Elena Dascălu,
secretar de stat
București, 19 mai 2005.
Nr. 459.
ANEXA Nr. 11)
STRUCTURA ORGANIZATORICĂ

a Agenției Naționale pentru Protecția Mediului

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 462/31.V.2005
ANEXA Nr. 2
INSTITUȚIILE PUBLICE

cu personalitate juridică, care funcționează în subordinea Agenției Naționale
pentru Protecția Mediului, finanțate integral din bugetul de stat
Nr.
crt.

Denumirea unității

1.
2.

8 agenții regionale pentru protecția mediului
42 agenții pentru protecția mediului județene

NOTĂ:

Numărul maxim de posturi pentru instituțiile prevăzute în prezenta anexă este de 2.248.
ANEXA Nr. 3
PARCUL AUTO ȘI NORMA DE CONSUM LUNAR

necesare desfășurării activității Agenției Naționale pentru Protecția Mediului,
precum și a structurilor din subordinea acesteia
Nr.
crt.

1.
2.
3.

ACTE
ALE

Consumul/autovehicul/ambarcațiune
(litri)

Numărul maxim de autovehicule

200 autoturisme
50 autolaboratoare/autoutilitare
15 ambarcațiuni

ALE

300
300
10 l/h x 40 ore/lună = 400

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îCod de proiectare seismică — Partea I —
Prevederi de proiectare pentru clădiri“, indicativ P 100-1/2004
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 12 din 2 februarie 2004 al Comitetului tehnic de specialitate — CTS 4,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de
proiectare seismică — Partea I — Prevederi de proiectare
pentru clădiri“, indicativ P 100-1/2004, elaborată de
Universitatea Tehnică de Construcții București — UTCB,
prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I, și intră în vigoare la 12 luni de la
data publicării lui.

Art. 3. — La data intrării în vigoare a prezentului ordin,
Ordinul ministrului lucrărilor publice și amenajării teritoriului
nr. 3/N/1992 pentru aprobarea reglementării tehnice
îNormativ pentru proiectarea antiseismică a construcțiilor de
locuințe social-culturale, agrozootehnice și industriale“,
indicativ P 100-92, publicat în Buletinul Construcțiilor
nr. 1—2/1992, precum și orice alte dispoziții contrare își
încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 5 aprilie 2005.
Nr. 489.

*) Anexa se publică ulterior în Monitorul Oficial al României, Partea I nr. 462 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“ București, șos. Panduri nr. 1.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei vechi/lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

română
română,

12.340.000/1.234
2.135.000/213,5

maghiară

9.480.000/948
15.000.000/1.500
3.040.000/304
12.820.000/1.282
11.820.000/1.182
3.130.000/313
5.190.000/519

și alte

800.000/80
565.000/56,5
3.000.000/300

Valoarea
abonamentului trimestrial
— lei vechi/lei noi —
Trim. I

Trim. II

3.085.000/308,5
—

Trim. III

Trim. IV

3.085.000/308,5
—

3.085.000/308,5
—

3.085.000/308,5
—

2.370.000/237
2.370.000/237
3.750.000/375
3.750.000/375
760.000/76
760.000/76
3.205.000/320,5 3.205.000/320,5
2.955.000/295,5 2.955.000/295,5
782.500/78,25
782.500/78,25
1.297.500/129,75 1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

—
—
—

—
—
—

—
—
—

—
—
—

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
— Otopeni, str. Flori de Câmp nr. 9
u PRESS EXPRES — S.R.L.
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
— București, Splaiul Independenței nr. 202A
u INFO EUROTRADING — S.A.
(telefon/fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 462/31.V.2005 conține 16 pagini.

Prețul: 10.500 lei vechi/1,05 lei noi

&JUYDGY|017153]
ISSN 1453—4495

PDF compression, OCR, web-optimization with CVISION's PdfCompressor

