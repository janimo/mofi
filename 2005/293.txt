PARTEA

Anul 173 (XVII) — Nr. 293

I

LEGI, DECRETE, HOTĂRÂRI ȘI ALTE ACTE

Joi, 7 aprilie 2005

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 161 din 22 martie 2005 referitoare la excepția
de neconstituționalitate a dispozițiilor art. 103
alin. (8) și ale art. 107 din Legea nr. 31/1990
privind societățile comerciale....................................

Reconstrucție și Dezvoltare privind finanțarea
Proiectului pentru sprijinirea serviciilor din
agricultură, semnat la București la 27 martie 2000
262.
1–3

HOTĂRÂRI ALE GUVERNULUI ROMÂNIEI
260.

— Hotărâre pentru aprobarea amendamentelor
convenite prin schimbul de scrisori semnate la
București la 29 septembrie 2004 și la Zagreb la
5 octombrie 2004 între Guvernul României și
Banca Internațională pentru Reconstrucție și
Dezvoltare cu privire la Acordul de împrumut
dintre România și Banca Internațională pentru

DECIZII

ALE

Pagina

CURȚII

3–6

— Hotărâre privind trecerea unor terenuri,
proprietate publică a statului, din administrarea
Autorității Naționale a Vămilor în administrarea
Autorității Naționale Sanitare Veterinare și pentru
Siguranța Alimentelor ................................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
570.

— Ordin al ministrului administrației și internelor
privind preschimbarea permiselor de conducere
străine cu documente similare românești ..............

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 161
din 22 martie 2005

referitoare la excepția de neconstituționalitate a dispozițiilor art. 103 alin. (8)
și ale art. 107 din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gabor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 103 alin. (8) și ale art. 107 din Legea
nr. 31/1990 privind societățile comerciale, excepție ridicată
de Societatea Comercială îAsigurarea Românească
Asirom“ — S.A. din București în Dosarul nr. 12.217/2003
al Tribunalului București — Secția a VI-a comercială.
La apelul nominal lipsesc părțile, față de care procedura
de citare este legal îndeplinită.
Magistratul-asistent referă asupra cauzei și arată că
partea Broadhurst Investments Limited a depus la dosarul
cauzei concluzii scrise prin care solicită respingerea
excepției de neconstituționalitate ca neîntemeiată.

2

MONITORUL OFICIAL AL ROMÂNIEI, PARTEA I, Nr. 293/7.IV.2005

Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca nefondată,
arătând că textele de lege criticate nu contravin
prevederilor art. 44 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2003, pronunțată în
Dosarul nr. 12.217/2003, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. IX
pct. 36 și pct. 39 din cartea II, titlul II al Legii nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției,
dispoziții prin care se modifică art. 103 alin. (8) și,
respectiv, art. 107 din Legea nr. 31/1990 privind societățile
comerciale.
Excepția a fost ridicată de Societatea Comercială
îAsigurarea Românească Asirom“ — S.A. din București într-o
cauză comercială ce are ca obiect anularea Hotărârii
Adunării Generale a Acționarilor din data de 25 aprilie 2003.
În motivarea excepției de neconstituționalitate, autorul
acesteia susține că dispozițiile legale criticate contravin
art. 44 alin. (2) din Constituție prin aceea că îîncalcă și
îngrădesc dreptul de proprietate al unei categorii de
persoane deținătoare de acțiuni“, prin anularea
(suspendarea) a două din atributele acestui drept, și anume
usus și fructus. În acest context, acești proprietari de acțiuni
se văd puși în situația de a fi acționari numai cu numele,
neputând beneficia, în nici o împrejurare, de două din
drepturile fundamentale conferite de proprietatea asupra
acțiunilor, și anume dreptul la dividende (fructus) și dreptul
de a vota în cadrul adunării generale a acționarilor (usus).
Autorul excepției apreciază că această discriminare
instituită prin dispozițiile legale criticate față de unele
categorii de acționari încalcă cele mai elementare principii
ale economiei de piață, întrucât descurajează investițiile de
portofoliu, fiind evident faptul că nici o persoană nu va
investi o parte din resursele sale financiare în acțiuni atâta
timp cât deținerea acestora nu îi aduce nici un avantaj,
concretizat prin participarea la luarea deciziilor privind
societatea comercială și/sau prin obținerea unor câștiguri,
sub formă de dividende proporționale cu investiția. De
asemenea, consideră că prin suspendarea dreptului de vot
al acționarilor se legiferează inegalitatea în drepturi dintre
acționari cu privire la dreptul acestora de a putea participa,
prin vot, la adoptarea hotărârilor ce privesc activitatea
societății emitente, astfel încât o parte dintre acționari sunt
pur și simplu excluși de la luarea oricărei hotărâri a
adunării generale.
Tribunalul București — Secția a VI-a comercială
apreciază că excepția de neconstituționalitate este
neîntemeiată, întrucât dispozițiile legale criticate nu creează
nici o situație de protecție inegală a proprietății private. În
acest sens, arată că art. 44 alin. (1) din Constituție
stabilește că dreptul de proprietate este garantat, iar
conținutul și limitele sale sunt stabilite de lege, astfel încât
sunt admise restrângeri ale exercițiului dreptului de
proprietate, prin dispoziții legale exprese.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
invocată este neîntemeiată. În acest sens, arată că
reglementările Legii nr. 31/1990, republicată, cu modificările
și completările ulterioare, au fost adoptate în contextul
prevederilor constituționale ale art. 15 alin. (1) și ale
art. 44 alin. (1), precum și al celorlalte garanții
constituționale privind exercitarea drepturilor și libertăților
recunoscute persoanelor. Astfel, arată că, îprin dispozițiile
criticate, legea prevede același regim juridic pentru toate
societățile comerciale care fac investiții dobândind acțiuni
ale societății, precum și pentru acele societăți în care se
fac asemenea investiții“, ceea ce nu contravine însă
prevederilor Constituției, ci, dimpotrivă, sunt conforme cu
aceasta, inclusiv cu cele ale art. 16, care consacră
egalitatea în fața legii.
Avocatul Poporului apreciază că dispozițiile legale
criticate sunt constituționale. În acest sens, arată că nu
poate fi reținută critica de neconstituționalitate a art. IX
pct. 36 și pct. 39 din titlul II al cărții II din Legea
nr. 161/2003 față de prevederile constituționale ale art. 44
alin. (2), întrucât dispozițiile legale criticate nu încalcă
principiul garantării și ocrotirii în mod egal a proprietății
private, indiferent de proprietari — acționari. De altfel, arată
că textele criticate sunt în deplin acord cu prevederile
art. 44 alin. (1) din Constituție, potrivit cărora conținutul și
limitele dreptului de proprietate sunt stabilite de lege. De
asemenea, apreciază că, în speța de față, nu este vorba
despre o problemă de constituționalitate, susținerile
autorului privind, de fapt, aspecte legate de aplicarea și
interpretarea textelor în discuție, ceea ce contravine art. 2
alin. (3) din Legea nr. 47/1992.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
reiese din încheierea de sesizare, îl constituie dispozițiile
art. IX pct. 36 și pct. 39 din cartea II, titlul II al Legii
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României, Partea I,
nr. 279 din 21 aprilie 2003. Prin aceste dispoziții se
completează art. 103 cu un nou alineat, și anume alin. (8),
și se modifică art. 107 din Legea nr. 31/1990 privind
societățile
comerciale.
Ulterior
sesizării
Curții
Constituționale, Legea nr. 31/1990 a fost republicată în
Monitorul Oficial al României, Partea I, nr. 1.066 din
17 noiembrie 2004, păstrându-se numerotarea textelor de
lege criticate. În aceste condiții, Curtea urmează a se
pronunța asupra acestor din urmă dispoziții, care au
următoarea redactare:

MONITORUL OFICIAL AL ROMÂNIEI, PARTEA I, Nr. 293/7.IV.2005
— Art. 103 alin. (8): îDispozițiile prezentului articol se
aplică și în cazurile în care o societate, în care altă societate
deține majoritatea drepturilor de vot sau exercită direct ori
indirect o influență dominantă, dobândește acțiuni ale societății
dominante.“;
— Art. 107: îAcțiunile dobândite potrivit art. 103 alin. (1)—(5)
și alin. (8) nu dau drept la dividende. Pe toată durata posedării
lor de către societate, dreptul de vot pe care îl conferă aceste
acțiuni este suspendat, iar majoritățile de prezență și de vot
pentru luarea în mod valabil a hotărârilor în adunările generale
se raportează la restul capitalului social.“
În susținerea neconstituționalității acestor texte de lege,
autorul excepției invocă încălcarea prevederilor
constituționale ale art. 44 alin. (2), potrivit cărora:
îProprietatea privată este garantată și ocrotită în mod egal de
lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“

3

Examinând excepția de neconstituționalitate, Curtea
reține că prin aceste prevederi constituționale se asigură o
egală garantare și ocrotire a proprietății private, indiferent
dacă aceasta aparține statului ori altei persoane juridice
sau fizice. Astfel, Curtea constată că textele de lege
criticate nu afectează protecția proprietății private, fiind în
deplin acord cu prevederile art. 44 alin. (1) din Constituție,
potrivit cărora conținutul și limitele dreptului de proprietate
sunt stabilite de lege.
În acest sens, Curtea Constituțională s-a pronunțat prin
Decizia nr. 58 din 1 februarie 2005, publicată în Monitorul
Oficial al României, Partea I, nr. 166 din 24 februarie
2005, apreciind că prin dispozițiile legale criticate se
urmărește prevenirea corupției și asigurarea funcționării
regulilor economiei de piață și se aplică, în egală măsură,
tuturor agenților economici aflați în aceeași situație,
indiferent de forma de proprietate pe care o reprezintă.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această
decizie își păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 103 alin. (8) și ale art. 107 din Legea nr. 31/1990
privind societățile comerciale, excepție ridicată de Societatea Comercială îAsigurarea Românească Asirom“ — S.A. din
București în Dosarul nr. 12.217/2003 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea amendamentelor convenite prin schimbul de scrisori semnate la București
la 29 septembrie 2004 și la Zagreb la 5 octombrie 2004 între Guvernul României și Banca
Internațională pentru Reconstrucție și Dezvoltare cu privire la Acordul de împrumut
dintre România și Banca Internațională pentru Reconstrucție și Dezvoltare privind finanțarea
Proiectului pentru sprijinirea serviciilor din agricultură, semnat la București la 27 martie 2000
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 4 din Ordonanța Guvernului nr. 63/2000 pentru ratificarea Acordului de împrumut dintre România și Banca
Internațională pentru Reconstrucție și Dezvoltare privind finanțarea Proiectului pentru sprijinirea serviciilor din agricultură,
semnat la București la 27 martie 2000, aprobată prin Legea nr. 152/2001,
Guvernul României adoptă prezenta hotărâre.
Articol unic. — Se aprobă amendamentele convenite
prin schimbul de scrisori*) semnate la București la
29 septembrie 2004 și la Zagreb la 5 octombrie 2004 între
*) Traducere.

Guvernul României și Banca Internațională pentru
Reconstrucție și Dezvoltare cu privire la Acordul de
împrumut dintre România și Banca Internațională pentru

4

MONITORUL OFICIAL AL ROMÂNIEI, PARTEA I, Nr. 293/7.IV.2005

Reconstrucție și Dezvoltare privind finanțarea Proiectului
pentru sprijinirea serviciilor din agricultură, semnat la

București la 27 martie 2000, ratificat prin Ordonanța
Guvernului nr. 63/2000, aprobată prin Legea nr. 152/2001.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Sebastian Bodu,
secretar de stat
p. Ministrul afacerilor externe,
Valentin Naumescu,
secretar de stat
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 31 martie 2005.
Nr. 260.

ROMÂNIA
MINISTERUL FINANȚELOR PUBLICE

Cabinet secretar de stat
Către: Dl Anand Seth
Director, Unitatea de Țară pentru Europa Centrală și de Sud
Regiunea Europa și Asia Centrală
Banca Internațională pentru Reconstrucție și Dezvoltare
29 septembrie 2004
Subiect: Proiectul de sprijinire a serviciilor în agricultură
Stimate domn,
Fac referire la Acordul de împrumut 4533-RO din 27 martie 2000 dintre România și Bancă pentru Proiectul susmenționat. După cum cunoașteți, ultima dată de tragere a împrumutului a fost extinsă și este în prezent 31 decembrie 2005.
Având în vedere stadiul implementării Proiectului, precum și perioada rămasă până la ultima dată de tragere, o
realocare a sumelor în cadrul Împrumutului este necesară pentru a permite Ministerului Agriculturii, Pădurilor și Dezvoltării
Rurale să îndeplinească cu succes obiectivele Proiectului.
În această privință, Ministerul Agriculturii, Pădurilor și Dezvoltării Rurale a propus realocarea sumei de 750.000 dolari
S.U.A. de la îNealocate“ (categoria 6) la îFonduri nerambursabile în cadrul părții A a Proiectului“ (categoria 1), în scopul
de a organiza a șasea licitație în cadrul Schemei competitive de granturi, care va finanța granturi pentru proiecte
prioritare în domeniul îmbunătățirii calității laptelui și a tehnologiilor de prelucrare a sfeclei de zahăr.
De asemenea, în cadrul Componentei de Dezvoltare Instituțională, Ministerul Agriculturii, Pădurilor și Dezvoltării
Rurale va elabora politici sectoriale agricole, ceea ce face necesară realocarea sumei de 20.000 dolari S.U.A. de la
îNealocate“ (categoria 6) la îBunuri în cadrul părții B a Proiectului“ (categoria 2) și a sumei de 95.000 dolari S.U.A. de
la îNealocate“ (categoria 6) la îServicii de consultanță și instruire aferente părții B a Proiectului“ (categoria 3). Publicarea
manualului îManagementul Fermei“ va necesita realocarea a 10.000 dolari S.U.A. de la îNealocate“ (categoria 6) la
îServicii tehnice pentru tipăriri“ (categoria 4). În același timp, îCosturile curente de operare“ (categoria 5) vor crește ca
urmare a angajării a 3 persoane și a creșterii costurilor de audit, transport și comunicații, astfel încât suma de 285.000 dolari
S.U.A. va trebui realocată de la îNealocate“ (categoria 6). Pentru a vă veni în ajutor, am sumarizat realocările propuse în
anexa la prezenta scrisoare.
Vom aprecia dacă veți analiza aceste propuneri în timpul cel mai scurt și ne veți transmite acordul
dumneavoastră față de cele de mai sus.
Al dumneavoastră sincer,
Paul Ichim,
secretar de stat

5

MONITORUL OFICIAL AL ROMÂNIEI, PARTEA I, Nr. 293/7.IV.2005

ANEXĂ
Suma alocată
din împrumut
(exprimată în
dolari S.U.A.)

Categoria

(1) Fonduri nerambursabile în cadrul părții A a Proiectului
(2) Bunuri în cadrul părții B a Proiectului

8.650.000
220.000

(3) Servicii de consultanță și instruire aferente părții B
a Proiectului
(4) Servicii tehnice pentru tipăriri
(5) Costuri curente de operare

1.375.000
90.000
665.000

(6) Nealocate

Procentul (%) din cheltuielile
care urmează a fi finanțate

75 %
100% din cheltuielile externe, 100%
din cheltuielile locale (cost ex-factory)
și 80% din cheltuielile locale pentru alte
articole achiziționate pe plan local
100%
100% din cheltuielile externe
100% (exceptând bunurile procurate
pe plan local — 85%)

0
11.000.000

T O T A L:

BANCA MONDIALĂ
BANCA INTERNAȚIONALĂ PENTRU RECONSTRUCȚIE ȘI DEZVOLTARE

Asociația de Dezvoltare Internațională
5 octombrie 2004
Excelenței sale
Mihai Nicolae Tănăsescu
Ministrul finanțelor publice
București, România
România: Împrumutul 4533-RO (Proiectul de sprijinire a serviciilor din agricultură)
Realocarea sumelor în cadrul Acordului de împrumut
Stimate domnule ministru,
Ca urmare a scrisorii trimise de către domnul Paul Ichim din data de 29 septembrie 2004, prin care se solicita
Băncii Internaționale pentru Reconstrucție și Dezvoltare (Banca) realocarea sumelor stabilite în cadrul Acordului de
împrumut dintre Bancă și România, datat 27 martie 2000, amendat (Acordul de împrumut), suntem încântați să răspundem
favorabil solicitării dumneavoastră. În acest sens, Banca realocă fondurile împrumutului stabilite în paragraful 1 al anexei
nr. 1 la Acordul de împrumut, după cum urmează:
(i) 750.000 dolari S.U.A. de la categoria (6) îNealocate“ la categoria (1) îFonduri nerambursabile în cadrul
părții A a Proiectului“;
(ii) 20.000 dolari S.U.A. de la categoria (6) îNealocate“ la categoria (2) îBunuri în cadrul părții B a
Proiectului“;
(iii) 95.000 dolari S.U.A. de la categoria (6) îNealocate“ la categoria (3) îServicii de consultanță și instruire
aferente părții B a Proiectului“;
(iv) 10.000 dolari S.U.A. de la categoria (6) îNealocate“ la categoria (4) îServicii tehnice pentru tipăriri“;
(v) 285.000 dolari S.U.A. de la categoria (6) îNealocate“ la categoria (5) îCosturi curente de operare“.
Astfel, sumele alocate în prezent categoriilor sunt următoarele:
Categoria (1) — 8.650.000 dolari S.U.A.
Categoria (2) — 220.000 dolari S.U.A.
Categoria (3) — 1.375.000 dolari S.U.A.
Categoria (4) — 90.000 dolari S.U.A.
Categoria (5) — 665.000 dolari S.U.A.
Categoria (6) — 0 dolari S.U.A.
Tabelul revizuit de la paragraful 1 al anexei nr. 1 la Acordul de împrumut este atașat ca anexă la prezenta
scrisoare.
Cu stimă,
Anand K. Seth,
director,
Unitatea de Țară pentru Europa Centrală și de Sud
Regiunea Europa și Asia Centrală

6

MONITORUL OFICIAL AL ROMÂNIEI, PARTEA I, Nr. 293/7.IV.2005
ANEXĂ

1. Tabelul de mai jos indică categoriile de articole care urmează a fi finanțate din împrumut, alocarea sumelor
din împrumut pentru fiecare categorie, precum și procentul de cheltuieli care urmează a fi finanțate în cadrul fiecărei
categorii:
Suma alocată
din împrumut
(exprimată în
dolari S.U.A.)

Categoria

(1) Fonduri nerambursabile în cadrul părții A a Proiectului
(2) Bunuri în cadrul părții B a Proiectului

8.650.000
220.000

(3) Servicii de consultanță și instruire aferente părții B
a Proiectului
(4) Servicii tehnice pentru tipăriri
(5) Costuri curente de operare

1.375.000
90.000
665.000

(6) Nealocate

Procentul (%) din cheltuielile
care urmează a fi finanțate

75 %
100% din cheltuielile externe, 100%
din cheltuielile locale (cost ex-factory)
și 80% din cheltuielile locale pentru alte
articole achiziționate pe plan local
100%
100% din cheltuielile externe
100% (exceptând bunurile procurate
pe plan local — 85%)

0
11.000.000

T O T A L:

GUVERNUL ROMÂNIEI

HOTĂRÂRE
privind trecerea unor terenuri, proprietate publică a statului, din administrarea
Autorității Naționale a Vămilor în administrarea Autorității Naționale Sanitare Veterinare
și pentru Siguranța Alimentelor
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările ulterioare, și al art. 13 din Ordonanța Guvernului
nr. 83/2003 privind aprobarea posturilor de inspecție la frontieră organizate în punctele de trecere a frontierei stabilite
pentru importul, exportul și tranzitul tipurilor de mărfuri supuse controalelor veterinare, precum și condițiile de aprobare a
posturilor de inspecție la frontieră responsabile pentru controalele veterinare ale animalelor vii și produselor provenind din
țările terțe, aprobată cu modificări prin Legea nr. 524/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unor terenuri, proprietate
publică a statului, având datele de identificare prevăzute în
anexa care face parte integrantă din prezenta hotărâre, din
administrarea Autorității Naționale a Vămilor în
administrarea Autorității Naționale Sanitare Veterinare și
pentru Siguranța Alimentelor.
Art. 2. — Terenurile prevăzute la art. 1 vor fi folosite de
către Autoritatea Națională Sanitară Veterinară și pentru

Siguranța Alimentelor pentru construcția sediilor
administrative și a facilităților de control sanitar-veterinar al
importurilor la posturile de inspecție la frontieră.
Art. 3. — Predarea-preluarea terenurilor transmise
potrivit art. 1 se face în termen de 30 de zile de la data
intrării în vigoare a prezentei hotărâri, pe bază de protocol
încheiat între părțile interesate.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 262.

7

MONITORUL OFICIAL AL ROMÂNIEI, PARTEA I, Nr. 293/7.IV.2005

ANEXĂ
DATELE DE IDENTIFICARE

a terenurilor, proprietate publică a statului, ce se transmit din administrarea Ministerului Finanțelor Publice — Agenția
Națională de Administrare Fiscală — Autoritatea Națională a Vămilor în administrarea Autorității Naționale Sanitare
Veterinare și pentru Siguranța Alimentelor
Locul unde este situat
terenul care se transmite

SCULENI — satul Sculeni,
comuna Victoria,
județul Iași
Terenul este situat între
parcare magazie
și rezervorul de apă
ALBIȚA — satul Râșești,
comuna Drânceni,
județul Vaslui
Terenul se află
în vama Albița, la intrarea
dinspre Republica Moldova,
pe partea dreaptă, lângă
stația de dezinfecție
SIRET — orașul Siret,
județul Suceava
Terenul se află în vama
Siret, pe platforma betonată,
între magazia de mărfuri,
zona de protecție pentru
rezervoarele de apă
și fluxul de intrare marfă
din Ucraina

Persoana juridică
de la care se
transmite terenul

Persoana juridică
la care se transmite
terenul

Caracteristicile tehnice
ale imobilului
care se transmite

Numărul
M.F.P.

Codul
de clasificare

Ministerul Finanțelor
Publice — Agenția Națională
de Administrare Fiscală —
Autoritatea Națională a Vămilor

Autoritatea Națională
Sanitară Veterinară
și pentru Siguranța
Alimentelor

Teren în suprafață
de 860 m2

28.419

8.29.06

Ministerul Finanțelor
Publice — Agenția Națională
de Administrare Fiscală —
Autoritatea Națională a Vămilor

Autoritatea Națională
Sanitară Veterinară
și pentru Siguranța
Alimentelor

Teren în suprafață 147.199
de 1.500,14 m2

8.29.06

Ministerul Finanțelor
Publice — Agenția Națională
de Administrare Fiscală —
Autoritatea Națională a Vămilor

Autoritatea Națională
Sanitară Veterinară
și pentru Siguranța
Alimentelor

Teren în suprafață 147.203
de 1.940 m2

8.29.06

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind preschimbarea permiselor de conducere străine cu documente similare românești
Având în vedere dispozițiile art. 26 alin. (1) din Ordonanța de urgență a Guvernului nr. 195/2002 privind circulația
pe drumurile publice, ale art. 67 alin. (2) din Regulamentul de aplicare a Ordonanței de urgență a Guvernului nr. 195/2002 privind
circulația pe drumurile publice, aprobat prin Hotărârea Guvernului nr. 85/2003,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea Ministerului
Administrației și Internelor, aprobată cu modificări și completări prin Legea nr. 604/2003, cu modificările ulterioare,
ministrul administrației și internelor emite următorul ordin:
Art. 1. — Permisele de conducere străine pot fi preschimbate
cu documente similare românești în condițiile prezentului ordin.
Art. 2. — Pot fi preschimbate cu documente similare românești
permisele de conducere naționale, eliberate de autoritățile statelor
enumerate în anexa care face parte integrantă din prezentul ordin
și care:
a) aparțin cetățenilor străini care își stabilesc domiciliul sau
reședința în România;
b) au fost obținute în străinătate de cetățenii români.
Art. 3. — (1) Permisele de conducere străine pot fi
preschimbate cu documente similare românești în condițiile
stabilite prin prezentul ordin, cu categoriile/subcategoriile
echivalente permiselor de conducere românești. Preschimbarea
permiselor de conducere emise de statele cu care România a
încheiat acorduri bilaterale sau multilaterale se face conform
condițiilor prevăzute de acestea.
(2) Permisele de conducere eliberate în țările membre ale
Uniunii Europene pot fi preschimbate cu permise de conducere
românești cu toate categoriile echivalente celor înscrise în
documentele străine.

Art. 4. — (1) Pentru preschimbarea permiselor de conducere
solicitanții prevăzuți la art. 2 vor depune următoarele documente:
a) permisul de conducere străin, în original și traducerea
legalizată a acestuia;
b) documentul de identitate, în original și copii xerox,
respectiv;
— pașaportul și legitimația de ședere temporară în România,
în cazul cetățenilor străini;
— pașaportul, adeverința, buletinul sau cartea de identitate, în
cazul cetățenilor români;
c) fișa deținătorului de permis de conducere, completată prin
dactilografiere;
d) fișa medicală completată de policlinica în a cărei rază
teritorială solicitantul își are domiciliul sau reședința, conform
art. 57 lit. c) din anexa la Hotărârea Guvernului nr. 85/2003;
e) avizul psihologic, conform prevederilor art. 57 lit. c) din
anexa la Hotărârea Guvernului nr. 85/2003;
f) certificatul de cazier judiciar, conform prevederilor art. 57
lit. d) din anexa la Hotărârea Guvernului nr. 85/2003;
g) declarația notarială pe propria răspundere a solicitantului,
din care să rezulte că permisul de conducere depus pentru

8

MONITORUL OFICIAL AL ROMÂNIEI, PARTEA I, Nr. 293/7.IV.2005

preschimbare este autentic și că titularul acestuia nu mai posedă
un alt permis de conducere național românesc sau străin;
h) chitanța de plată a contravalorii permisului de conducere;
i) două fotografii color tip permis de conducere.
(2) După primirea și verificarea actelor menționate se restituie
solicitantului documentul de identitate.
(3) În cazul existenței unor suspiciuni cu privire la
autenticitatea permisului de conducere străin, preschimbarea
acestuia poate fi efectuată numai după confirmarea valabilității
permisului respectiv de către autoritățile emitente. Aceeași
procedură se aplică și în cazul permiselor de conducere străine
pierdute sau furate. După eliberarea permisului de conducere
românesc va fi înștiințată autoritatea străină emitentă.
Art. 5. — (1) Permisele de conducere străine ale membrilor
misiunilor diplomatice și oficiilor consulare străine, ale
corespondenților de presă străini, precum și ale reprezentanților
organizațiilor economice, culturale sau ale altor asemenea
organizații străine, cu statut diplomatic, acreditați în România, vor
fi preschimbate, cu toate categoriile înscrise în acestea, indiferent
de statul emitent.
(2) Pentru preschimbarea permiselor de conducere, aceste
categorii de persoane vor depune următoarele documente:
a) permisul de conducere străin, în original și traducerea
legalizată a acestuia;
b) documentul de identitate, în original și copii, respectiv
pașaportul diplomatic și carnetul de identitate;
c) fișa deținătorului permisului de conducere, completată prin
dactilografiere;

d) fișa medicală;
e) chitanța de plată a contravalorii permisului de conducere;
f) o fotografie color tip permis de conducere.
(3) După primirea și verificarea actelor menționate se restituie
solicitantului documentul de identitate.
Art. 6. — După preschimbare, permisele de conducere străine
vor fi remise autorităților emitente.
Art. 7. — Direcția regim permise de conducere și înmatriculare
a vehiculelor este autorizată să întreprindă demersurile necesare pe
lângă autoritățile străine competente din țările în care este stabilit
un număr semnificativ de cetățeni români, în vederea încheierii
unor acorduri bilaterale între România și statele respective pentru
preschimbarea reciprocă a permiselor de conducere.
Art. 8. — Preschimbarea permiselor de conducere străine
aflate în curs de preschimbare la data intrării în vigoare a
prezentului ordin urmează fie procedura legală anterioară, fie
prevederile prezentului ordin, dacă acest lucru este în favoarea
solicitantului.
Art. 9. — Pe data intrării în vigoare a prezentului ordin se
abrogă Instrucțiunile ministrului de interne nr. 1.120/2000 privind
preschimbarea permiselor de conducere străine cu documente
similare românești, publicate în Monitorul Oficial al României,
Partea I, nr. 282 din 22 iunie 2000.
Art. 10. — Prezentul ordin intră în vigoare în termen de
30 de zile de la data publicării lui în Monitorul Oficial al
României, Partea I.

Ministrul administrației și internelor,
Vasile Blaga
București, 30 martie 2005.
Nr. 570.
ANEXĂ
LISTA

cuprinzând statele pentru care permisele de conducere naționale emise de acestea pot fi preschimbate
fără examinarea sau testarea persoanelor posesoare ale unor astfel de permise
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Republica Albania
Republica Armenia
Republica Austria
Republica Azerbaidjan
Republica Belarus
Regatul Belgiei
Republica Bosnia și Herțegovina
Republica Bulgaria
Canada
Republica Cehă
Republica Cipru
Republica Coreea
Republica Croația
Regatul Danemarcei
Republica Arabă Egipt
Republica Elenă
Confederația Elvețiană

18.
19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.

Republica Estonia
Republica Finlanda
Republica Franceză
Georgia
Republica Federală Germania
Regatul Hașemit al Iordaniei
Republica Irlanda
Republica Islanda
Statul Israel
Republica Italiană
Japonia
Republica Kazahstan
Republica Letonia
Republica Libaneză
Republica Lituania
Marele Ducat de Luxemburg
Republica Macedonia
Republica Malta

36. Regatul Unit al Marii Britanii și
Irlandei de Nord
37. Republica Moldova
38. Regatul Norvegiei
39. Regatul Țărilor de Jos (Olanda)
40. Republica Polonă
41. Republica Portugheză
42. Federația Rusă
43. Serbia și Muntenegru
44. Republica Arabă Siriană
45. Republica Slovacă
46. Republica Slovenia
47. Regatul Spaniei
48. Statele Unite ale Americii
49. Regatul Suediei
50. Republica Turcia
51. Ucraina
52. Republica Ungară

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 293/7.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015463]
ISSN 1453—4495

