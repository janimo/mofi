PARTEA

Anul 173 (XVII) — Nr. 768

I

LEGI, DECRETE, HOTĂRÂRI ȘI ALTE ACTE

Miercuri, 24 august 2005

SUMAR
Pagina
DECIZII ALE CURȚII CONSTITUȚIONALE
Decizia nr. 348 din 28 iunie 2005 referitoare la excepția
de neconstituționalitate a prevederilor art. 8
alin. (1) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989 și
ale art. 8.1 din anexa la Hotărârea Guvernului
nr. 498/2003 pentru aprobarea Normelor
metodologice de aplicare unitară a Legii
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 ...................................................

ALE

Pagina
și (3) din Ordonanța Guvernului nr. 2/2001 privind
regimul juridic al contravențiilor................................

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE ȘI
ALE BĂNCII NAȚIONALE A ROMÂNIEI

1–4

Decizia nr. 371 din 5 iulie 2005 referitoare la excepția
de neconstituționalitate a dispozițiilor art. 19 alin. (1)

DECIZII

Nr.

CURȚII

1.141/4. — Ordin al ministrului finanțelor publice și al
guvernatorului Băncii Naționale a României privind
modificarea și completarea Ordinului ministrului
finanțelor publice și al guvernatorului Băncii
Naționale a României nr. 999/3/2003 pentru
aprobarea Sistemului de raportare contabilă
semestrială a instituțiilor de credit, cu modificările
și completările ulterioare .........................................

6–15

CONSTITUȚIONALE

CURTEA CONSTITUȚIONALĂ

D E C I Z I A Nr. 348
din 28 iunie 2005

referitoare la excepția de neconstituționalitate a prevederilor art. 8 alin. (1)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989 și ale art. 8.1 din anexa la Hotărârea Guvernului
nr. 498/2003 pentru aprobarea Normelor metodologice de aplicare unitară a Legii nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Ion Tiucă
Irina Loredana Lăpădat

— judecător
— procuror
— magistrat-asistent

Pe rol se află soluționarea excepției de neconstituționalitate a prevederilor art. 8 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 768/24.VIII.2005

1989, precum și a prevederilor art. 8.1 din anexa la
Hotărârea Guvernului nr. 498/2003 pentru aprobarea
Normelor metodologice de aplicare unitară a Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Gheorghe Negreanu în Dosarul
nr. 387/2005 al Tribunalului București — Secția a V-a
civilă.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate privind prevederile art. 8.1 din anexa la
Hotărârea Guvernului nr. 498/2003 pentru aprobarea
Normelor metodologice de aplicare unitară a Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, arătând că, potrivit prevederilor art. 29 alin. (1) din
Legea nr. 47/1992, Curtea Constituțională decide asupra
excepțiilor privind neconstituționalitatea unei legi sau
ordonanțe ori a unei dispoziții dintr-o lege sau dintr-o
ordonanță. În ceea ce privește excepția de neconstituționalitate a prevederilor art. 8 alin. (1) din Legea
nr. 10/2001, solicită respingerea acesteia ca neîntemeiată.
În acest sens arată că prevederile legale criticate nu sunt
discriminatorii, deoarece reglementarea prin acte normative
diferite a regimului juridic al terenurilor situate în intravilan
și a celor situate în extravilan nu contravine dispozițiilor
art. 16 alin. (1) din Constituție. Se mai arată că dispozițiile
art. 46 și ale art. 154 alin. (1) din Constituție nu au
incidență în cauză.

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
este neîntemeiată. În acest sens arată că prevederile
legale criticate nu încalcă principiul egalității în fața legii a
cetățenilor, deoarece terenurile agricole și forestiere nu pot
avea același regim juridic cu cele din intravilan.
Avocatul Poporului apreciază că excepția de
neconstituționalitate a prevederilor art. 8 alin. (1) din Legea
nr. 10/2001 este neîntemeiată. Se arată în acest sens că
textul de lege criticat nu încalcă dispozițiile art. 46 din
Constituție, deoarece nu conține norme derogatorii de la
dreptul comun în materie de moștenire. Pentru aceleași
considerente nu poate fi reținută nici încălcarea art. 154
alin. (1) din Constituție. Se mai arată că este dreptul
legiuitorului să aprecieze oportunitatea măsurilor reparatorii
pe care le stabilește prin lege, iar, potrivit jurisprudenței
Curții Constituționale, aceasta nu poate să completeze sau
să schimbe măsurile legislative existente, devenind astfel
îlegislator pozitiv“.
În ceea ce privește excepția de neconstituționalitate a
Normelor metodologice de aplicare unitară a Legii
nr. 10/2001, aprobate prin Hotărârea Guvernului
nr. 498/2003, aceasta este inadmisibilă, în temeiul
prevederilor art. 29 alin. (1) și (6) din Legea nr. 47/1992
privind organizarea și funcționarea Curții Constituționale.
Președinții celor două Camere ale Parlamentului nu au
comunicat punctele lor de vedere.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2005, pronunțată în
Dosarul nr. 387/2005, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a prevederilor art. 8 alin. (1) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și îa Normelor metodologice
de aplicare a acestui articol“, excepție ridicată de
Gheorghe Negreanu.
În motivarea excepției de neconstituționalitate se
susține, în esență, că prevederile legale criticate, ce exclud
din sfera de reglementare a Legii nr. 10/2001 terenurile din
extravilan, contravin principiului constituțional al egalității,
deoarece instituie o discriminare între cetățenii cărora le-au
fost expropriate terenuri din intravilan față de cetățenii
cărora le-au fost expropriate terenuri din extravilan, prin
aceleași acte normative. Se mai susține că prevederile
art. 8 alin. (1) din Legea nr. 10/2001, precum și cele ale
art. 8.1 din anexa la Hotărârea Guvernului nr. 498/2003
pentru aprobarea Normelor metodologice de aplicare
unitară a Legii nr. 10/2001 încalcă art. 46 din Constituție,
referitoare la dreptul la moștenire, și, în temeiul art. 154
alin. (1) din Constituție, nu mai pot rămâne în vigoare.
Tribunalul București — Secția a V-a civilă apreciază că
excepția de neconstituționalitate este neîntemeiată. Se
arată în acest sens că prevederile legale criticate exclud
din domeniul de reglementare al Legii nr. 10/2001 acele
terenuri al căror regim juridic este reglementat prin alte
acte normative, astfel încât nu contravin dispozițiilor
constituționale cuprinse în art. 46 și 154 din Constituție.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
rezultă din Încheierea de sesizare a Curții Constituționale
din data de 15 martie 2005, îl constituie prevederile art. 8
alin. (1) din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, republicată în Monitorul
Oficial al României, Partea I, nr. 279 din 4 aprilie 2005,
precum și îa Normelor metodologice de aplicare a acestui
articol“, respectiv a prevederilor art. 8.1 din anexa la
Hotărârea Guvernului nr. 498/2003 pentru aprobarea
Normelor metodologice de aplicare unitară a Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, publicată în Monitorul Oficial al României, Partea I,
nr. 324 din 14 mai 2003.
Prevederile legale criticate au următorul conținut:
— Art. 8 alin. (1) din Legea nr. 10/2001: îNu intră sub
incidența prezentei legi terenurile al căror regim juridic este
reglementat prin Legea fondului funciar nr. 18/1991,
republicată, cu modificările și completările ulterioare, și prin
Legea nr. 1/2000 pentru reconstituirea dreptului de proprietate
asupra terenurilor agricole și celor forestiere, cu modificările și

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005
completările ulterioare, solicitate potrivit prevederilor Legii
fondului funciar nr. 18/1991 și ale Legii nr. 169/1997, cu
modificările și completările ulterioare.“ ;
— Art. 8.1 din anexa la Hotărârea Guvernului
nr. 498/2003: î8.1. Restituirea în natură a terenurilor (inclusiv
cele arabile) aflate în intravilanul localităților intră sub incidența
procedurilor prevăzute de lege, dacă terenul respectiv este
disponibil (deci nu este ocupat de construcții ale terților ori pe
terenul respectiv nu au fost puse în posesie în mod legal, până
la apariția legii, persoane cărora li s-a constituit drept de
proprietate în temeiul legilor anterioare).
Ținând seama că legiuitorul a avut în vedere și acele
imobile care nu au fost încă restituite, prin formularea și
nerestituite cuprinsă la art. 1 din lege, rezultă că domeniul de
reglementare al legii are și caracter de complinire în raport cu
celelalte acte normative cu caracter reparatoriu din domeniul
imobiliar, inclusiv din fondul funciar, în sensul că domeniul de
reglementare al acesteia acoperă și acele terenuri din
intravilanul localităților care, până la intrarea în vigoare a
acesteia, respectiv 14 februarie 2001, nu au fost restituite
integral persoanelor îndreptățite.“
În opinia autorului excepției de neconstituționalitate,
prevederile legale criticate contravin dispozițiilor art. 16
alin. (1), art. 46 și art. 154 alin. (1) din Constituție, al căror
conținut este următorul:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 46: îDreptul la moștenire este garantat.“;
— Art. 154 alin. (1): îLegile și toate celelalte acte
normative rămân în vigoare, în măsura în care ele nu contravin
prezentei Constituții.“
Examinând excepția de neconstituționalitate ridicată,
Curtea reține următoarele:
I. Referitor la critica de neconstituționalitate a
prevederilor art. 8.1 din anexa la Hotărârea Guvernului
nr. 498/2003 pentru aprobarea Normelor metodologice de
aplicare unitară a Legii nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, Curtea constată că aceasta
este inadmisibilă, deoarece, potrivit art. 146 lit. d) din
Constituție, Curtea Constituțională îhotărăște asupra
excepțiilor de neconstituționalitate privind legile și ordonanțele
[...]“, iar potrivit art. 29 alin. (1) din Legea nr. 47/1992
privind organizarea și funcționarea Curții Constituționale,
republicată, îCurtea Constituțională decide asupra excepțiilor
ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare
[...].“ Prin urmare, hotărârile Guvernului nu pot constitui
obiect al controlului de constituționalitate exercitat de
Curtea Constituțională, acestea putând fi atacate numai pe
calea contenciosului administrativ. Pentru aceste motive,
potrivit dispozițiilor art. 29 alin. (6) din Legea nr. 47/1992,
instanța judecătorească trebuia să respingă și această
excepție printr-o încheiere motivată, fără a mai sesiza
Curtea Constituțională. Întrucât instanța de judecată nu s-a
conformat acestor dispoziții legale, urmează ca excepția de
neconstituționalitate a prevederilor art. 2.1 lit. A și B din
anexa la Hotărârea Guvernului nr. 498/2003 să fie respinsă
ca inadmisibilă de către Curtea Constituțională.
II. În ceea ce privește excepția de neconstituționalitate a
prevederilor art. 8 alin. (1) din Legea nr. 10/2001, Curtea
constată că aceasta este neîntemeiată și urmează a fi
respinsă pentru următoarele considerente:

3

În susținerea neconstituționalității textului de lege criticat,
autorul excepției susține că acesta contravine principiului
constituțional al egalității cetățenilor în fața legii, deoarece
exclude din sfera de reglementare a Legii nr. 10/2001
terenurile din extravilan, fiind astfel instituită o discriminare
între cetățenii cărora le-au fost expropriate astfel de
terenuri față de cetățenii cărora le-au fost expropriate
terenuri din intravilan, prin aceleași acte normative.
Analizând aceste susțineri, Curtea constată că
prevederile art. 8 alin. (1) din Legea nr. 10/2001 exclud din
domeniul de aplicare al acestei legi terenurile care, în
funcție de destinația lor, intră sub incidența altor legi
speciale, respectiv Legea fondului funciar nr. 18/1991 sau
Legea nr. 1/2000 pentru reconstituirea dreptului de
proprietate asupra terenurilor agricole și celor forestiere.
Prin urmare, persoanele îndreptățite la reconstituirea
dreptului de proprietate asupra unor astfel de terenuri au
posibilitatea de a se adresa instanțelor de judecată și de a
formula cereri pentru reconstituirea dreptului de proprietate
în temeiul acelor acte normative. Așadar, nu sunt
întemeiate susținerile autorului excepției potrivit cărora
textul de lege criticat instituie o discriminare între foștii
proprietari ai terenurilor situate în intravilan și cei ai
terenurilor situate în extravilan, în sensul că aceștia din
urmă nu pot formula cereri de reconstituire a dreptului de
proprietate.
De altfel, așa cum s-a pronunțat în mod constant
Curtea Constituțională în jurisprudența sa, de exemplu prin
Decizia nr. 2 din 18 ianuarie 2005, publicată în Monitorul
Oficial al României, Partea I, nr. 155 din 22 februarie
2005, ea înu are competența să modifice ori să
completeze prevederea legală supusă controlului, deoarece
aceste atribuții aparțin în exclusivitate autorității legiuitoare,
în conformitate cu art. 58 alin. (1) din Constituție [devenit
art. 61 alin. (1) după republicare], «Parlamentul este organul
reprezentativ suprem al poporului român și unica autoritate
legiuitoare a țării». Soluția de restituire a unor asemenea
categorii de terenuri este rezultatul opțiunii legiuitorului și
are la bază exercitarea dreptului acestuia de a decide
asupra modului de reparare a abuzurilor din legislația
trecută cu privire la proprietatea funciară“. Cele statuate în
decizia anterior menționată își mențin valabilitatea,
deoarece în cauza de față nu au intervenit elemente noi,
de natură a determina o reconsiderare a jurisprudenței
Curții Constituționale.
În prezenta cauză autorul excepției invocă și încălcarea
dispozițiilor art. 46 din Constituție, referitoare la dreptul la
moștenire. Curtea constată că prevederile art. 8 alin. (1)
din Legea nr. 10/2001 exclud de sub incidența acestui act
normativ terenurile al căror regim juridic este reglementat
prin alte legi speciale, astfel încât invocarea dispozițiilor
constituționale referitoare la dreptul la moștenire nu este
relevantă în cauză.
În ceea ce privește raportarea criticii de
neconstituționalitate la dispozițiile art. 154 din Constituție,
Curtea constată că aceasta nu poate fi reținută. Dispozițiile
constituționale referitoare la conflictul temporal de legi nu
au incidență în analizarea constituționalității unei prevederi
din Legea nr. 10/2001, deoarece dispozițiile art. 154 din
Constituție se referă la raportul dintre Legea fundamentală
și celelalte acte normative adoptate înainte de intrarea în
vigoare a acesteia.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 768/24.VIII.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a prevederilor art. 8.1 din anexa la Hotărârea
Guvernului nr. 498/2003 pentru aprobarea Normelor metodologice de aplicare unitară a Legii nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Gheorghe Negreanu în Dosarul nr. 387/2005 al Tribunalului București — Secția a V-a civilă.
2. Respinge excepția de neconstituționalitate a prevederilor art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

CURTEA CONSTITUȚIONALĂ

D E C I Z I A Nr. 371
din 5 iulie 2005

referitoare la excepția de neconstituționalitate a dispozițiilor art. 19 alin. (1) și (3)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 19 alin. (1) și (3) din
Ordonanța Guvernului nr. 2/2001 privind regimul juridic al
contravențiilor, excepție ridicată de Societatea Comercială
îVizol“ — S.R.L. Uileacu de Munte în Dosarul
nr. 16.116/2004 al Judecătoriei Cluj-Napoca.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă textul art. 24 din
Constituție. Totodată, în acest sens este invocată și
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 februarie 2005, pronunțată în
Dosarul nr. 16.116/2004, Judecătoria Cluj-Napoca a

sesizat Curtea Constituțională cu excepția de
neconstituționalitate a dispozițiilor art. 19 alin. (1) și (3) din
Ordonanța Guvernului nr. 2/2001 privind regimul juridic al
contravențiilor, excepție ridicată de Societatea Comercială
îVizol“ — S.R.L. Uileacu de Munte într-o cauză având ca
obiect soluționarea unei plângeri împotriva procesului-verbal
de constatare și sancționare a unei contravenții.
În motivarea excepției de neconstituționalitate autorul
acesteia susține că prevederile art. 19 alin. (1) și (3) din
Ordonanța Guvernului nr. 2/2001 contravin dispozițiilor
constituționale ale art. 24 alin. (1). Se consideră că textul
de lege criticat încalcă principiul constituțional al dreptului
la apărare, întrucât impune același tratament juridic
situațiilor de fapt datorită cărora contravenientul nu a
semnat procesul-verbal de constatare și sancționare a unei
contravenții. Astfel, se apreciază că, în cazul în care
această situație se produce ca urmare a faptului că cel
care a săvârșit contravenția nu este de față sau nu poate
să semneze procesul-verbal, este îexclusă orice culpă a
contravenientului în nesemnarea respectivului proces-verbal
de contravenție“, în timp ce nesemnarea procesului-verbal
ca urmare a refuzului contravenientului implică, îevident,
culpa [acestuia] în nesemnarea respectivului act“. Se
apreciază că, în această ultimă situație, îcontravenientul [...]
ar fi avut posibilitatea să își valorifice dreptul la apărare
prin formularea unor obiecțiuni“, în vreme ce în celelalte
două situații îcontravenientul nu are nici o posibilitate de
a-și valorifica dreptul la apărare cu ocazia întocmirii
respectivului act“.
Autorul excepției apreciază că îdreptul la apărare al
contravenientului este încălcat și în cazul confirmării de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005
către unul sau mai mulți martori a faptului că [acesta] nu
este de față sau nu poate să semneze“, întrucât
îcontravenientul nu poate să formuleze nici o obiecție sau
să prezinte vreo apărare“.
Totodată, se consideră că posibilitatea prevăzută de
dispozițiile art. 19 alin. (3) din Ordonanța Guvernului
nr. 2/2001 îde a se întocmi procese-verbale de constatare
a contravenției, în situația în care contravenientul nu este
de față sau nu poate să semneze, chiar fără ca aceste
împrejurări să fie confirmate de către vreun martor“, duce
la o încălcare gravă a dispozițiilor art. 24 alin. (1) din
Constituție.
Judecătoria Cluj-Napoca apreciază că excepția de
neconstituționalitate ridicată este neîntemeiată. În
argumentarea acestei opinii se apreciază că prevederile
legale criticate nu încalcă dispozițiile art. 24 alin. (1) din
Constituție, întrucât, îpotrivit dispozițiilor art. 31 din
Ordonanța Guvernului nr. 2/2001, împotriva procesuluiverbal de constatare a contravenției și de aplicare a
sancțiunii se poate face plângere care se judecă de
instanța judecătorească, iar în cadrul procesului
contravenientul este ascultat și se administrează orice
probe prevăzute de lege, necesare în vederea verificării
legalității și temeiniciei procesului-verbal“. Totodată se mai
arată că îdreptul la apărare prevăzut de art. 24 din
Constituție se referă doar la activitățile judiciare“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În argumentarea acestui punct
de vedere este invocată Decizia Curții Constituționale
nr. 164 din 6 mai 2003, prin care s-a statuat că textul de
lege criticat îprevede suficiente garanții care să împiedice
încheierea abuzivă a procesului-verbal fără participarea
contravenientului“.
Avocatul Poporului apreciază că excepția de
neconstituționalitate ridicată este neîntemeiată. În
argumentarea acestui punct de vedere sunt invocate
deciziile Curții Constituționale nr. 322 din 9 septembrie 2003,
nr. 164 din 6 mai 2003 și nr. 380 din 14 octombrie 2003.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.

5

Obiectul excepției de neconstituționalitate îl constituie
dispozițiile art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor, publicată
în Monitorul Oficial al României, Partea I, nr. 410 din
25 iulie 2001, aprobată cu modificări și completări prin
Legea nr. 180/2002, publicată în Monitorul Oficial al
României, Partea I, nr. 268 din 22 aprilie 2002, acestea
având următorul cuprins:
— Art. 19 alin. (1) și (3): î(1) Procesul-verbal se
semnează pe fiecare pagină de agentul constatator și de
contravenient. În cazul în care contravenientul nu se află de
față, refuză sau nu poate să semneze, agentul constatator va
face mențiune despre aceste împrejurări, care trebuie să fie
confirmate de cel puțin un martor. În acest caz procesul-verbal
va cuprinde și datele personale din actul de identitate al
martorului și semnătura acestuia. [...]
(3) În lipsa unui martor agentul constatator va preciza
motivele care au condus la încheierea procesului-verbal în
acest mod.“
Textul constituțional invocat în susținerea excepției este
cel al art. 24 alin. (1), care are următorul cuprins:
— Art. 24 alin. (1): îDreptul la apărare este garantat.“
Examinând excepția de neconstituționalitate ridicată,
Curtea reține următoarele:
În esență, autorul excepției apreciază că prin
posibilitatea prevăzută în sarcina agentului constatator de a
întocmi procesul-verbal de constatare și sancționare a unei
contravenții în cazul în care contravenientul nu se află de
față sau nu poate să semneze procesul-verbal în cauză,
chiar dacă această împrejurare este confirmată sau nu de
cel puțin un martor, sunt încălcate prevederile art. 24
alin. (1) din Constituție, întrucât contravenientul nu poate
formula obiecțiuni sau prezenta apărări.
Curtea reține că, prin mai multe decizii, s-a pronunțat în
sensul constituționalității prevederilor art. 19 alin. (1) din
Ordonanța Guvernului nr. 2/2001. Astfel, de exemplu, prin
Decizia nr. 5 din 15 ianuarie 2002, publicată în Monitorul
Oficial al României, Partea I, nr. 124 din 15 februarie
2002, Curtea a statuat că dispozițiile art. 19 alin. (1) nu
încalcă dreptul la apărare consacrat de art. 24 alin. (1) din
Constituție, îdeoarece textul prevede suficiente garanții care
să împiedice încheierea abuzivă a procesului-verbal fără
participarea contravenientului. Astfel, această posibilitate nu
intervine decât dacă nu există altă soluție pentru
constatarea contravenției săvârșite. Totodată este de
observat că dreptul la apărare este consacrat de art. 24
din Constituție în sfera activității judiciare, or constatarea
săvârșirii unei contravenții, deși poate avea și consecințe
judiciare, nu se înscrie în acest cadru. De altfel, alin. (2) al
art. 24 din Constituție se referă chiar la «cursul
procesului». Pe de altă parte, este de reținut și faptul că,
potrivit dispozițiilor art. 31 din Ordonanța Guvernului
nr. 2/2001, împotriva procesului-verbal de constatare a
contravenției și de aplicare a sancțiunii se poate face
plângere în termen de 15 zile de la data înmânării sau
comunicării acestuia, care se judecă de instanța
judecătorească, iar în cadrul procesului contravenientul își
poate angaja avocat și își poate face orice apărare pe
care o consideră necesară. De asemenea, conform art. 34
alin. (1) din ordonanță, în cadrul procesului pot fi

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 768/24.VIII.2005

administrate probe în vederea verificării legalității și
temeiniciei procesului-verbal“.
Neexistând elemente noi de natură a determina
schimbarea jurisprudenței Curții, considerentele și soluția
deciziei respective își păstrează valabilitatea și în prezenta
cauză.
În ceea ce privește critica de neconstituționalitate a
prevederilor art. 19 alin. (3) din Ordonanța Guvernului
nr. 2/2001, Curtea constată că, potrivit textului, în lipsa

unui martor, agentul constatator va preciza motivele care
au condus la încheierea procesului-verbal în acest mod. În
caz contrar, contravenientul poate să se adreseze instanței
de judecată competente pentru anularea procesului-verbal
respectiv, beneficiind, în continuare, de toate garanțiie
impuse de dreptul la apărare. Așa fiind, prevederile art. 19
alin. (3) din Ordonanța Guvernului nr. 2/2001 nu încalcă
textul constituțional al art. 24 alin. (1).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială îVizol“ — S.R.L. Uileacu de
Munte în Dosarul nr. 16.116/2004 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
ȘI ALE BĂNCII NAȚIONALE A ROMÂNIEI
MINISTERUL FINANȚELOR PUBLICE
Nr. 1.141 din 10 august 2005

BANCA NAȚIONALĂ A ROMÂNIEI
Nr. 4 din 9 august 2005

ORDIN
privind modificarea și completarea Ordinului ministrului finanțelor publice și al guvernatorului
Băncii Naționale a României nr. 999/3/2003 pentru aprobarea Sistemului de raportare contabilă
semestrială a instituțiilor de credit, cu modificările și completările ulterioare
Având în vedere prevederile art. 82 din Legea nr. 58/1998 privind activitatea bancară, republicată, ale art. 181 din
Ordonanța de urgență a Guvernului nr. 97/2000 privind organizațiile cooperatiste de credit, aprobată cu modificări și
completări prin Legea nr. 200/2002, cu modificările și completările ulterioare, ale art. 4 alin. (2) din Legea nr. 541/2002
privind economisirea și creditarea în sistem colectiv pentru domeniul locativ, modificată și completată prin Ordonanța de
urgență a Guvernului nr. 99/2003, și ale Ordinului ministrului finanțelor publice nr. 918/2005 pentru aprobarea Sistemului
de raportare contabilă la 30 iunie 2005 a agenților economici,
în temeiul prevederilor art. 4 din Legea contabilității nr. 82/1991, republicată, și ale art. 48 din Legea nr. 312/2004
privind Statutul Băncii Naționale a României,
ministrul finanțelor pubice și guvernatorul Băncii Naționale a României emit următorul ordin:
Art. I. — Sistemul de raportare contabilă semestrială a
instituțiilor de credit, aprobat prin Ordinul ministrului
finanțelor publice și al guvernatorului Băncii Naționale a
României nr. 999/3/2003, publicat în Monitorul Oficial al
României, Partea I, nr. 578 din 13 august 2003, cu
Ministrul finanțelor publice,
Ionel Popescu

modificările și completările ulterioare, se modifică și se
completează conform anexei care face parte integrantă din
prezentul ordin.
Art. II. — Prezentul ordin intră în vigoare începând cu
raportarea contabilă semestrială a anului 2005.
Guvernatoul Băncii Naționale a României,
Mugur Constantin Isărescu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005

7
ANEXĂ

MODIFICĂRI ȘI COMPLETĂRI

privind Sistemul de raportare contabilă semestrială a instituțiilor de credit
1. În cuprinsul Sistemului de raportare contabilă
semestrială a instituțiilor de credit, referirile la codul
fiscal/codul unic de înregistrare se modifică și se vor citi
ca referiri la codul unic de înregistrare.
2. Normele metodologice privind întocmirea, semnarea,
verificarea și depunerea raportărilor contabile semestriale
ale instituțiilor de credit, prevăzute la capitolul I, se
modifică și se completează după cum urmează:
a) referirile la prevederile articolelor 22 și 36 din Legea
contabilității nr. 82/1991, republicată, de la punctele 2 și 3
se vor citi ca referiri la articolul 23 și, respectiv, articolul
42 din Legea contabilității nr. 82/1991, republicată;
b) la punctul 1 îGeneralități“, alineatul 1 va avea
următorul cuprins:
îInstituțiile de credit, indiferent de forma de organizare
și de forma de proprietate, au obligația să întocmească și
să depună raportări contabile semestriale la Direcția
supraveghere din cadrul Băncii Naționale a României și la
unitățile teritoriale ale Ministerului Finanțelor Publice unde
acestea își au sediul social“;
c) la punctul 2 îPrezentarea, semnarea, depunerea
raportărilor contabile semestriale, precum și reguli generale
referitoare la modul de completare a acestora“, după
alineatul 10 se introduce un nou alineat cu următorul
cuprins:
îInstituțiile de credit care au în subodine sucursale sau
subunități fără personalitate juridică, care desfășoară
activitate și au sediul în străinătate, vor evalua în lei
rulajele și soldurile exprimate în valută, din balanțele de
verificare a conturilor sintetice transmise de acestea, la
cursul valutar din ultima zi a perioadei de raportare, și le
vor centraliza cu balanța de verificare întocmită pentru
operațiunile economico-financiare desfășurate în țară.“;
d) la punctul 2 îPrezentarea, semnarea, depunerea
raportărilor contabile semestriale, precum și reguli generale
referitoare la modul de completare a acestora“, după
ultimul alineat se introduce un nou alineat cu următorul
cuprins:
îO declarație similară vor depune și instituțiile de credit
care se află în curs de lichidare, potrivit legii.“;
e) la punctul 3 îTermenul pentru depunerea raportărilor
contabile semestriale“, alineatul 1 va avea următorul
cuprins:
îDepunerea raportărilor contabile semestriale către
Direcția supraveghere din cadrul Băncii Naționale a
României și unitățile teritoriale ale Ministerului Finanțelor
Publice se va efectua până la data de 19 august a anului
de raportare. În ceea ce privește depunerea declarațiilor
instituțiilor de credit care nu au desfășurat activitate până
la data de 30 iunie a anului de raportare sau care se află
în curs de lichidare, aceasta se va efectua până la data
de 10 august a anului de raportare.“;

f) la punctul 3 îTermenul pentru depunerea raportărilor
contabile semestriale“, alineatul 2 va avea următorul
cuprins:
îNetransmiterea fișierelor cu modelele completate cu
date, pe baza cărora au fost listate raportările contabile
semestriale, precum și nedepunerea raportărilor contabile
semestriale listate, semnate și ștampilate, sau, după caz, a
declarațiilor instituțiilor de credit care nu au desfășurat
activitate până la data de 30 iunie a anului de raportare
sau care se află în curs de lichidare, la termenul prevăzut
în prezentele norme metodologice, precum și prezentarea
de raportări contabile semestriale care conțin date eronate
sau necorelate se sancționează conform prevederilor art. 42
din Legea contabilității nr. 82/1991, republicată.“;
g) la punctul 4 îInformații privind completarea raportărilor
contabile semestriale“ — îContul de profit și pierdere
(cod 20)“, după ultimul alineat se introduce un nou alineat
cu următorul cuprins:
îInstituțiile de credit înscriu în formularul «Contul de
profit și pierdere», la poziția «084 — Salarii», toate
cheltuielile reprezentând drepturi salariale, precum și
contravaloarea tichetelor de masă acordate salariaților în
baza prevederilor Legii nr. 142/1998 privind acordarea
tichetelor de masă.“;
h) la punctul 4 îInformații privind completarea raportărilor
contabile semestriale“ — îDate informative (cod 30)“,
punctul IV va avea următorul cuprins:
îIV. Plăți de dobânzi și redevențe
Se completează cu sumele reprezentând veniturile brute
din dobânzi și redevențe plătite de persoanele juridice
române către persoanele fizice/juridice afiliate nerezidente
din statele membre ale Uniunii Europene.“;
i) la punctul 4 îInformații privind completarea raportărilor
contabile semestriale“ — îDate informative (cod 30)“, după
punctul IV îPlăți de dobânzi și redevențe“ se introduc
punctele V și VI cu următorul cuprins:
îV. Obligații amânate la plată conform prevederilor art. 3
alin. (4) din Ordonanța de urgență a Guvernului
nr. 37/2004 privind măsuri de diminuare a arieratelor din
economie
Instituțiile de credit care au beneficiat de prevederile
Ordonanței de urgență a Guvernului nr. 37/2004 vor
prezenta sumele reprezentând facilitățile acordate în baza
prevederilor acestui act normativ.
VI. Tichete de masă
Se completează de către instituțiile de credit cu
contravaloarea tichetelor de masă acordate salariaților, în
baza prevederilor Legii nr. 142/1998.“
3. Modelele formularelor îBilanț (cod 10)“ și îDate
informative (cod 30)“ prevăzute la capitolul II îModelele
formularelor de raportare semestrială a instituțiilor de
credit“ se înlocuiesc cu următoarele formulare*):

*) Formularele sunt reproduse în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 768/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 768/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 768/24.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005

13

4. Concordanțele între Planul de conturi al instituțiilor de credit și unele poziții din formatul de
Bilanț, prevăzute la capitolul III, se modifică și se completează astfel:
BILANȚ*)

*) Bilanțul este reprodus în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 768/24.VIII.2005

5. Concordanțele între Planul de conturi al instituțiilor de credit și unele poziții din formatul de
Cont de profit și pierdere, prevăzute la capitolul III, se modifică și se completează astfel:
CONTUL DE PROFIT ȘI PIERDERE*)

*) Contul de profit și pierdere este reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 768/24.VIII.2005

15

6. Prevederile capitolului IV îConcordanțele între planul de conturi bancar cu formatul
bilanțului și contului de profit și pierdere“ se abrogă.
7. La capitolul V îControlul raportărilor contabile semestriale ale instituțiilor de credit“,
punctul A îCorelații din cadrul formularelor de raportare contabilă semestrială“ — îBilanț
(cod 10)“ se modifică și se completează după cum urmează:
— Corelația aferentă poziției 390 este următoarea:
390 = 392 + 394 + 396 + 397 + 398 + 399
— După corelația aferentă poziției 150 se introduc următoarele corelații:
150 = 010 + 020 + 030 + 040 + 050 + 060 + 070 + 080 + 090 + 100 + 110 + 120 + 130 + 140
440 = 300 + 310 + 320 + 330 + 340 + 350 + 360 + 370 + 380 + 390 + 400 + 413 – 416 +
423 – 426 – 430
8. La capitolul V îControlul raportărilor contabile semestriale ale instituțiilor de credit“,
punctul A îCorelații din cadrul formularelor de raportare contabilă semestrială“ — îContul de
profit și pierdere (cod 20)“, după corelațiile aferente poziției 286 se introduce următoarea
corelație:
283 – 286 = 253 – 256 – 260 – 270

PDF compression, OCR, web-optimization with CVISION's PdfCompressor

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A. în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 768/24.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047532]
ISSN 1453—4495

PDF compression, OCR, web-optimization with CVISION's PdfCompressor

