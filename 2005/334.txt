Anul 173 (XVII) — Nr. 334

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 20 aprilie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 107 din 22 februarie 2005 referitoare la
excepția de neconstituționalitate a dispozițiilor
art. 1 și 2 din Ordonanța Guvernului nr. 2/2001
privind regimul juridic al contravențiilor ...................

162.

203.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Reglementării
tehnice îGhid de proiectare și execuție privind
realizarea și menținerea prin înnisipare artificială a
plajelor“, indicativ GP 103-04...................................
— Ordin al ministrului agriculturii, pădurilor și
dezvoltării rurale privind aprobarea prețurilor de

DECIZII

ALE

Nr.
referință pentru anul 2005, pe baza cărora se
stabilește contravaloarea materialelor lemnoase
care nu se găsesc, la a cărei plată este obligat
contravenientul în cazurile de aplicare a
sancțiunilor prevăzute de art. 4 alin. (1) lit. g) din
Hotărârea Guvernului nr. 427/2004 privind
aprobarea Normelor privind circulația materialelor
lemnoase și controlul circulației acestora și al
instalațiilor de transformat lemn rotund ...................

1–3

4

CURȚII

Pagina

516.

4–6

— Ordin al ministrului transporturilor, construcțiilor
și turismului pentru aprobarea contractului-cadru
de comercializare a pachetelor de servicii turistice

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 107
din 22 februarie 2005

referitoare la excepția de neconstituționalitate a dispozițiilor art. 1 și 2
din Ordonanța Guvernului nr. 2/2001 privind regimul juridic al contravențiilor
Constantin Doldur

— președinte

Nicolae Cochinescu

— judecător

Aspazia Cojocaru

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Șerban Viorel Stănoiu

— judecător

Ion Tiucă

— procuror

Cristina Toma

— magistrat-asistent

Pe rol se află soluționarea excepției de neconstituționalitate
a dispozițiilor art. 1 și 2 din Ordonanța Guvernului
nr. 2/2001 privind regimul juridic al contravențiilor, excepție
ridicată de Vasile Stoican în Dosarul nr. 10.815/2004 al
Judecătoriei Sectorului 6 București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În acest sens arată că, în jurisprudența sa,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 334/20.IV.2005

Curtea Constituțională a stabilit că noțiunea de organizare
a executării legii are un sens mai larg decât cea privind
aplicarea legii, și anume prin hotărâri ale Guvernului pot fi
dispuse măsuri organizatorice, financiare, instituționale sau
sancționatorii în vederea stabilirii cadrului necesar pentru
ducerea la îndeplinire a dispozițiilor legii.
C U R T E A,

având în vedere actele și lucrările dosarului, reține
următoarele:
Prin Încheierea din 11 noiembrie 2004, pronunțată în
Dosarul nr. 10.815/2004, Judecătoria Sectorului 6
București a sesizat Curtea Constituțională cu excepția de
neconstituționalitate a dispozițiilor art. 1 și 2 din
Ordonanța Guvernului nr. 2/2001 privind regimul juridic al
contravențiilor, excepție ridicată de Vasile Stoican într-o
cauză ce are ca obiect soluționarea unei plângeri împotriva
sancțiunii aplicate pentru săvârșirea unei contravenții
stabilite prin hotărâre a Consiliului General al Municipiului
București.
Autorul excepției de neconstituționalitate arată că
normele juridice privind stabilirea și sancționarea
contravențiilor sunt norme primare și, ca atare, acestea nu
pot fi adoptate decât prin lege, ordonanță sau ordonanță
de urgență a Guvernului. Dispozițiile art. 1 și 2 din
Ordonanța Guvernului nr. 2/2001, prin care sunt
împuternicite Guvernul și consiliile locale și județene ca,
prin hotărâri, să stabilească și să sancționeze contravenții,
sunt contrare prevederilor art. 61 alin. (1) din Constituție,
potrivit cărora unica autoritate legiuitoare este Parlamentul.
Conform prevederilor art. 108 alin. (2) din Constituție,
hotărârile Guvernului se emit pentru organizarea executării
legii, prin acestea neputându-se stabili norme primare.
Împuternicirea Guvernului, prevăzută în textele legale
criticate, nu îndeplinește nici condițiile delegării legislative,
în sensul dispozițiilor art. 115 din Constituție. Principiile
descentralizării, autonomiei locale și deconcentrării, pe care
se întemeiază administrația publică în unitățile administrativteritoriale, nu conferă autorităților administrației publice
locale putere legiuitoare, actele emise de aceste autorități
putând avea doar caracter administrativ și de norme
secundare.
Judecătoria Sectorului 6 București consideră că
excepția este neîntemeiată, deoarece dispozițiile legale nu
sunt contrare prevederilor constituționale invocate, având în
vedere că înoțiunea de organizare a executării legii din
cuprinsul art. 108 alin. (2) al Constituției republicate are un
sens mai larg decât cea privind aplicarea legii“, prin hotărâri
ale Guvernului putând fi îdispuse măsuri organizatorice,
financiare, instituționale și sancționatorii în vederea stabilirii
cadrului necesar pentru ducerea la îndeplinire a dispozițiilor
legii“. Guvernul, în temeiul art. 108 alin. (2) din Constituție,
iar consiliile locale și județene, în temeiul art. 120 alin. (1)
din Constituție, au competența ca prin hotărâri să
stabilească și să sancționeze contravenții în domenii în
care nu au fost stabilite contravenții prin lege.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și

formula punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
a dispozițiilor art. 1 și 2 din Ordonanța Guvernului
nr. 2/2001 este neîntemeiată. În acest sens invocă
jurisprudența în materie a Curții Constituționale, respectiv
Decizia nr. 51 din 12 februarie 2004, publicată în Monitorul
Oficial al României, Partea I, nr. 186 din 3 martie 2004.
Avocatul Poporului apreciază că dispozițiile legale
criticate sunt constituționale, întrucât nu încalcă prevederile
art. 108 alin. (2) din Constituție. Noțiunea de organizare a
executării legii, înscrisă în acest text constituțional, are un
sens mai larg decât cea privind aplicarea, putând cuprinde
și măsuri sancționatorii.
Consideră că prevederile art. 61 alin. (1) din Constituție
nu sunt incidente în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1 și 2 din Ordonanța Guvernului nr. 2/2001
privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie
2001, aprobată cu modificări și completări prin Legea
nr. 180/2002, publicată în Monitorul Oficial al României,
Partea I, nr. 268 din 22 aprilie 2002, dispoziții care au
următorul conținut:
— Art. 1: îLegea contravențională apără valorile sociale,
care nu sunt ocrotite prin legea penală. Constituie contravenție
fapta săvârșită cu vinovăție, stabilită și sancționată prin lege,
ordonanță, prin hotărâre a Guvernului sau, după caz, prin
hotărâre a consiliului local al comunei, orașului, municipiului
sau al sectorului municipiului București, a consiliului județean
ori a Consiliului General al Municipiului București.“;
— Art. 2: î(1) Prin legi, ordonanțe sau hotărâri ale
Guvernului se pot stabili și sancționa contravenții în toate
domeniile de activitate.
(2) Prin hotărâri ale autorităților administrației publice locale
sau județene se stabilesc și se sancționează contravenții în
toate domeniile de activitate pentru care acestora le sunt
stabilite atribuții prin lege, în măsura în care în domeniile
respective nu sunt stabilite contravenții prin legi, ordonanțe sau
hotărâri ale Guvernului.
(3) Consiliile locale ale sectoarelor municipiului București
pot stabili și sancționa contravenții în următoarele domenii:
salubritate; activitatea din piețe, curățenia și igienizarea
acestora; întreținerea parcurilor și spațiilor verzi, a spațiilor și
locurilor de joacă pentru copii; amenajarea și curățenia spațiilor
din jurul blocurilor de locuințe, precum și a terenurilor virane;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 334/20.IV.2005
întreținerea bazelor și obiectivelor sportive aflate în
administrarea lor; întreținerea străzilor și trotuarelor, a școlilor
și altor instituții de educație și cultură, întreținerea clădirilor,
împrejmuirilor și a altor construcții; depozitarea și colectarea
gunoaielor și a resturilor menajere.
(4) Consiliul General al Municipiului București poate stabili
și alte domenii de activitate din competența consiliilor locale ale
sectoarelor, în care acestea pot stabili și sancționa
contravenții.
(5) Hotărârile consiliilor locale sau județene ori, după caz,
ale sectoarelor municipiului București, prin care s-au stabilit
contravenții cu nesocotirea principiilor prevăzute la alin. (2)—(4),
sunt nule de drept. Nulitatea se constată de instanța de
contencios administrativ competentă, la cererea oricărei
persoane interesate.“
Autorul excepției susține că dispozițiile legale criticate
încalcă prevederile art. 61 alin. (1), art. 108 alin. (2),
art. 115 alin. (1) și (4) și art. 120 alin. (1) din Constituție,
care au următorul cuprins:
— Art. 61 alin. (1): îParlamentul este organul
reprezentativ suprem al poporului român și unica autoritate
legiuitoare a țării.“;
— Art. 108 alin. (2): îHotărârile se emit pentru
organizarea executării legilor.“;
— Art. 115 alin. (1) și (4): î(1) Parlamentul poate adopta
o lege specială de abilitare a Guvernului pentru a emite
ordonanțe în domenii care nu fac obiectul legilor organice; [...]
(4) Guvernul poate adopta ordonanțe de urgență numai în
situații extraordinare a căror reglementare nu poate fi amânată,
având obligația de a motiva urgența în cuprinsul acestora.“;
— Art. 120 alin. (1): îAdministrația publică din unitățile
administrativ-teritoriale se întemeiază pe principiile
descentralizării, autonomiei locale și deconcentrării serviciilor
publice.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează să fie respinsă pentru următoarele
considerente:
Guvernul și autoritățile administrației publice nu se
substituie în atribuția exclusivă de legiferare a
Parlamentului, astfel încât nu se poate reține încălcarea
prevederilor art. 61 alin. (1) din Constituție.
De asemenea, nu sunt încălcate nici prevederile
constituționale referitoare la delegarea legislativă, întrucât,
prin dispozițiile legale criticate, Guvernul și autoritățile
administrației publice locale nu sunt abilitate să emită acte
cu putere de lege, ci doar hotărâri în cadrul atribuțiilor lor

3

constituționale și legale. Hotărârile Guvernului, prin care se
stabilesc și se sancționează contravenții în orice domenii,
sunt acte emise în organizarea legii care reglementează
domeniul respectiv.
De altfel, Curtea Constituțională s-a mai pronunțat cu
privire la constituționalitatea dispozițiilor art. 1 și 2 din
Ordonanța Guvernului nr. 2/2001, raportate la prevederile
art. 61 alin. (1) și art. 108 alin. (2) din Constituție, prin
Decizia nr. 51 din 12 februarie 2004, publicată în Monitorul
Oficial al României, Partea I, nr. 186 din 3 martie 2004, și
prin Decizia nr. 535 din 7 decembrie 2004, publicată în
Monitorul Oficial al României, Partea I, nr. 75 din
21 ianuarie 2005. Respingând excepțiile de neconstituționalitate,
Curtea a constatat că îtextele criticate nu încalcă
dispozițiile art. 61 alin. (1) din Constituție, care proclamă
Parlamentul drept organ reprezentativ suprem al poporului
român și unica autoritate legiuitoare a țării, întrucât
reglementarea unor contravenții într-un domeniu sau altul
de activitate este posibilă și prin acte normative
subordonate legii, în condițiile în care domeniile respective
sunt prevăzute în competența dată prin lege autorităților
publice stabilite la art. 2 din Ordonanța Guvernului
nr. 2/2001“.
Cu privire la formularea îorganizarea executării legii“,
consacrată de dispozițiile art. 108 alin. (2) din Constituție,
Curtea a stabilit că aceasta îare un sens mai larg decât
cea privind aplicarea legii, și anume prin hotărâri ale
Guvernului pot fi dispuse măsuri organizatorice, financiare,
instituționale sau sancționatorii în vederea stabilirii cadrului
necesar pentru ducerea la îndeplinire a dispozițiilor legii.
Așadar, legiuitorul nu mai stabilește întotdeauna direct, prin
lege, contravenții și sancțiuni, ci, chiar în sensul textului
constituțional invocat, această competență revine autorității
publice însărcinate cu organizarea executării legii. Această
argumentare este valabilă nu numai în ceea ce privește
Guvernul, ci, mutatis mutandis, și în cazul autorităților
administrației publice locale prevăzute la art. 2 alin. (2) și
(3) din Ordonanța Guvernului nr. 2/2001, în ceea ce
privește domeniile specificate în textele respective“.
Deoarece nu au intervenit elemente noi de natură să
justifice schimbarea jurisprudenței Curții Constituționale, cele
statuate în deciziile menționate își mențin valabilitatea și în
prezenta cauză, astfel încât excepția de neconstituționalitate
invocată urmează să fie respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și 2 din Ordonanța Guvernului nr. 2/2001 privind regimul
juridic al contravențiilor, excepție ridicată de Vasile Stoican în Dosarul nr. 10.815/2004 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 22 februarie 2005.
PREȘEDINTE,

CONSTANTIN DOLDUR
Magistrat-asistent,
Cristina Toma

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 334/20.IV.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhid de proiectare și execuție privind realizarea
și menținerea prin înnisipare artificială a plajelor“, indicativ GP 103-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 14 din 19 mai 2004 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid de
proiectare și execuție privind realizarea și menținerea prin
înnisipare artificială a plajelor“, indicativ GP 103-04,
elaborată de către Institutul de Proiectări pentru
Transporturi Auto, Navale și Aeriene — IPTANA — S.A.,
prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
orice dispoziție contrară se abrogă.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 162.
*) Anexa se publică ulterior în Monitorul Oficial al României, Partea I, nr. 334 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea prețurilor de referință pentru anul 2005, pe baza cărora se stabilește
contravaloarea materialelor lemnoase care nu se găsesc, la a cărei plată este obligat
contravenientul în cazurile de aplicare a sancțiunilor prevăzute de art. 4 alin. (1) lit. g)
din Hotărârea Guvernului nr. 427/2004 privind aprobarea Normelor privind circulația materialelor
lemnoase și controlul circulației acestora și al instalațiilor de transformat lemn rotund
În temeiul prevederilor art. 4 alin. (1) lit. g) din Hotărârea Guvernului nr. 427/2004 pentru aprobarea Normelor
privind circulația materialelor lemnoase și controlul circulației acestora și al instalațiilor de transformat lemn rotund, cu
modificările ulterioare,
în baza prevederilor art. 9 alin. (6) din Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Prețurile de referință pe baza cărora se
stabilește contravaloarea materialelor lemnoase care nu se
găsesc, la a cărei plată este obligat contravenientul în
cazurile de aplicare a sancțiunilor prevăzute de art. 4
alin. (1) lit. g) din Hotărârea Guvernului nr. 427/2004 pentru
aprobarea Normelor privind circulația materialelor lemnoase

și controlul circulației acestora și al instalațiilor de
transformat lemn rotund, cu modificările și completările
ulterioare, sunt prevăzute în anexa*) care face parte
integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 11 aprilie 2005.
Nr. 203.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 334/20.IV.2005

5
ANEXĂ

LISTA
prețurilor de referință pe baza cărora se stabilește contravaloarea materialelor lemnoase care nu se găsesc,
la a cărei plată este obligat contravenientul în cazurile de aplicare a sancțiunilor prevăzute de art. 4 alin. (1) lit. g)
din Hotărârea Guvernului nr. 427/2004*)

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 334/20.IV.2005

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea contractului-cadru de comercializare a pachetelor de servicii turistice
În temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările ulterioare,
în baza prevederilor Ordonanței Guvernului nr. 107/1999 privind activitatea de comercializare a pachetelor de
servicii turistice, aprobată cu modificări și completări prin Legea nr. 631/2001, cu modificările ulterioare,
având în vedere propunerile Asociației Naționale a Agențiilor de Turism,
ministrul transporturilor, construcțiilor și turismului emite următorul ordin:
Art. 1. — Se aprobă contractul-cadru de comercializare
a pachetelor de servicii turistice, prevăzut în anexa care
face parte integrantă din prezentul ordin.
Art. 2. — (1) În contractul încheiat între agenția de
turism vânzătoare și agenția de turism organizatoare a
pachetului de servicii turistice este obligatoriu să fie
prevăzută o clauză prin care să se stabilească răspunderea
agenției organizatoare față de agenția vânzătoare cu privire
la buna executare a pachetului de servicii turistice.
(2) În temeiul clauzei prevăzute la alin. (1), agenția de
turism vânzătoare are dreptul să cheme în garanție agenția
de turism organizatoare a pachetului de servicii turistice

pentru plata despăgubirilor solicitate de turist ca urmare a
neexecutării obligațiilor contractuale din vina organizatorului.
Art. 3. — (1) Nerespectarea prevederilor prezentului
ordin se sancționează potrivit art. 8 alin. (1) lit. a) din
Hotărârea Guvernului nr. 238/2001 privind condițiile de
acordare a licenței și brevetului de turism, cu modificările
ulterioare.
(2) Constatarea contravențiilor și aplicarea sancțiunilor
se realizează de personalul de specialitate din cadrul
Autorității Naționale pentru Turism.
Art. 4. — Pe data intrării în vigoare a prezentului ordin
se abrogă Ordinul ministrului turismului nr. 69/2003 pentru
aprobarea contractului-cadru de comercializare a pachetelor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 334/20.IV.2005
de servicii turistice, publicat în Monitorul Oficial al României,
Partea I, nr. 214 din 1 aprilie 2003.

7

Art. 5. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 12 aprilie 2005.
Nr. 516.
ANEXĂ

C O N T R A C T- CA D R U
de comercializare a pachetelor de servicii turistice
Nr. ................. din .........................
Părțile contractante
Societatea Comercială .........................................................., cu sediul în ................................, str. ............................... nr. ............., cod unic de
înregistrare ...., titulară a Licenței de turism nr. ...................., pentru Agenția de Turism .................., cu sediul în ............................, str. ............................
nr. .............., reprezentată prin .............................................................., în calitate de ...................................................., denumită în continuare Agenția,
și turistul/reprezentantul turistului,
domnul/doamna ......................................., domiciliat/domiciliată în .................................., telefon ................................., posesor/posesoare al/a
buletinului/cărții de identitate seria ................. nr. ....................., eliberat/eliberată de .............................. la data de .............................., au convenit la
încheierea prezentului contract.
I. Obiectul contractului îl constituie vânzarea de către Agenție a pachetului de servicii turistice înscris în voucher, bilet de odihnă —
tratament, bilet de excursie, anexat la prezentul contract, și eliberarea documentelor de plată.
II. Prețul
1. Prețul contractului este .... și cuprinde costul serviciilor turistice efective, comisionul Agenției și T.V.A. Avansul este de .......... lei, iar plata
finală se va face până la data de ..................... .
III. Drepturile și obligațiile Agenției
1. În cazul în care Agenția este nevoită să modifice una dintre prevederile esențiale ale contractului, are obligația să informeze turistul cu
cel puțin 15 zile înainte de data plecării.
2. Agenția poate să modifice prețul contractului, în sensul majorării sau micșorării, după caz, numai dacă modificarea are loc ca urmare a
variațiilor costurilor de transport, ale redevențelor și ale taxelor aferente serviciilor de aterizare, debarcare/îmbarcare în porturi și aeroporturi și ale
taxelor de turist ori ale cursurilor de schimb valutar aferente pachetului de servicii turistice contractat.
3. În cazul în care, după începerea călătoriei turistice, o parte importantă din serviciile turistice prevăzute în contract nu este realizată sau
Agenția constată că nu le va putea realiza, aceasta este obligată:
a) să ofere turistului alternative corespunzătoare în vederea continuării călătoriei turistice fără majorarea prețului, respectiv serviciile turistice
oferite să fie de aceeași calitate și cantitate;
b) să restituie turistului sumele ce reprezintă diferența dintre serviciile turistice achitate și cele efectiv prestate în timpul călătoriei turistice;
c) în cazul în care nu pot fi oferite turistului alternative corespunzătoare sau acesta nu le acceptă din motive întemeiate, să asigure fără
costuri suplimentare transportul retur al turistului la locul de plecare ori în alt loc agreat de acesta și, după caz, despăgubirea pentru serviciile
neprestate.
4. Agenția este răspunzătoare pentru buna executare a obligațiilor asumate prin contract, cu excepția următoarelor cazuri:
a) când neîndeplinirea sau îndeplinirea defectuoasă a obligațiilor asumate prin contract se datorează turistului;
b) când neîndeplinirea obligațiilor se datorează unor cauze de forță majoră sau unor împrejurări pe care nici Agenția, nici prestatorii de
servicii nu le puteau prevedea sau evita (modificări de orar sau de itinerar, întârzieri în traficul mijloacelor de transport etc.).
5. Agenția are obligația să furnizeze în scris turistului, în termen de .... zile înainte de data plecării, următoarele informații:
a) orarele, locurile escalelor și legăturile, precum și, după caz, locul ce urmează să fie ocupat de turist în fiecare dintre mijloacele de
transport incluse în contract;
b) denumirea, sediul/adresa, numerele de telefon și de fax ale reprezentanței locale a organizatorului și/sau a detailistului ori, în lipsa
acesteia, un număr de apel de urgență care să îi permită contractarea organizatorului și/sau a detailistului;
c) pentru călătoriile minorilor neînsoțiți de părinți, informații care să permită părinților stabilirea unui contact direct cu copilul sau cu
responsabilul de la locul cazării copilului.
IV. Drepturile și obligațiile turistului
1. În cazul în care turistul nu poate să participe la călătoria turistică, acesta poate să cesioneze contractul unei terțe persoane care
îndeplinește toate condițiile aplicabile pachetului de servicii turistice contractat, cu obligația de a anunța în scris Agenția cu cel puțin 5 zile înaintea
datei de plecare. În acest caz Agenția reziliază contractul cu turistul care cesionează contractul și încheie un alt contract cu noul turist. Pentru
călătoriile individuale, în cazul în care mijlocul de transport este avionul, transferul poate fi efectuat numai dacă există posibilitatea transferării locului
de zbor. Turistul care cedează pachetul său de servicii, precum și cesionarul sunt responsabili în mod solidar la plata prețului călătoriei și a
eventualelor costuri suplimentare apărute cu ocazia acestei cedări.
2. În cazul sejururilor de odihnă și/sau de tratament, turistul are obligația să respecte programul de acordare a serviciilor în România,
respectiv: în stațiunile de pe litoral, cazarea se face la ora 18,00 a zilei de intrare și se termină la ora 12,00 a zilei înscrise pe voucher ori pe biletul
de odihnă și/sau de tratament; în stațiunile din țară, altele decât cele de pe litoral, cazarea se face începând cu ora 12,00 a zilei de intrare și se
termină cel târziu la ora 12,00 a zilei următoare celei înscrise pe bilet.
3. În cazul în care prețurile stabilite în contract sunt majorate cu peste 10%, turistul poate rezilia contractul, având dreptul la rambursarea
de către Agenție a sumelor plătite.
4.1. Turistul este obligat să comunice Agenției, în termen de 5 zile calendaristice de la primirea înștiințării prevăzute la cap. III pct. 1,
hotărârea sa de a opta pentru:
a) rezilierea contractului fără plata penalităților; sau
b) acceptarea noilor condiții ale contractului.
4.2. În cazul în care turistul reziliază contractul sau Agenția anulează călătoria turistică înaintea datei de plecare, turistul are dreptul:
a) să accepte la același preț un alt pachet de servicii turistice de calitate echivalentă sau superioară, propus de Agenție;
b) să accepte un pachet de servicii turistice de calitate inferioară, propus de Agenție, cu rambursarea imediată a diferenței de preț;
c) să i se ramburseze imediat toate sumele achitate în virtutea contractului.
4.3. În toate cazurile menționate turistul are dreptul să solicite Agenției și o despăgubire pentru neîndeplinirea prevederilor contractului inițial,
cu excepția cazurilor în care:

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 334/20.IV.2005

a) anularea s-a făcut datorită nerealizării numărului minim de persoane menționat în contract, iar Agenția a informat în scris turistul cu cel
puțin 15 zile calendaristice premergătoare datei plecării;
b) anularea s-a datorat unui caz de forță majoră (circumstanțe imprevizibile, independente de voința celui care le invocă și ale căror
consecințe nu au putut fi evitate în ciuda oricăror eforturi depuse, în aceasta nefiind incluse suprarezervările, caz în care responsabilitatea revine
companiei aeriene);
c) anularea s-a făcut din vina turistului.
5. Turistul are dreptul să rezilieze în orice moment, în tot sau în parte, contractul, iar în cazul în care rezilierea îi este imputabilă, este
obligat să despăgubească Agenția pentru prejudiciul creat acesteia, cu excepția cazurilor de forță majoră definite conform legii.
Dacă turistul solicită schimbarea hotelului, structurii camerelor sau a oricărora dintre servicii, aceasta echivalează cu rezilierea contractului,
cu aplicarea penalităților legale la momentul respectiv, și încheierea unui nou contract.
6. Turistul este obligat să achite la recepția unității hoteliere taxa de stațiune, taxa de salubrizare, precum și alte taxe locale, fără a putea
pretinde despăgubiri sau returnarea sumelor de la Agenție.
7. Turistul este obligat să prezinte la recepția unității hoteliere actele sale de identitate, precum și documentul de călătorie eliberat (voucher,
bilet de odihnă și/sau de tratament), în vederea acordării serviciilor turistice.
V. Renunțări, penalizări, despăgubiri
1. În cazul în care turistul renunță din vina sa la pachetul de servicii turistice care face obiectul prezentului contract, el datorează Agenției
penalizări după cum urmează:
a) ...% din prețul pachetului de servicii, dacă renunțarea se face cu mai mult de 30 de zile calendaristice înainte de data plecării;
b) ...% din prețul pachetului de servicii, dacă renunțarea se face în intervalul 16—30 de zile înainte de data plecării;
c) ...% din prețul pachetului de servicii, dacă renunțarea se face într-un interval mai mic de 16 zile înainte de plecare sau pentru
neprezentarea la program.
2. Pentru biletele de odihnă și/sau de tratament cumpărate prin organizații sindicale, Agenția va face restituiri numai în baza cererilor de
renunțare contrasemnate și ștampilate de reprezentantul organizației sindicale.
3. În cazul în care o ambasadă refuză să acorde viza de intrare pentru efectuarea pachetului de servicii, turistului i se vor reține toate
taxele achitate de Agenție prestatorilor direcți, precum și cheltuielile de operare proprii acesteia.
4. În cazul în care turistul care a intrat pe teritoriul statului în care se realizează pachetul de servicii turistice refuză să se mai întoarcă în
România și autoritățile din țara respectivă fac cheltuieli de orice natură cu acesta, turistul respectiv are obligația de a suporta toate aceste cheltuieli.
5. Penalizările echivalente cu prețul contractului se aplică și în cazul în care turistul nu ajunge la timp la aeroport sau la locul de plecare, dacă
nu poate pleca în călătorie pentru că nu are actele în regulă sau dacă este întors de la graniță de către poliția de frontieră.
6. Turistul trebuie să depună în scris cererea de renunțare la pachetul de servicii turistice, cu număr de înregistrare la Agenția la care a
achitat serviciile. În caz contrar, cererea de renunțare nu este luată în considerare.
7. Agenția va acorda despăgubiri în funcție de gradul de nerespectare a obligațiilor din contract.
VI. Reclamații
1. În cazul în care turistul este nemulțumit de serviciile turistice primite, acesta are obligația de a întocmi o sesizare în scris, clar și
explicit, cu privire la deficiențele constatate la fața locului, legate de realizarea pachetului de servicii turistice contractat, ce se va transmite prompt
atât Agenției, cât și prestatorului de servicii turistice (conducerii hotelului, restaurantului).
2. Atât Agenția, cât și prestatorul de servicii turistice vor acționa imediat pentru soluționarea sesizării. În cazul în care sesizarea nu este
soluționată sau este soluționată parțial, turistul va depune la sediul Agenției o reclamație în scris, în termen de maximum ... zile calendaristice de la
încheierea călătoriei, Agenția urmând ca, în termen de .... zile calendaristice, să comunice turistului despăgubirile care i se cuvin.
VII. Asigurări — Turistul este asigurat pentru rambursarea cheltuielilor de repatriere și/sau a sumelor achitate de el în cazul insolvabilității
sau falimentului Agenției la Societatea de Asigurare .................................. din localitatea ......................................, str. ..............................
nr. ............., telefon ............................, fax ............................... .
Facultativ, turistul are posibilitatea încheierii unui contract de asigurare, care să acopere taxele de transfer, sau a unui contract de
asistență care să acopere taxele de repatriere în caz de accidente, de boală sau deces, ori a unui contract de asigurare pentru bagaje.
VIII. Documentele contractului se constituie ca anexă la acesta și sunt următoarele:
a) voucherul, biletul de odihnă—tratament, biletul de excursie, după caz;
b) programul turistic, în cazul acțiunilor turistice.
IX. Dispoziții finale
1. Prezentul contract a fost încheiat în două exemplare, câte unul pentru fiecare parte.
2. Comercializarea pachetelor de servicii turistice se va face în conformitate cu prevederile prezentului contract și cu respectarea
prevederilor Ordonanței Guvernului nr. 107/1999 privind activitatea de comercializare a pachetelor de servicii turistice, aprobată cu modificări și
completări prin Legea nr. 631/2001, cu modificările ulterioare.
3. Contractul poate fi prezentat și sub forma unui catalog, pliant sau alt înscris, dacă turistul este informat despre aceasta și dacă
documentul conține informațiile prevăzute de art. 10 alin. (2) din Ordonanța Guvernului nr. 107/1999, aprobată cu modificări și completări prin Legea
nr. 631/2001, cu modificările ulterioare.
Agenția,
Denumirea ................................................
Reprezentantul .........................................
Ștampila ....................................................

Turist,
Numele ...................................
Prenumele .................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 334/20.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015876]
ISSN 1453—4495

PDF compression, OCR, web-optimization with CVISION's PdfCompressor

