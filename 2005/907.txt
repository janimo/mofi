Anul 173 (XVII) — Nr. 907

PARTEA

I

LEGI, DECRETE, HOTĂRÂRI ȘI ALTE ACTE

Marți, 11 octombrie 2005

SUMAR

Nr.

272.

974.

273.

975.

Pagina
LEGI ȘI DECRETE
— Lege pentru completarea art. 1 din Legea
nr. 570/2003 privind interzicerea exploatării de
masă lemnoasă din fondul forestier național și din
afara acestuia, pentru o perioadă de 3 ani, în
județele Brăila, Călărași, Constanța, Dolj, Galați,
Giurgiu, Ialomița, Olt, Tulcea și Teleorman ............
— Decret privind promulgarea Legii pentru
completarea art. 1 din Legea nr. 570/2003 privind
interzicerea exploatării de masă lemnoasă din
fondul forestier național și din afara acestuia,
pentru o perioadă de 3 ani, în județele Brăila,
Călărași, Constanța, Dolj, Galați, Giurgiu, Ialomița,
Olt, Tulcea și Teleorman..........................................

— Lege privind aprobarea Ordonanței de urgență
a Guvernului nr. 83/2005 pentru modificarea
art. 10 alin. (6) din Ordonanța Guvernului
nr. 96/1998 privind reglementarea regimului silvic
și administrarea fondului forestier național,
republicată ..................................................................
— Decret pentru promulgarea Legii privind
aprobarea Ordonanței de urgență a Guvernului
nr. 83/2005 pentru modificarea art. 10 alin. (6) din
Ordonanța Guvernului nr. 96/1998 privind
reglementarea regimului silvic și administrarea
fondului forestier național, republicată .....................

Nr.

Pagina

274.

— Lege pentru aprobarea Ordonanței de urgență
a Guvernului nr. 52/2005 privind ratificarea
Acordului de împrumut dintre România și Banca
Internațională pentru Reconstrucție și Dezvoltare,
semnat la București la 28 ianuarie 2005, pentru
finanțarea Proiectului de restructurare a
transporturilor .............................................................

4

976.

— Decret privind promulgarea Legii pentru
aprobarea Ordonanței de urgență a Guvernului
nr. 52/2005 privind ratificarea Acordului de
împrumut dintre România și Banca Internațională
pentru Reconstrucție și Dezvoltare, semnat la
București la 28 ianuarie 2005, pentru finanțarea
Proiectului de restructurare a transporturilor...........

4

279.

— Lege privind ucenicia la locul de muncă ..........

5–7

981.

— Decret pentru promulgarea Legii privind
ucenicia la locul de muncă ......................................

8

2

2

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
687.

3

— Ordin al ministrului muncii, solidarității sociale
și familiei privind stabilirea, începând cu luna
octombrie 2005, a costului mediu lunar de
întreținere pe baza căruia se calculează
contribuția de întreținere datorată de persoanele
asistate în căminele pentru persoane vârstnice .....

8

2

MONITORUL OFICIAL AL ROMÂNIEI, PARTEA I, Nr. 907/11.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea art. 1 din Legea nr. 570/2003
privind interzicerea exploatării de masă lemnoasă
din fondul forestier național și din afara acestuia,
pentru o perioadă de 3 ani, în județele Brăila, Călărași,
Constanța, Dolj, Galați, Giurgiu, Ialomița, Olt, Tulcea
și Teleorman
Parlamentul României adoptă prezenta lege.
Articol unic. — La articolul 1 din Legea nr. 570/2003 privind
interzicerea exploatării de masă lemnoasă din fondul forestier național și din
afara acestuia, pentru o perioadă de 3 ani, în județele Brăila, Călărași,
Constanța, Dolj, Galați, Giurgiu, Ialomița, Olt, Tulcea și Teleorman, publicată
în Monitorul Oficial al României, Partea I, nr. 932 din 23 decembrie 2003,
după litera e) se introduce o literă nouă, litera f), cu următorul cuprins:
îf) arborete situate pe terenurile forestiere scoase definitiv sau
temporar din circuitul silvic cu defrișarea vegetației forestiere, precum și
vegetația forestieră de pe terenurile din afara fondului forestier, a căror
defrișare este necesară pentru realizarea obiectivelor de interes național și a
celor declarate de utilitate publică, în condițiile legii.“
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 272.
PREȘEDINTELE ROMÂNIEI

DECRET
privind promulgarea Legii pentru completarea art. 1
din Legea nr. 570/2003 privind interzicerea exploatării
de masă lemnoasă din fondul forestier național
și din afara acestuia, pentru o perioadă de 3 ani,
în județele Brăila, Călărași, Constanța, Dolj, Galați, Giurgiu,
Ialomița, Olt, Tulcea și Teleorman
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea art. 1 din
Legea nr. 570/2003 privind interzicerea exploatării de masă lemnoasă din
fondul forestier național și din afara acestuia, pentru o perioadă de 3 ani, în
județele Brăila, Călărași, Constanța, Dolj, Galați, Giurgiu, Ialomița, Olt,
Tulcea și Teleorman și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 974.

MONITORUL OFICIAL AL ROMÂNIEI, PARTEA I, Nr. 907/11.X.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 83/2005 pentru modificarea art. 10 alin. (6) din Ordonanța
Guvernului nr. 96/1998 privind reglementarea regimului silvic
și administrarea fondului forestier național, republicată
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 83
din 14 iulie 2005 pentru modificarea art. 10 alin. (6) din Ordonanța
Guvernului nr. 96/1998 privind reglementarea regimului silvic și administrarea
fondului forestier național, republicată, publicată în Monitorul Oficial al
României, Partea I, nr. 627 din 19 iulie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 5 octombrie 2005.
Nr. 273.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 83/2005 pentru modificarea
art. 10 alin. (6) din Ordonanța Guvernului nr. 96/1998
privind reglementarea regimului silvic și administrarea
fondului forestier național, republicată
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 83/2005 pentru modificarea art. 10 alin. (6) din
Ordonanța Guvernului nr. 96/1998 privind reglementarea regimului silvic și
administrarea fondului forestier național, republicată, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 5 octombrie 2005.
Nr. 975.

3

4

MONITORUL OFICIAL AL ROMÂNIEI, PARTEA I, Nr. 907/11.X.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 52/2005 privind ratificarea Acordului de împrumut
dintre România și Banca Internațională pentru Reconstrucție
și Dezvoltare, semnat la București la 28 ianuarie 2005,
pentru finanțarea Proiectului de restructurare
a transporturilor
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 52
din 15 iunie 2005 privind ratificarea Acordului de împrumut dintre România
și Banca Internațională pentru Reconstrucție și Dezvoltare, semnat la
București la 28 ianuarie 2005, pentru finanțarea Proiectului de restructurare
a transporturilor, publicată în Monitorul Oficial al României, Partea I, nr. 514
din 16 iunie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 274.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 52/2005 privind ratificarea
Acordului de împrumut dintre România
și Banca Internațională pentru Reconstrucție și Dezvoltare,
semnat la București la 28 ianuarie 2005,
pentru finanțarea Proiectului de restructurare
a transporturilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 52/2005 privind ratificarea Acordului de împrumut
dintre România și Banca Internațională pentru Reconstrucție și Dezvoltare,
semnat la București la 28 ianuarie 2005, pentru finanțarea Proiectului de
restructurare a transporturilor și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 976.

MONITORUL OFICIAL AL ROMÂNIEI, PARTEA I, Nr. 907/11.X.2005

5

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind ucenicia la locul de muncă
Parlamentul României adoptă prezenta lege.
CAPITOLUL I
Dispoziții generale
Art. 1. — Ucenicia la locul de muncă reprezintă
formarea profesională realizată în baza unui contract de
ucenicie la locul de muncă.
Art. 2. — Ucenicul este persoana fizică încadrată în
muncă în baza unui contract de ucenicie la locul de
muncă.
Art. 3. — (1) Maistrul de ucenicie este persoana atestată
în condițiile prezentei legi, care coordonează formarea
profesională a ucenicului.
(2) Maistrul de ucenicie este salariat al angajatorului
care organizează ucenicia la locul de muncă.
(3) În cazul în care ucenicia la locul de muncă este
organizată de către o persoană fizică autorizată să
desfășoare activități economice în mod independent sau o
asociație familială, maistrul de ucenicie este chiar persoana
fizică autorizată sau un membru al asociației familiale.
CAPITOLUL II
Contractul de ucenicie la locul de muncă
Art. 4. — (1) Contractul de ucenicie la locul de muncă
este un contract individual de muncă de tip particular,
încheiat pe durată determinată, în temeiul căruia o
persoană fizică, denumită ucenic, se obligă să se
pregătească profesional și să muncească pentru și sub
autoritatea unei persoane juridice sau fizice denumite
angajator, care se obligă să-i asigure plata salariului și
toate condițiile necesare formării profesionale.
(2) Încheierea, executarea, modificarea, suspendarea și
încetarea contractului de ucenicie la locul de muncă se fac
în condițiile respectării reglementărilor Legii nr. 53/2003 —
Codul muncii referitoare la ucenicie și la contractul
individual de muncă.
(3) Contractul de ucenicie la locul de muncă se încheie
obligatoriu în formă scrisă, în limba română, și se
înregistrează în termen de 20 de zile la inspectoratul
teritorial de muncă județean, respectiv al municipiului
București. Obligația de încheiere a contractului de ucenicie
la locul de muncă, în formă scrisă, revine angajatorului.
(4) Pe lângă elementele obligatorii ale contractului
individual de muncă, contractul de ucenicie la locul de
muncă cuprinde și următoarele clauze cu privire la:
a) calificarea, respectiv competențele pe care urmează
să le dobândească ucenicul;
b) numele maistrului de ucenicie și calificarea acestuia;
c) locul în care se desfășoară activitatea de formare
profesională;
d) repartizarea programului de pregătire practică și a
celui de pregătire teoretică, după caz;
e) durata necesară obținerii calificării sau competențelor;
f) avantajele în natură acordate ucenicului.
(5) Drepturile și obligațiile angajatorului și ale ucenicului
se stabilesc prin contractul de ucenicie la locul de muncă,
ce se completează cu prevederile din cuprinsul contractului

colectiv de muncă aplicabil și prin regulamentele interne,
după caz.
(6) Modelul-cadru al contractului de ucenicie la locul de
muncă se aprobă prin hotărâre a Guvernului.
Art. 5. — (1) Poate fi încadrată, ca ucenic în muncă,
orice persoană fizică ce a împlinit vârsta de 16 ani, dar nu
mai mult de 25 de ani, și nu deține o calificare pentru
ocupația în care se organizează ucenicia la locul de
muncă.
(2) Persoana fizică poate încheia un contract de
ucenicie la locul de muncă, în calitate de ucenic, și la
împlinirea vârstei de 15 ani, cu acordul scris al părinților
sau al reprezentanților legali, pentru activități potrivite cu
dezvoltarea fizică, aptitudinile și cunoștințele sale, dacă
astfel nu îi sunt periclitate sănătatea, dezvoltarea și
pregătirea profesională. Lipsa acordului părinților sau al
reprezentanților legali atrage după sine nulitatea absolută a
contractului de ucenicie.
(3) Se pot încadra în muncă în calitate de ucenici și
următoarele categorii:
a) cetățenii străini, precum și apatrizii care au obținut
permis de muncă în România, conform reglementărilor
legale în vigoare;
b) cetățenii statelor membre ale Uniunii Europene, ai
statelor semnatare ale Acordului privind Spațiul Economic
European și membrii de familie ai acestora.
(4) Maternitatea nu constituie motiv de discriminare în
executarea uceniciei la locul de muncă.
(5) Ucenicii care au împlinit vârsta de 18 ani au dreptul
la întreținere, acestora aplicându-li-se prevederile Codului
familiei, perioada de ucenicie fiind asimilată cu cea de
continuare a studiilor.
Art. 6. — (1) Pot încheia contracte de ucenicie la locul
de muncă, în calitate de angajatori, numai persoanele
juridice și persoanele fizice autorizate de Ministerul Muncii,
Solidarității Sociale și Familiei, potrivit prevederilor prezentei
legi.
(2) Prin derogare de la prevederile Legii nr. 300/2004
privind autorizarea persoanelor fizice și a asociațiilor
familiale care desfășoară activități economice în mod
independent, pot încadra în muncă ucenici și:
a) persoana fizică autorizată, dacă face dovada că
prestează de cel puțin un an activitatea pentru care a fost
autorizată;
b) asociația familială, prin reprezentantul acesteia, dacă
face dovada că prestează de cel puțin un an activitatea
pentru care s-a constituit ca asociație familială.
(3) Persoana fizică autorizată, respectiv asociația
familială, pot organiza ucenicie la locul de muncă pentru
maximum trei ucenici care se pregătesc concomitent și
numai pentru nivelul I de calificare, potrivit dispozițiilor
legale.
(4) Dispozițiile prezentei legi referitoare la încheierea
contractului de ucenicie la locul de muncă sunt aplicabile
și în cazul raporturilor de muncă ale ucenicilor încadrați de
asociațiile cooperatiste, reglementate prin legi speciale.

6

MONITORUL OFICIAL AL ROMÂNIEI, PARTEA I, Nr. 907/11.X.2005

Art. 7. — (1) Durata contractului de ucenicie la locul de
muncă nu poate fi mai mare de 3 ani și mai mică de
6 luni.
(2) Ucenicul poate fi supus unei perioade de probă
care nu va depăși 30 de zile lucrătoare.
(3) Formarea profesională prin ucenicie la locul de
muncă cuprinde pregătirea teoretică și pregătirea practică
sau numai pregătirea practică.
(4) Timpul necesar pregătirii teoretice a ucenicului este
inclus în programul normal de muncă.
(5) Salariul de bază lunar, stabilit prin contractul de
ucenicie la locul de muncă, este cel puțin egal cu salariul
de bază minim brut pe țară, în vigoare pentru un program
de 8 ore pe zi, respectiv de 40 de ore în medie pe
săptămână.
(6) Programul normal de muncă pentru persoanele
încadrate în baza unui contract de ucenicie la locul de
muncă este de maximum 8 ore pe zi, în regim de
maximum 5 zile pe săptămână.
(7) Pe perioada încadrării în muncă în baza contractului
de ucenicie la locul de muncă, angajatorul are obligația să
asigure ucenicului care are domiciliul stabil în altă
localitate, fără posibilități de navetă zilnică, condiții de
cazare și de masă în regim de 3 mese pe zi, în unități de
profil autorizat, conform legii.
(8) Condițiile de cazare trebuie să fie asigurate de către
angajator și suportate de ucenic, iar contravaloarea
acestora nu poate depăși 50% din venitul net salarial
realizat de către ucenic la locul de muncă, conform
contractului de ucenicie în vigoare.
CAPITOLUL III
Statutul ucenicului
Art. 8. — (1) Persoana încadrată în muncă în baza
contractului de ucenicie la locul de muncă are statut de
ucenic.
(2) La încheierea contractului de ucenicie, angajatorul
poate solicita absolventului angajarea obligației de a
rămâne în unitatea respectivă cu contract de muncă pe o
perioadă negociată între părți. În caz contrar, ucenicul va
rambursa contravaloarea cheltuielilor făcute de angajator cu
formarea sa profesională.
Art. 9. — (1) Statutul de ucenic îi conferă acestuia
toate drepturile și obligațiile prevăzute de legislația muncii,
precum și drepturile și obligațiile prevăzute de prezenta
lege.
(2) Ucenicul beneficiază de dispozițiile legale aplicabile
celorlalți salariați, în măsura în care acestea nu sunt
contrare statutului ucenicului.
Art. 10. — (1) În vederea formării profesionale a
ucenicului, angajatorul are obligația să asigure ucenicului
accesul la pregătire teoretică și practică, precum și toate
condițiile necesare pentru ca maistrul de ucenicie să-și
îndeplinească sarcinile în ceea ce privește formarea
ucenicului.
(2) Coordonarea activității de formare profesională a
ucenicului se realizează de către maistrul de ucenicie,
definit conform prevederilor art. 3.
(3) Persoana fizică autorizată și membrul asociației
familiale pregătesc ucenici în nume propriu, având în
același timp și calitatea de maiștri de ucenicie.

CAPITOLUL IV
Autorizarea angajatorului și atestarea
maistrului de ucenicie
Art. 11. — Autorizarea angajatorului și atestarea
maistrului de ucenicie se realizează de Ministerul Muncii,
Solidarității Sociale și Familiei, prin direcțiile de muncă,
solidaritate socială și familie județene și a municipiului
București, în baza avizului comisiei de autorizare a
furnizorilor de formare profesională județene, respectiv a
municipiului București, constituite potrivit legii.
Art. 12. — Autorizarea angajatorului și atestarea
maistrului de ucenicie se fac pentru o perioadă de 4 ani,
cu posibilitatea de prelungire.
Art. 13. — (1) Retragerea autorizației angajatorului și a
atestatului de maistru de ucenicie se face de Ministerul
Muncii, Solidarității Sociale și Familiei, prin direcțiile de
muncă, solidaritate socială și familie județene și a
municipiului București.
(2) Modalitatea de autorizare a angajatorului și de
atestare a maistrului de ucenicie, precum și retragerea
autorizației, respectiv a atestatului, se stabilesc prin
normele metodologice de aplicare a prezentei legi.
CAPITOLUL V
Organizarea uceniciei la locul de muncă
Art. 14. — (1) Ucenicia la locul de muncă se
organizează pentru nivelurile 1, 2 și 3 de calificare, stabilite
prin legislația în vigoare.
(2) Ucenicia la locul de muncă se organizează pentru
calificările stabilite prin legislația în vigoare și pentru
ocupațiile cuprinse în Clasificarea Ocupațiilor din România,
pentru care există standarde de pregătire profesională,
respectiv standarde ocupaționale.
Art. 15. — (1) Pregătirea teoretică se desfășoară la un
furnizor de formare profesională autorizat, conform
prevederilor legale în vigoare pentru calificarea sau
ocupația respectivă.
(2) Pregătirea practică se desfășoară în locuri de
muncă care să permită dobândirea tuturor competențelor
prevăzute de standardul ocupațional, respectiv de
standardul de pregătire profesională.
(3) Este interzisă utilizarea ucenicilor la prestarea altor
activități și/sau exercitarea altor atribuții în afara celor care
au ca obiect pregătirea teoretică și practică conform
contractului de ucenicie la locul de muncă.
Art. 16. — (1) Evaluarea finală a pregătirii teoretice și
practice a ucenicului este organizată de angajator.
(2) Comisia de autorizare a furnizorilor de formare
profesională județeană, respectiv a municipiului București,
la solicitarea angajatorului, desemnează o comisie de
examinare constituită din specialiști în domeniul de
activitate în care s-a realizat formarea profesională a
ucenicului.
(3) Evaluarea și certificarea formării profesionale prin
ucenicie la locul de muncă se realizează în conformitate
cu prevederile legale în vigoare privind formarea
profesională a adulților.
CAPITOLUL VI
Susținerea financiară a uceniciei la locul de muncă
Art. 17. — (1) Angajatorii care încadrează în muncă
persoane, în baza unui contract de ucenicie la locul de
muncă conform prezentei legi, primesc lunar, la cerere, din
bugetul asigurărilor pentru șomaj, pe perioada derulării
contractului de ucenicie, pentru fiecare persoană:

MONITORUL OFICIAL AL ROMÂNIEI, PARTEA I, Nr. 907/11.X.2005
a) o sumă egală cu 50% din salariul de bază minim
brut pe țară, în vigoare;
b) o sumă egală cu contravaloarea lunară a serviciilor
de instruire teoretică a ucenicului, fără a putea depăși 20%
din salariul de bază minim brut pe țară, în vigoare.
(2) Prevederile alin. (1) nu se aplică pe perioada de
probă prevăzută în cuprinsul contractului de ucenicie la
locul de muncă, precum și pe perioada în care raporturile
de muncă sunt suspendate.
(3) Suma lunară prevăzută la alin. (1) lit. a) se acordă
angajatorilor proporțional cu timpul efectiv lucrat de ucenic,
precum și pentru perioada concediului anual de odihnă al
ucenicului.
Art. 18. — Nu beneficiază de prevederile art. 17
angajatorii care, anterior încheierii contractului de ucenicie
la locul de muncă, au avut cu persoana în cauză încheiat
un alt contract de ucenicie la locul de muncă.
Art. 19. — Modul de acordare a sumelor prevăzute la
art. 17 alin. (1), din bugetul asigurărilor pentru șomaj, se
stabilește prin normele metodologice de aplicare a
prezentei legi.
Art. 20. — (1) Calificările sau competențele profesionale
pentru care se acordă sumele prevăzute la art. 17 se
stabilesc anual prin ordin al președintelui Agenției Naționale
pentru Ocuparea Forței de Muncă.
(2) Stabilirea anuală a calificărilor sau competențelor
profesionale pentru care se acordă sumele prevăzute la
art. 17 nu produce efecte asupra finanțării contractelor de
ucenicie aflate în derulare la data apariției ordinului
menționat la alin. (1).
CAPITOLUL VII
Dispoziții finale
Art. 21. — (1) În scopul asigurării formării profesionale
a ucenicilor, angajatorii care beneficiază de facilitățile
prevăzute la art. 17 sunt obligați să mențină raporturile de
muncă ale acestora pe perioada contractului de ucenicie la
locul de muncă încheiat.
(2) În situația în care raporturile de muncă încheiate
între angajator și ucenic încetează anterior datei expirării
contractului de ucenicie la locul de muncă, angajatorii sunt
obligați să restituie, în totalitate, agenției pentru ocuparea
forței de muncă județene, respectiv a municipiului
București, sumele încasate de la bugetul asigurărilor pentru
șomaj pentru fiecare ucenic, plus dobânda de referință a
Băncii Naționale a României, în vigoare la data încetării
raporturilor de muncă, dacă încetarea acestora a avut loc
din motivele prevăzute la art. 55 lit. b), art. 56 lit. c), e) și
f) și art. 65 din Legea nr. 53/2003 — Codul muncii, cu
modificările și completările ulterioare.

7

Art. 22. — Controlul respectării obligațiilor privind
menținerea raporturilor de muncă încheiate între ucenici și
angajatorii care beneficiază de sume din bugetul
asigurărilor pentru șomaj, în temeiul art. 17, se efectuează
de organele de control din cadrul agențiilor pentru
ocuparea forței de muncă județene, respectiv a municipiului
București.
Art. 23. — (1) Inspectorii de muncă au competența de
a controla modul de încheiere, executare, modificare,
suspendare și încetare a contractului de ucenicie la locul
de muncă în situațiile și în condițiile prevăzute de normele
metodologice de aplicare a prevederilor prezentei legi.
(2) La sesizarea inspectorilor de muncă se poate
declanșa procedura de retragere a autorizației angajatorului
sau a atestatului maistrului de ucenicie.
Art. 24. — Ministerul Muncii, Solidarității Sociale și
Familiei, prin direcțiile de muncă, solidaritate socială și
familie județene, respectiv a municipiului București, exercită
controlul asupra modului în care este organizată și se
desfășoară ucenicia la locul de muncă.
Art. 25. — Conflictele în legătură cu încheierea,
executarea, modificarea, suspendarea și încetarea
contractului de ucenicie la locul de muncă se soluționează
conform prevederilor legale privind conflictele de muncă.
Art. 26. — (1) Constituie contravenție și se
sancționează de către persoanele stabilite cu atribuții de
control conform art. 23, cu amendă de 50.000.000 lei
(5.000 lei RON), încălcarea dispozițiilor prevăzute la art. 4
alin. (3), art. 5 alin. (1), (2) și (4), art. 6 alin. (1) și (3),
art. 7 alin. (1), (2), (4)—(8), art. 9, art. 10 alin. (1) și (2),
art. 15 și art. 17 alin. (3).
(2) În cazul în care se constată că au fost încălcate de
3 ori într-un an dispozițiile sancționate la alin. (1), se
solicită retragerea autorizației angajatorului de încadrare a
ucenicilor la locul de muncă și a dreptului de a obține o
nouă autorizație pe o perioadă de 4 ani de la data
retragerii acesteia.
Art. 27. — Ministerul Muncii, Solidarității Sociale și
Familiei elaborează și supune spre aprobare Guvernului
normele metodologice pentru aplicarea prevederilor
prezentei legi, în termen de 90 de zile de la data publicării
acesteia în Monitorul Oficial al României, Partea I.
Art. 28. — Măsurile de natura ajutorului de stat,
prevăzute la art. 17, vor fi notificate de Ministerul Muncii,
Solidarității Sociale și Familiei, conform Legii nr. 143/1999
privind ajutorul de stat, cu modificările și completările
ulterioare, și se vor acorda numai după autorizarea
acestora de Consiliul Concurenței.
Art. 29. — Prezenta lege intră în vigoare la 120 de zile
de la data publicării în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 5 octombrie 2005.
Nr. 279.

8

MONITORUL OFICIAL AL ROMÂNIEI, PARTEA I, Nr. 907/11.X.2005
PREȘEDINTELE ROMÂNIEI

DECRET
pentru promulgarea Legii privind ucenicia la locul de muncă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind ucenicia la locul de muncă
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 981.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind stabilirea, începând cu luna octombrie 2005, a costului mediu lunar de întreținere
pe baza căruia se calculează contribuția de întreținere datorată de persoanele asistate
în căminele pentru persoane vârstnice
Având în vedere:
— art. 1 alin. (1) și (2) din Normele metodologice privind stabilirea costului mediu lunar de întreținere în căminele
pentru persoanele vârstnice, aprobate prin Hotărârea Guvernului nr. 1.021/2000;
— Avizul Ministerului Finanțelor Publice nr. 144.153 din 4 iulie 2005;
— Nota ministrului muncii, solidarității sociale și familiei nr. 5.295 din 22 septembrie 2005,
în temeiul art. 16 din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Articol unic. — Începând cu luna octombrie 2005, costul
mediu lunar de întreținere pe baza căruia se calculează

contribuția de întreținere datorată de persoanele asistate în
căminele pentru persoane vârstnice este de 290 lei (RON).

Ministrul muncii, solidarității sociale și familiei,
Gheorghe Barbu
București,
Nr. 687.

28 septembrie 2005.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 907/11.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063198]
ISSN 1453—4495

