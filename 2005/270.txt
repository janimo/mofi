Anul 173 (XVII) — Nr. 270

PARTEA

I

LEGI, DECRETE, HOTĂRÂRI ȘI ALTE ACTE

Vineri, 1 aprilie 2005

SUMAR

Nr.

183.

Pagina
DECRETE
— Decret privind conferirea Ordinului național
Steaua României în grad de Comandor..................

Pagina

120.

— Ordin al ministrului economiei și comerțului
pentru completarea Ordinului ministrului economiei
și comerțului nr. 872/2004 privind unele măsuri
pentru recunoașterea organismelor pentru
evaluarea conformității echipamentelor sub
presiune transportabile noi, pentru reevaluarea
conformității și efectuarea inspecțiilor periodice ale
echipamentelor sub presiune transportabile
existente și pentru exercitarea funcției de
supraveghere .............................................................

5

121.

— Ordin al ministrului economiei și comerțului
pentru înlocuirea anexei la Ordinul ministrului
economiei și comerțului nr. 393/2003 privind
aprobarea Listei cuprinzând standardele române
din domeniul securității utilizatorilor de jucării, care
adoptă standardele europene armonizate ...............

5–7

267/3.554. — Ordin al ministrului transporturilor,
construcțiilor și turismului și al ministrului educației
și cercetării privind modificarea și completarea
anexei nr. 1 la Ordinul ministrului transporturilor,
construcțiilor și turismului și al ministrului educației,
cercetării și tineretului nr. 972/5.572/2003 pentru
aprobarea Normelor metodologice privind
acordarea facilităților de transport pe calea ferată
și cu metroul pentru elevii și studenții din
învățământul universitar de stat și particular
acreditat, cursuri de zi..............................................

7–8

2

DECIZII ALE CURȚII CONSTITUȚIONALE
Decizia nr. 101 din 22 februarie 2005 referitoare la
excepția de neconstituționalitate a prevederilor
art. 8 alin. (2) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945—22 decembrie
1989 și ale art. VI alin. (4) din Ordonanța de urgență
a Guvernului nr. 184/2002 pentru modificarea și
completarea Legii nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989,
precum și pentru stabilirea unor măsuri pentru
accelerarea aplicării acesteia și a Ordonanței de
urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România, aprobată cu
modificări și completări prin Legea nr. 501/2002...

2–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea art. 3 din Regulamentul de organizare
și funcționare a Grupului pentru evaluarea
impactului economic al actelor normative asupra
întreprinderilor mici și mijlocii ...................................

4–5

56.

Nr.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 270/1.IV.2005

DECRETE
PREȘEDINTELE ROMÂNIEI

DECRET
privind conferirea Ordinului național Steaua României în grad de Comandor
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 6
lit. A pct. I și ale art. 11 din Legea nr. 29/2000 privind sistemul național de decorații al României, cu modificările ulterioare,
în semn de apreciere pentru contribuția personală la obținerea unor rezultate economice concludente la Uzinele
îDacia“ din Pitești după preluarea acesteia de către Grupul îRenault“ — S.A., pentru promovarea unei imagini pozitive a
României în lume prin realizarea și comercializarea pe plan extern a autoturismului Dacia Logan,
Președintele României

d e c r e t e a z ă:

Articol unic. — Se conferă Ordinul național Steaua
României în grad de Comandor domnului Louis

Schweitzer, președinte-director general al Grupului
îRenault“ — S.A.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 martie 2005.
Nr. 183.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 101
din 22 februarie 2005

referitoare la excepția de neconstituționalitate a prevederilor art. 8 alin. (2)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989 și ale art. VI alin. (4) din Ordonanța de urgență
a Guvernului nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de urgență a Guvernului nr. 94/2000
privind retrocedarea unor bunuri imobile care au aparținut cultelor religioase din România, aprobată cu
modificări și completări prin Legea nr. 501/2002
Constantin Doldur
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 8 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989 și ale art. VI
alin. (4) din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, precum și pentru
stabilirea unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și completări
prin Legea nr. 501/2002, excepție ridicată de Wilhemine

Christa Kitzinger în Dosarul nr. 1.811/2004 al Curții de Apel
Alba Iulia — Secția civilă.
La apelul nominal lipsesc părțile. Procedura de citare a fost
legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textele de lege criticate nu încalcă principiul
constituțional al egalității cetățenilor în fața legii, deoarece,
pentru situații juridice diferite, regimul juridic adoptat de către
legiuitor nu poate fi identic. Nu poate fi reținută nici încălcarea
art. 44 din Constituție, dat fiind că principiul constituțional al
garantării dreptului de proprietate privată operează numai în
condițiile în care acest drept a fost dobândit în mod legal.
C U R T E A,

având în vedere actele și lucrările dosarului, constată
următoarele:
Prin Încheierea din 7 octombrie 2004, pronunțată în
Dosarul nr. 1.811/2004, Curtea de Apel Alba Iulia — Secția
civilă a sesizat Curtea Constituțională cu excepția de
neconstituționalitate a prevederilor art. 8 din Legea
nr. 10/2001 privind regimul juridic al unor imobile preluate în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 270/1.IV.2005
mod abuziv în perioada 6 martie 1945—22 decembrie 1989 și
ale art. VI alin. (4) din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care au
aparținut cultelor religioase din România, aprobată cu
modificări și completări prin Legea nr. 501/2002, excepție
ridicată de Wilhemine Christa Kitzinger.
În motivarea excepției de neconstituționalitate se susține
că prevederile legale criticate încalcă art. 16 din Constituție,
deoarece îcreează o inegalitate între persoanele fizice și
cultele religioase din România“. Se mai arată că prin legi
speciale sunt acordate anumite drepturi cultelor religioase din
România, fiind încălcat astfel dreptul de proprietate al
persoanelor fizice. De asemenea, se susține că dispozițiile
legale criticate fac ineficientă aplicarea art. 46 alin. (2) din
Legea nr. 10/2001, care este incident în judecarea cauzei în
care s-a invocat excepția.
Curtea de Apel Alba Iulia — Secția civilă consideră că
textele de lege criticate nu încalcă dispozițiile constituționale
invocate. În acest sens, se arată că prevederile art. 8 alin. (2)
din Legea nr. 10/2001 exprimă intenția legiuitorului de a
interzice înstrăinarea temporară a imobilelor aparținând cultelor
religioase și de a preveni schimbarea destinației acestora, în
vederea adoptării unei reglementări a regimului juridic al unor
astfel de imobile, prin legi speciale distincte. În ceea ce
privește prevederile art. VI alin. (4) din Ordonanța de urgență
a Guvernului nr. 184/2002, acest text de lege reprezintă, în
opinia instanței de judecată, expresia juridică a respectării
egalității în drepturi a tuturor cetățenilor persoane fizice și
juridice, inclusiv cultele religioase. De asemenea, se arată că
nu poate fi primită susținerea privind încălcarea dispozițiilor
art. 44 din Constituție, deoarece argumentele aduse în
susținerea neconstituționalității sunt în realitate veritabile
apărări ce pot avea relevanță doar în judecarea fondului
cauzei deduse judecății.
Potrivit art. 30 alin. (1) din Legea nr. 47/1992, încheierea
de sesizare a fost comunicată președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens se arată că prevederile
art. 8 alin. (2) din Legea nr. 10/2001 sunt în deplină
concordanță cu dispozițiile constituționale invocate. Potrivit
punctului de vedere al Guvernului, legiuitorul este îndreptățit
să dispună indisponibilizarea imobilelor aparținând cultelor
religioase până la stabilirea situației juridice a acestora.
Prevederile art. VI alin. (4) din Ordonanța de urgență a
Guvernului nr. 184/2002 reprezintă o reflectare a principiilor
constituționale invocate de autorul excepției, îprin extinderea
aplicabilității textelor care protejează cumpărătorul de bunăcredință și pentru situațiile în care obiectul contractului de
vânzare-cumpărare îl constituie un imobil care a aparținut
cultelor religioase“.
Avocatul Poporului consideră că prevederile art. 8
alin. (1) din Legea nr. 10/2001 și ale art. VI alin. (4) din
Ordonanța de urgență a Guvernului nr. 184/2002 nu încalcă
principiul constituțional al egalității în drepturi, dat fiind că
textele de lege sunt aplicabile tuturor persoanelor aflate în
situația prevăzută de ipoteza normei juridice. În ceea ce
privește pretinsa încălcare a art. 44 din Constituție, se arată
că această susținere nu este întemeiată, deoarece îsoluția
excluderii din obiectul Legii nr. 10/2001 a terenurilor al căror
regim de restituire face obiectul unor legi speciale este
rezultatul opțiunii legiuitorului“, în temeiul dreptului pe care
statul îl are de a decide asupra modului de reparare a
injustițiilor și abuzurilor din legislația trecută, cu privire la
proprietatea funciară.
Președinții celor două Camere ale Parlamentului nu au
comunicat punctele lor de vedere.

3

C U R T E A,

examinând Încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum rezultă
din Încheierea de sesizare a Curții Constituționale din
7 octombrie 2004, îl constituie prevederile art. 8 din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
precum și cele ale art. VI alin. (4) din Ordonanța de urgență a
Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie 1989,
precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care au
aparținut cultelor religioase din România, aprobată cu modificări
și completări prin Legea nr. 501/2002.
Legea nr. 10/2001 a fost publicată în Monitorul Oficial al
României, Partea I, nr. 75 din 14 februarie 2001, iar
Ordonanța de urgență a Guvernului nr. 184/2002 a fost
publicată în Monitorul Oficial al României, Partea I, nr. 929
din 18 decembrie 2002.
În legătură cu neconstituționalitatea prevederilor art. 8 din
Legea nr. 10/2001, Curtea constată că, potrivit motivării
formulate de către autorul excepției, aceasta privește, în
realitate, doar alineatul (2) al acestui articol, care se referă la
regimul juridic al imobilelor ce au aparținut cultelor religioase
sau comunităților minorităților naționale, preluate de stat sau
de alte persoane juridice.
Prevederile legale criticate au următorul conținut:
— Art. 8 alin. (2) din Legea nr. 10/2001: îRegimul juridic al
imobilelor care au aparținut cultelor religioase sau comunităților
minorităților naționale, preluate de stat sau de alte persoane
juridice, va fi reglementat prin acte normative speciale. Până la
adoptarea acestor reglementări este interzisă înstrăinarea
imobilelor în cauză sau schimbarea destinației acestora.“;
— Art. VI alin. (4) al titlului II din Ordonanța de urgență a
Guvernului nr. 184/2002: î(4) Prin derogare de la dreptul comun,
indiferent de cauza de nulitate, dreptul la acțiune se prescrie în
termen de 6 luni de la data intrării în vigoare a prezentei ordonanțe
de urgență. Pentru soluționarea acestor cauze instanțele
judecătorești competente vor avea în vedere dispozițiile art. 46
alin. (1), (2) și (4) din Legea nr. 10/2001, cu modificările și
completările ulterioare.“
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi și în art. 44 —
Dreptul de proprietate privată, întrucât îa cumpărat imobilul cu
bună-credință“.
Examinând excepția de neconstituționalitate ridicată, Curtea
reține următoarele:
I. Art. 8 alin. (2) din Legea nr. 10/2001 a mai făcut obiect
al controlului de constituționalitate, prin raportare la aceleași
dispoziții constituționale, și cu o motivare identică. Prin Decizia
nr. 542 din 7 decembrie 2004, publicată în Monitorul Oficial
al României, Partea I, nr. 62 din 18 ianuarie 2005, Curtea
Constituțională s-a pronunțat în sensul că acest text de lege
are caracterul unei norme imperative, cu caracter temporar,
care instituie un regim juridic special, derogatoriu de la
regimul juridic al imobilelor preluate în mod abuziv în perioada
6 martie 1945—22 decembrie 1989, constând în interdicția
înstrăinării imobilelor care au aparținut cultelor religioase sau
comunităților minorităților naționale, preluate de stat sau de alte
persoane juridice, până la adoptarea unor acte normative
speciale. Prin urmare, Curtea a reținut că principiul constituțional

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 270/1.IV.2005

al egalității în drepturi nu este încălcat, deoarece persoanele
fizice, pe de o parte, și cultele religioase sau comunitățile
minorităților naționale, pe de altă parte, se află în situații juridice
diferite, ceea ce justifică adoptarea de către legiuitor a unui
regim juridic diferit. În acest sens este menționată și Decizia
nr. 41 din 4 februarie 2003, publicată în Monitorul Oficial al
României, Partea I, nr. 210 din 31 martie 2003.
Referitor la critica de neconstituționalitate privind încălcarea
dispozițiilor art. 44 din Constituție, prin Decizia nr. 542 din
7 decembrie 2004, anterior menționată, Curtea a statuat că
garantarea și ocrotirea proprietății operează în condițiile
dobândirii dreptului de proprietate cu respectarea prevederilor
legale. Prin urmare, nu poate fi invocată protecția
constituțională a dreptului de proprietate în condițiile dobândirii
acestui drept cu încălcarea unei norme juridice imperative.
II. În ceea ce privește critica de neconstituționalitate a
dispozițiilor art. VI alin. (4) al titlului II din Ordonanța de urgență
a Guvernului nr. 184/2002, prin Decizia nr. 542 din
7 decembrie 2004, Curtea a reținut că această reglementare,
stabilind un termen special, de prescripție a acțiunii în
constatarea nulității absolute, derogatoriu de la dreptul comun,
nu este de natură a aduce vreo atingere dreptului de
proprietate sau de a încălca principiul egalității în fața legii a
cetățenilor. Curtea a reținut, totodată, că soluția legiuitorului este
în concordanță cu dispozițiile constituționale cuprinse în art. 126
alin. (2), potrivit cărora îCompetența instanțelor judecătorești și
procedura de judecată sunt prevăzute numai prin lege“.
Soluțiile pronunțate și considerentele care au stat la baza
lor sunt valabile și în prezenta cauză, întrucât nu au intervenit
elemente noi de natură a determina o reconsiderare a
jurisprudenței Curții Constituționale.

De altfel, în legătură cu termenul de exercitare a dreptului
la acțiune prevăzut de art. VI alin. (4) din Ordonanța de
urgență a Guvernului nr. 184/2002, Curtea observă că, pentru
cei care nu au introdus acțiuni în restituirea imobilelor în
decursul termenului de 6 luni prevăzut inițial de Ordonanța de
urgență a Guvernului nr. 184/2002, a fost instituit, ca măsură
reparatorie, un nou termen în care poate fi exercitat dreptul
la acțiune. Astfel, art. II din Legea nr. 48 din 23 martie 2004
privind aprobarea Ordonanței de urgență a Guvernului
nr. 184/2002, publicată în Monitorul Oficial al României,
Partea I, nr. 262 din 25 martie 2004, prevede: îDreptul la
acțiune prevăzut la titlul II art. VI alin. (4) din Ordonanța de urgență
a Guvernului nr. 184/2002 se poate exercita și în termen de 6 luni
de la data intrării în vigoare a prezentei legi.“
În prezenta cauză autorul excepției mai susține că
dispozițiile legale criticate fac ineficientă aplicarea art. 46
alin. (2) din Legea nr. 10/2001, text ce este incident în
judecarea cauzei în care s-a invocat excepția. Sub acest
aspect, Curtea reține că nu este competentă să se pronunțe,
coordonarea legislativă fiind de resortul exclusiv al puterii
legiuitoare. Potrivit art. 2 alin. (2) din Legea nr. 47/1992
privind organizarea și funcționarea Curții Constituționale, îSunt
neconstituționale prevederile actelor prevăzute la alin. (1), care
încalcă dispozițiile sau principiile Constituției“. Curtea, în
jurisprudența sa, a stabilit că examinarea constituționalității
unui text de lege are în vedere compatibilitatea acestuia cu
dispozițiile constituționale pretins încălcate și nu compararea
mai multor prevederi legale între ele, astfel încât o problemă
de necorelare între două acte normative nu poate fi examinată
(Decizia nr. 81 din 25 mai 1999, publicată în Monitorul Oficial
al României, Partea I, nr. 325 din 8 iulie 1999).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (2) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989 și ale art. VI alin. (4) din Ordonanța de
urgență a Guvernului nr. 184/2002 pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—22 decembrie 1989, precum și pentru stabilirea unor măsuri pentru
accelerarea aplicării acesteia și a Ordonanței de urgență a Guvernului nr. 94/2000 privind retrocedarea unor bunuri imobile care
au aparținut cultelor religioase din România, aprobată cu modificări și completări prin Legea nr. 501/2002, excepție ridicată de
Wilhemine Christa Kitzinger în Dosarul nr. 1.811/2004 al Curții de Apel Alba Iulia — Secția civilă.
Definitivă și general obligatorie.
Pronunțată în ședința publică din data de 22 februarie 2005.
PREȘEDINTE,

CONSTANTIN DOLDUR

Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea art. 3 din Regulamentul de organizare și funcționare a Grupului
pentru evaluarea impactului economic al actelor normative asupra întreprinderilor mici și mijlocii
Având în vedere prevederile art. 9 alin. (5) din Legea nr. 346/2004 privind stimularea înființării și dezvoltării
întreprinderilor mici și mijlocii, cu modificările ulterioare, și ale art. 4 alin. (3) din Hotărârea Guvernului nr. 753/2003 privind
organizarea și funcționarea Agenției Naționale pentru Întreprinderi Mici și Mijlocii și Cooperație, cu modificările și
completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Alineatul (8) al art. 3 din Regulamentul de
organizare și funcționare a Grupului pentru evaluarea

impactului economic al actelor normative asupra
întreprinderilor mici și mijlocii, prevăzut în anexa la Ordinul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 270/1.IV.2005
președintelui Agenției Naționale pentru Întreprinderi Mici și
Mijlocii și Cooperație nr. 240/2004, publicat în Monitorul
Oficial al României, Partea I, nr. 1.130 din 30 noiembrie
2004, se modifică și va avea următorul cuprins:
î(8) Secretariatul GIL este asigurat de către Direcția
strategii, politici și analize pentru întreprinderi mici și mijlocii

5

și integrare europeană din cadrul Agenției Naționale pentru
Întreprinderi Mici și Mijlocii și Cooperație.“
Art. II. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 28 martie 2005.
Nr. 56.
MINISTERUL ECONOMIEI ȘI COMERȚULUI

ORDIN
pentru completarea Ordinului ministrului economiei și comerțului nr. 872/2004
privind unele măsuri pentru recunoașterea organismelor pentru evaluarea conformității
echipamentelor sub presiune transportabile noi, pentru reevaluarea conformității
și efectuarea inspecțiilor periodice ale echipamentelor sub presiune transportabile existente
și pentru exercitarea funcției de supraveghere
În conformitate cu prevederile art. 20 alin. (2) din Hotărârea Guvernului nr. 941/2003 privind stabilirea condițiilor
de introducere pe piață și utilizare repetată a echipamentelor sub presiune transportabile, publicată în Monitorul Oficial al
României, Partea I, nr. 636 din 5 septembrie 2003, cu modificările și completările ulterioare,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Punctul 7.4 de la litera C din anexa nr. 1 la
Ordinul ministrului economiei și comerțului nr. 872/2004
privind unele măsuri pentru recunoașterea organismelor
pentru evaluarea conformității echipamentelor sub presiune
transportabile noi, pentru reevaluarea conformității și
efectuarea inspecțiilor periodice ale echipamentelor sub
presiune transportabile existente și pentru exercitarea
funcției de supraveghere, publicat în Monitorul Oficial al
României, Partea I, nr. 30 din 10 ianuarie 2005, se
completează după cum urmează:

îNumărul de identificare pentru un organism ce
evaluează conformitatea cisternelor și recipientelor sub
presiune prin aplicarea procedurilor de evaluare prevăzute
la art. 5 alin. (1) și la art. 7 alin. (1) din hotărâre constă
din numărul alocat organismului ca urmare a înregistrării
acestuia în Registrul organismelor recunoscute, urmat de
indicativul RO.“
Art. II. — Prezentul ordin se publică în Monitorul Oficial
al României, Partea I.

Ministrul Economiei și Comerțului,
Codruț Ioan Șereș
București, 24 martie 2005.
Nr. 120.
MINISTERUL ECONOMIEI ȘI COMERȚULUI

ORDIN
pentru înlocuirea anexei la Ordinul ministrului economiei și comerțului nr. 393/2003
privind aprobarea Listei cuprinzând standardele române din domeniul securității
utilizatorilor de jucării, care adoptă standardele europene armonizate
În conformitate cu prevederile art. 6 alin. (3) din Hotărârea Guvernului nr. 396/2003 privind asigurarea securității
utilizatorilor de jucării,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Anexa la Ordinul ministrului economiei și
comerțului nr. 393/2003 privind aprobarea Listei cuprinzând
standardele române din domeniul securității utilizatorilor de
jucării, care adoptă standardele europene armonizate,
publicat în Monitorul Oficial al României, Partea I, nr. 49
din 20 ianuarie 2004, se înlocuiește cu anexa la prezentul
ordin ce conține Lista cuprinzând standardele române din

domeniul securității utilizatorilor de jucării, care adoptă
standardele europene armonizate, publicate în Jurnalul
Oficial al Uniunii Europene nr. 79 din 30 martie 2004.
Art. II. — Anexa*) face parte integrantă din prezentul
ordin.
Art. III. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 24 martie 2005.
Nr. 121.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 270/1.IV.2005
ANEXĂ
LISTA

cuprinzând standardele române din domeniul securității utilizatorilor de jucării, care adoptă standardele europene
armonizate, publicate în Jurnalul Oficial al Uniunii Europene nr. 79 din 30 martie 2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 270/1.IV.2005

MINISTERUL TRANSPORTURILOR, CONSTRUCȚIILOR ȘI TURISMULUI
Nr. 267 din 22 februarie 2005

7

MINISTERUL EDUCAȚIEI ȘI CERCETĂRII
Nr. 3.554 din 11 martie 2005

ORDIN
privind modificarea și completarea anexei nr. 1 la Ordinul ministrului transporturilor,
construcțiilor și turismului și al ministrului educației, cercetării și tineretului nr. 972/5.572/2003
pentru aprobarea Normelor metodologice privind acordarea facilităților de transport pe calea ferată
și cu metroul pentru elevii și studenții din învățământul universitar de stat și particular acreditat,
cursuri de zi
În temeiul prevederilor alin. (3) al art. I din Ordonanța de urgență a Guvernului nr. 163/2001 privind
reglementarea unor măsuri financiare, aprobată cu modificări și completări prin Legea nr. 364/2002, cu modificările
ulterioare, al art. 10 alin. (5) din Hotărârea Guvernului nr. 410/2004 privind organizarea și funcționarea Ministerului
Educației și Cercetării, cu modificările ulterioare, și al art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările ulterioare,
ministrul transporturilor, construcțiilor și turismului și ministrul educației și cercetării emit următorul ordin:
Art. I. — Anexa nr. 1 la Ordinul ministrului
transporturilor, construcțiilor și locuinței și al ministrului
educației, cercetării și tineretului nr. 972/5.572/2003 pentru
aprobarea normelor metodologice privind acordarea
facilităților de transport pe calea ferată și cu metroul pentru
elevii și studenții din învățământul universitar de stat și
particular acreditat, cursuri de zi, publicat în Monitorul
Oficial al României, Partea I, nr. 890 din 12 decembrie
2003, se modifică și se completează după cum urmează:

1. Litera b) a alineatului (1) al articolului 3 va avea
următorul cuprins:
îb) abonament lunar pentru elevi și studenți tren
persoane — cu număr nelimitat de călătorii pe distanțe de
până la 300 km, al cărui tarif reprezintă 50% din tariful
abonamentelor lunare cu număr nelimitat de călătorii pe
zone km pentru tren de persoane clasa a II-a (modelul
nr. 1);“.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 270/1.IV.2005

2. După litera d) a alineatului (1) al articolului 3 se
introduce litera e) cu următorul cuprins:
îe) bilet 50% reducere pentru elevi/studenți și
abonament lunar pentru elevi/studenți, tren persoane —
pentru călătoria cu trenurile aparținând operatorilor de
transport feroviar de călători, alții decât Societatea
Națională de Transport Feroviar de Călători «C.F.R.
Călători» — S.A.“
3. Articolul 9 va avea următorul cuprins:
îArt. 9. — (1) Calculul cheltuielilor aferente facilităților
acordate elevilor și studenților pentru transportul cu trenul
se va face de către Societatea Națională de Transport
Feroviar de Călători «C.F.R. Călători» — S.A. sau de alți
operatori de transport feroviar de călători.
(2) Pentru Societatea Națională de Transport Feroviar
de Călători «C.F.R. Călători» — S.A. calculul cheltuielilor
se face pe baza centralizatoarelor întocmite la nivelul
fiecărei regionale de transport feroviar de călători. Stațiile
unde se eliberează legitimații de călătorie pentru elevi și
studenți vor întocmi deconturi pentru călătoria elevilor și
studenților, pe tipuri de legitimații, pe care le vor înainta
serviciilor verificarea veniturilor din cadrul regionalei de
transport feroviar de călători. Împreună cu deconturile vor
transmite o recapitulație privind veniturile ce revin Societății
Naționale de Transport Feroviar de Călători «C.F.R.
Călători» — S.A. din transportul elevilor și studenților, al
cărei model este prezentat în tabelul nr. 1. În recapitulație
se va evidenția pe tip de legitimație cu 50% reducere
călători expediați, călători km și valoarea prestației, la
abonamente evidențiindu-se și numărul acestora. Serviciile
verificarea veniturilor din cadrul regionalei de transport
feroviar de călători vor întocmi tabele centralizatoare la
nivelul regionalelor de transport feroviar de călători pentru
prestațiile efectuate, conform modelului din tabelul nr. 2.
(3) Operatorii de transport feroviar de călători vor
întocmi «Decontul biletelor de călătorie și abonamentelor
pentru elevi și studenți eliberate în luna ..... pentru

transportul pe calea ferată», conform modelului din tabelul
nr. 4.
(4) Cheltuielile aferente facilităților acordate elevilor și
studenților prevăzuți la art. 1 și 2, pentru transportul pe
calea ferată, inclusiv cele legate de tipărirea de către
Societatea Națională de Transport Feroviar de Călători
«C.F.R. Călători» — S.A. a abonamentelor pentru elevi și
studenți și a carnetelor cu cupoane pentru călătoria
studenților cu 50% reducere la tren accelerat, se
finanțează din bugetul Ministerului Transporturilor,
Construcțiilor și Turismului, de la capitolul 60.01 «Asistență
socială, alocații, pensii ajutoare și indemnizații», titlul
«Cheltuieli materiale și servicii», conform prevederilor legii
bugetului de stat. Modelul formularului de centralizare a
deconturilor este prezentat în tabelul nr. 3, respectiv în
tabelul nr. 4.
(5) Decontarea de către Societatea Națională de
Transport Feroviar de Călători «C.F.R. Călători» — S.A. și
operatorii de transport feroviar de călători a facilităților de
transport acordate elevilor și studenților se va efectua lunar
prin Ministerul Transporturilor, Construcțiilor și Turismului —
Direcția generală economică și buget, pe baza Situației
centralizatoare întocmite conform tabelelor nr. 3 și 4.
(6) Societatea Națională de Transport Feroviar de
Călători «C.F.R. Călători» — S.A. și operatorii de transport
feroviar de călători răspund de realitatea și exactitatea
datelor prezentate spre decontare.“
4. Articolul 10 va avea următorul cuprins:
îArt. 10. — Modelele nr. 1—4 și tabelele nr. 1—4 fac
parte integrantă din prezentele norme metodologice.“
5. După tabelul nr. 3 se introduce tabelul nr. 4, prevăzut
în anexa la prezentul ordin.
Art. II. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre

Ministrul educației și cercetării,
Mircea Miclea
ANEXĂ
(Tabelul nr. 4)

Operatorul de transport feroviar de călători
.......................................................................
(denumirea exactă)

Nr. ...../200...
DECONTUL

biletelor de călătorie și abonamentelor pentru elevi și studenți,
eliberate în luna ..................... 200 ... pentru transportul pe calea ferată
Nr.
crt.

Tipul
legitimațiilor

Călători
expediați

Călători
km

Valoarea
prestației

1. Bilete 50% reducere
2. Abonamente
T O T A L:

Director general,
......................................

Director general adjunct economic,
......................................
Vizat C.F.P.
.....................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 270/1.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015234]
ISSN 1453—4495

PDF compression, OCR, web-optimization with CVISION's PdfCompressor

