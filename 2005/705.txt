PARTEA

Anul 173 (XVII) — Nr. 705

I

Joi, 4 august 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 346 din 28 iunie 2005 referitoare la excepția
de neconstituționalitate a dispozițiilor art. 205 și
art. 206 din Codul penal ........................................

1–3

HOTĂRÂRI ALE GUVERNULUI ROMÂNIEI
785.

— Hotărâre pentru aprobarea Programului privind
sprijinirea asociațiilor crescătorilor de animale

DECIZII

ALE

CURȚII

Pagina
pentru lapte, înființate conform Ordonanței
Guvernului nr. 26/2000 cu privire la asociații și
fundații, cu modificările și completările ulterioare,
precum și a producătorilor agricoli care dețin în
exploatație animale pentru lapte, pentru
achiziționarea de dotări și instalații de muls și de
răcire a laptelui noi, cu finanțare de la bugetul de
stat..............................................................................

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 346
din 28 iunie 2005

referitoare la excepția de neconstituționalitate a dispozițiilor art. 205 și art. 206
din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 205 și 206 din Codul penal, excepție
ridicată de Abaab Fethi în Dosarul nr. 24.406/2004 al
Judecătoriei Sectorului 1 București.
La apelul nominal este prezentă partea Anca Sigartău,
lipsind autorul excepției, față de care procedura de citare
este legal îndeplinită.

Reprezentantul Ministerului Public, invocând jurisprudența
Curții Constituționale în materie, pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 22 martie 2005, pronunțată în
Dosarul nr. 24.406/2004, Judecătoria Sectorului 1
București a sesizat Curtea Constituțională cu excepția de
neconstituționalitate a dispozițiilor art. 205 și art. 206 din
Codul penal, excepție ridicată de Abaab Fethi în dosarul
menționat.
În motivarea excepției de neconstituționalitate se
susține că dispozițiile legale criticate încalcă libertatea de
exprimare, astfel cum este consacrată aceasta de
dispozițiile art. 30 din Constituție, respectiv de cele ale
art. 10 paragraful 1 din Convenția pentru apărarea

2

MONITORUL OFICIAL AL ROMÂNIEI, PARTEA I, Nr. 705/4.VIII.2005

drepturilor omului și a libertăților fundamentale și ale art. 19
din Declarația Universală a Drepturilor Omului, întrucât au
ca scop îblocarea exprimării în mod liber a conștiinței și
opiniilor, denaturând relațiile interumane prin aplicarea
spectrului penal asupra oricărei conversații politice“. Se
arată totodată că prin noul Cod penal, adoptat prin Legea
nr. 301/2004, insulta nu mai este prevăzută și pedepsită
ca infracțiune, iar calomnia are o definire mult diferită, în
concordanță cu normele europene.
Judecătoria Sectorului 1 București apreciază că
excepția de neconstituționalitate este neîntemeiată, întrucât
dispozițiile legale criticate nu încalcă prevederile
constituționale și din actele internaționale invocate în
motivarea excepției. Se arată că prin incriminarea insultei
și calomniei nu se desființează libertatea de exprimare, ca
drept fundamental al omului, ci se restrânge doar
exercitarea acestei libertăți în limitele impuse de protecția
demnității, a vieții particulare și a propriei imagini a
persoanei, drepturi și libertăți ocrotite deopotrivă de
reglementările internaționale la care face referire autorul
excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată, întrucât, prin incriminarea insultei și a
calomniei, legiuitorul nu a urmărit să cenzureze libertatea
de exprimare, ci doar să impună anumite limite în
comportamentul și în exprimarea oamenilor, astfel încât să
nu fie încălcate drepturile și libertățile celorlalți. Stabilirea
prin lege a unor constrângeri sau sancțiuni nu este
incompatibilă cu libertatea de exprimare, atâta timp cât
acestea sunt absolut necesare pentru apărarea onoarei și
a demnității persoanei. Se invocă jurisprudența Curții
Constituționale în materie.
Avocatul Poporului consideră că excepția de
neconstituționalitate este neîntemeiată, întrucât textele
legale criticate nu contravin dispozițiilor art. 20, art. 30
alin. (1) din Constituție și nu aduc atingere prevederilor
art. 19 și 30 din Declarația Universală a Drepturilor Omului.
Se invocă jurisprudența Curții Constituționale în materie.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 205 și 206 din Codul penal, având
următorul cuprins:
— Art. 205: îAtingerea adusă onoarei ori reputației unei
persoane prin cuvinte, prin gesturi sau prin orice alte mijloace,
ori prin expunerea la batjocură, se pedepsește cu amendă.
Aceeași pedeapsă se aplică și în cazul când se atribuie
unei persoane un defect, boală sau infirmitate care, chiar reale
de-ar fi, nu ar trebui relevate.

Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“;
— Art. 206: îAfirmarea sau imputarea în public, prin orice
mijloace, a unei fapte determinate privitoare la o persoană,
care, dacă ar fi adevărată, ar expune acea persoană la o
sancțiune penală, administrativă sau disciplinară, ori disprețului
public, se pedepsește cu închisoare de la 2 luni la 2 ani sau cu
amendă.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“
Textele constituționale invocate în motivarea excepției
au următorul cuprins:
— Art. 20: (1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 30 alin. (1): îLibertatea de exprimare a gândurilor,
a opiniilor sau a credințelor și libertatea creațiilor de orice fel,
prin viu grai, prin scris, prin imagini, prin sunete sau prin alte
mijloace de comunicare în public, sunt inviolabile.“
În motivarea excepției de neconstituționalitate se invocă,
de asemenea, dispozițiile art. 10 paragraful 1 din
Convenția pentru apărarea drepturilor omului și a libertăților
fundamentale, potrivit cărora îOrice persoană are dreptul la
libertatea de exprimare. Acest drept cuprinde libertatea de
opinie și libertatea de a primi sau de a comunica informații ori
idei fără amestecul autorităților publice și fără a ține seama de
frontiere. Prezentul articol nu împiedică statele să supună
societățile de radiodifuziune, de cinematografie sau de
televiziune unui regim de autorizare“, precum și cele ale
art. 19 și 30 din Declarația Universală a Drepturilor Omului,
având umătorul cuprins:
— Art. 19: îOrice individ are dreptul la libertatea de opinie
și de exprimare, ceea ce implică dreptul de a nu fi tulburat
pentru opiniile sale și acela de a căuta, de a primi și de a
răspândi, fără considerații de frontieră, informații și idei prin
orice mijloc de exprimare.“;
— Art. 30: îNici o prevedere a prezentei Declarații nu
poate fi interpretată ca implicând pentru un stat, un grup sau
persoană dreptul de a se deda la vreo activitate sau de a
săvârși vreun act care să conducă la desființarea drepturilor și
libertăților enunțate în prezenta Declarație.“
Examinând excepția de neconstituționalitate formulată
Curtea constată că aceasta este neîntemeiată și urmează
să fie respinsă.
Curtea reține că dispozițiile art. 205 și 206 din Codul
penal, care incriminează și sancționează faptele de insultă
și calomnie ca infracțiuni contra demnității persoanei,
valoare supremă, garantată în statul de drept și consacrată
în art. 1 alin. (3) din Constituție, nu încalcă libertatea de
exprimare, astfel cum este aceasta consfințită de
dispozițiile art. 30 alin. (1) din Constituție, de cele ale
art. 10 paragraful 1 din Convenția pentru apărarea
drepturilor omului și a libertăților fundamentale și ale art.
19 din Declarația Universală a Drepturilor Omului. Aceasta
întrucât libertatea de exprimare impune respectarea cerinței
înscrise la art. 30 alin. (6) din Legea fundamentală, și
anume aceea de a nu prejudicia demnitatea, onoarea,
viața particulară a persoanei și dreptul la propria imagine.
Incriminarea infracțiunilor de insultă și calomnie dă
expresie, prin urmare, restrângerii dreptului la exprimare,
prevăzută de art. 30 alin. (6) din Constituție, în scopul

MONITORUL OFICIAL AL ROMÂNIEI, PARTEA I, Nr. 705/4.VIII.2005
apărării unor valori care sunt de esența unei societăți
democratice, în concordanță și cu art. 10 paragraful 2 din
Convenția pentru apărarea drepturilor omului și a libertăților
fundamentale, care reglementează posibilitatea limitării
libertății de exprimare, după cum urmează: îExercitarea
acestor libertăți ce comportă îndatoriri și responsabilități poate
fi supusă unor formalități, condiții, restrângeri sau sancțiuni
prevăzute de lege, care constituie măsuri necesare, într-o
societate democratică, pentru [...] protecția reputației sau a
drepturilor altora [...].“
În același sens s-a pronunțat și Curtea Europeană a
Drepturilor Omului, care a subliniat în cauza Cumpănă și
Mazăre împotriva României faptul că dreptul prevăzut de
art. 10 din Convenție nu este absolut, exercițiul libertății de
exprimare comportând, potrivit paragrafului 2 al art. 10 din
Convenție, îîndatoriri și responsabilități“, care capătă o
importanță sporită atunci când există riscul de a se aduce
atingere reputației persoanelor, garantată și ea de
Convenție, și de a pune în pericol îdrepturile altora“.
În ceea ce privește art. 30 din Declarația Universală a
Drepturilor Omului, invocat de asemenea în motivarea
excepției de neconstituționalitate, Curtea reține că acesta

3

nu are incidență în cauză, întrucât vizează aspecte privind
interpretarea dispozițiilor Declarației.
Câtă vreme art. 205 și 206 din Codul penal nu aduc
nici o atingere dispozițiilor cuprinse în actele internaționale
la care face referire autorul excepției de neconstituționalitate
în motivarea acesteia, nu poate fi reținută nici pretinsa
contradicție dintre normele criticate și prevederile art. 20
din Constituție.
De altfel, asupra constituționalității dispozițiilor art. 205
și 206 din Codul penal, Curtea Constituțională s-a mai
pronunțat în jurisprudența sa, de exemplu, prin Decizia
nr. 32/2002, publicată în Monitorul Oficial al României,
Partea I, nr. 136 din 21 februarie 2002, Decizia
nr. 276/2004, publicată în Monitorul Oficial al României,
Partea I, nr. 687 din 30 iulie 2004, Decizia nr. 32/2005,
publicată în Monitorul Oficial al României, Partea I,
nr. 159 din 23 februarie 2005. Atât soluția de respingere a
excepției pronunțată cu aceste prilejuri, cât și
considerentele care au fundamentat-o sunt valabile și în
prezenta cauză, întrucât nu au intervenit elemente noi, de
natură să determine schimbarea jurisprudenței Curții.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 205 și art. 206 din Codul penal, excepție ridicată de
Abaab Fethi în Dosarul nr. 24.406/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Programului privind sprijinirea asociațiilor crescătorilor de animale pentru lapte,
înființate conform Ordonanței Guvernului nr. 26/2000 cu privire la asociații și fundații,
cu modificările și completările ulterioare, precum și a producătorilor agricoli care dețin
în exploatație animale pentru lapte, pentru achiziționarea de dotări și instalații de muls
și de răcire a laptelui noi, cu finanțare de la bugetul de stat
În temeiul art. 108 din Constituția României, republicată, și al art. 5 alin. (1) lit. B, al art. 7 și 9 din Ordonanța
de urgență a Guvernului nr. 108/2001 privind exploatațiile agricole, aprobată cu modificări și completări prin Legea
nr. 166/2002, cu completările ulterioare,
Guvernul României adoptă prezenta hotărâre.
Art. 1. — Se aprobă Programul privind sprijinirea
asociațiilor crescătorilor de animale pentru lapte, înființate
conform Ordonanței Guvernului nr. 26/2000 cu privire la
asociații și fundații, cu modificările și completările ulterioare,
precum și a producătorilor agricoli care dețin în exploatație

animale pentru lapte, pentru achiziționarea de dotări și
instalații de muls și de răcire a laptelui noi, cu finanțare de
la bugetul de stat, prevăzut în anexa care face parte
integrantă din prezenta hotărâre.

4

MONITORUL OFICIAL AL ROMÂNIEI, PARTEA I, Nr. 705/4.VIII.2005

Art. 2. — (1) Pentru programul prevăzut la art. 1 se
alocă suma de 100 milioane lei (RON) de la bugetul de
stat, prin bugetul Ministerului Agriculturii, Pădurilor și
Dezvoltării Rurale pe anul 2006.
(2) Suma prevăzută la alin. (1) se acordă pentru plata
alocației de 60% (inclusiv TVA) din prețul de achiziționare

a dotărilor și instalațiilor de muls și de răcire a laptelui noi,
pentru asociațiile constituite conform Ordonanței Guvernului
nr. 26/2000, cu modificările și completările ulterioare,
precum și producătorilor care dețin în exploatație animale
pentru lapte.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 14 iulie 2005.
Nr. 785.

ANEXĂ

PROGRAM
privind sprijinirea asociațiilor crescătorilor de animale pentru lapte, înființate conform Ordonanței Guvernului
nr. 26/2000 cu privire la asociații și fundații, cu modificările și completările ulterioare,
precum și a producătorilor agricoli care dețin în exploatație animale pentru lapte, pentru achiziționarea de dotări
și instalații de muls și de răcire a laptelui noi, cu finanțare de la bugetul de stat
1. Obiective
Pentru dezvoltarea procesului investițional în zootehnie,
Ministerul Agriculturii, Pădurilor și Dezvoltării Rurale acordă
asociațiilor crescătorilor de animale pentru lapte, înființate
conform Ordonanței Guvernului nr. 26/2000 cu privire la
asociații și fundații, cu modificările și completările ulterioare,
și producătorilor agricoli care dețin în exploatație animale
pentru lapte, denumiți în continuare beneficiari, o alocație
echivalentă cu 60% (inclusiv TVA) din prețul dotărilor și
instalațiilor de muls și de răcire a laptelui noi, indiferent de
proveniența acestora, denumite în continuare dotări.
Obiectivele care se au în vedere la acordarea alocației
sunt:
a) sprijinirea organizării de asociații, în vederea colectării
și valorificării produselor animaliere;
b) creșterea gradului de igienă a laptelui, ameliorarea
condițiilor fiziologice și reducerea incidenței la îmbolnăviri a
animalelor pentru lapte;
c) sporirea capacității de producție a centrelor de
colectare a laptelui, creșterea volumului de produse din
lapte de calitate, de tip ecologic;
d) asigurarea sporirii veniturilor agriculturilor și
încurajarea tinerilor pentru continuarea activităților de
creștere a animalelor;
e) dezvoltarea unor noi servicii legate de activități de
colectare și valorificare a producțiilor, precum și servicii de
întreținere și reparații a instalațiilor de muls și de răcire a
laptelui.
2. Sursa
a) Sursa este bugetul de stat, prin bugetul Ministerului
Agriculturii, Pădurilor și Dezvoltării Rurale — capitolul 67.01
îAgricultură și silvicultură“, titlul îTransferuri“, alineatul 40.53
îSprijinirea producătorilor agricoli“.
b) Suma necesară derulării prezentului program este de
100 milioane lei (RON).
c) Suma prevăzută la lit. b) se acordă beneficiarilor
pentru cumpărarea de dotări noi, indiferent de proveniența
acestora.

3. Beneficiari
Beneficiarii programului sunt:
a) asociațiile locale ale crescătorilor de animale
constituite juridic, pe specii, cu reprezentare județeană,
conform Ordonanței Guvernului nr. 26/2000, cu modificările
și completările ulterioare;
b) producătorii agricoli persoane fizice, care dețin în
exploatație animale pentru lapte, înregistrați în registrul
agricol.
4. Condiții de eligibilitate
Beneficiarii pot solicita o singură dată un singur set de
dotări dintre cele prezentate în anexa nr. 1.
A. Pentru asociații:
a) deținerea a minimum 50 de capete de animale
pentru lapte de către membrii asociației;
b) existența unui contract comercial, încheiat între
asociație și furnizorul de dotări;
c) existența unui contract de livrare a laptelui, încheiat
între asociații și procesator;
d) existența avansului de 40% (inclusiv TVA) din prețul
dotărilor;
e) hotărârea adunării generale a asociației crescătorilor
de animale pentru lapte de a înființa un centru de
colectare a laptelui;
f) existența unui proiect pentru înființarea unui centru de
colectare, cu respectarea normelor sanitare veterinare.
B. Pentru producătorii agricoli persoane fizice, care dețin
în exploatație animale pentru lapte:
a) declarația pe propria răspundere că exploatează
direct animale pentru lapte aflate în proprietate și sunt
înscrise în registrul agricol;
b) deținerea în proprietate de adăposturi pentru animale,
a minimum 2 ha teren agricol și a unui număr minim de
animale, respectiv 3 capete vaci de lapte ori 15 capete
ovine sau caprine;
c) existența unui contract comercial, încheiat între
beneficiar și furnizorul de dotări;
d) existența avansului de 40% (inclusiv TVA) din prețul
dotărilor.

MONITORUL OFICIAL AL ROMÂNIEI, PARTEA I, Nr. 705/4.VIII.2005
C. Nu pot obține sprijin financiar:
a) beneficiarii care dețin în exploatație animale pentru
lapte și care la data solicitării sprijinului derulează
programe cu finanțare externă, pe profilul finanțat prin
prezentul act normativ;
b) beneficiarii care dețin în exploatație animale pentru
lapte, care înregistrează datorii restante către bugetul de
stat ori bugetul local.
D. Furnizorii de dotări vor declara pe propria
răspundere, printr-o anexă la factura proforma, că în
contractele de livrare se vor stipula următoarele:
a) îndeplinesc prevederile Legii nr. 608/2001 privind
evaluarea conformității produselor, cu modificările și
completările ulterioare;
b) mențin constante prețurile dotărilor consemnate în
facturile proforma până la livrarea acestora către
beneficiari;
c) acordă garanție, postgaranție și asigură piesele de
schimb necesare pe o perioadă cel puțin egală cu durata
normală de funcționare.
5. Destinația alocației
a) Alocația de 60% din prețul de achiziționare (inclusiv
TVA) se acordă pentru achiziționarea dotărilor, astfel cum
sunt prevăzute în anexa nr. 1.
b) Înstrăinarea dotărilor înainte de expirarea perioadei
de 5 ani de la achiziționare este interzisă și atrage
restituirea alocației acordate de la bugetul de stat,
actualizată cu rata inflației în momentul restituirii/recuperării
sumelor, de către beneficiarul alocației, inclusiv plata de
penalități la bugetul de stat, potrivit legii.
c) Constatarea înstrăinării dotărilor înainte de expirarea
perioadei de 5 ani de la achiziționare se face de către
direcțiile pentru agricultură și dezvoltare rurală județene și
a municipiului București, care sesizează direcția generală a
finanțelor publice județeană și a municipiului București;
d) Sumele recuperate din restituirea alocației, conform
prevederilor lit. b), se vor vira la bugetul de stat.
6. Acordarea alocației
Alocația de 60% din prețul dotărilor (inclusiv TVA) se
acordă de către Ministerul Agriculturii, Pădurilor și
Dezvoltării Rurale în urma analizei și aprobării cererilor
beneficiarilor prezentului program de către direcțiile pentru
agricultură și dezvoltare rurală județene și a municipiului
București pentru dotările ce pot fi achiziționate, prevăzute
în anexa nr. 1.
În acest scop:
a) solicitanții se adresează direcțiilor pentru agricultură
și dezvoltare rurală județene și a municipiului București,
unde vor depune o cerere conform modelului prevăzut în
anexa nr. 2, însoțită de actele doveditoare privind
încadrarea în categoriile prevăzute la pct. 3 și îndeplinirea
condițiilor de eligibilitate prevăzute la pct. 4;
b) solicitanții prezintă la direcțiile pentru agricultură și
dezvoltare rurală județene și a municipiului București
adeverința de la direcțiile generale ale finanțelor publice
județene și a municipiului București și de la consiliile
locale, din care să rezulte că nu au datorii restante la
bugetul de stat ori la bugetul local;
c) solicitanții prezintă direcțiilor pentru agricultură și
dezvoltare rurală județene și a municipiului București
declarații pe propria răspundere că la data solicitării
alocației nu derulează alte programe cu finanțare externă
pe profilul finanțat de prezentul act normativ;
d) direcțiile pentru agricultură și dezvoltare rurală
județene și a municipiului București înregistrează cererile,

5

le analizează și, în termen de 5 zile lucrătoare, comunică
în scris solicitantului avizul;
e) după obținerea avizului direcțiilor pentru agricultură și
dezvoltare rurală județene și a municipiului București,
beneficiarii se adresează furnizorilor, prezentând avizul în
vederea achiziționării dotărilor, conform prezentului program,
unde se întocmesc:
— factura proforma emisă de furnizor;
— declarația pe propria răspundere a furnizorului, conform
precizărilor prevăzute la pct. 4 lit. D;
— un contract comercial încheiat între producătorul
agricol și furnizorul de dotări;
— documentele care atestă plata avansului de 40% din
prețul de achiziție al dotărilor (inclusiv TVA) în contul
furnizorului care a emis factura proforma sau plata în rate,
în baza contractului încheiat între părți, caz în care se face
dovada achitării primei rate;
f) beneficiarii prezintă direcțiilor pentru agricultură și
dezvoltare rurală județene și a municipiului București
documentele prevăzute la lit. c);
g) direcțiile pentru agricultură și dezvoltare rurală
județene și a municipiului București aprobă valoarea
alocației cuvenite în baza prezentului program, în termen
de 3 zile lucrătoare, după verificarea documentației depuse
de solicitant;
h) beneficiarii și furnizorii au obligația de a transmite la
direcțiile pentru agricultură și dezvoltare rurală județene și
a municipiului București, în termen de 3 zile lucrătoare de
la data achiziționării/livrării, copii de pe factura fiscală și de
pe procesul-verbal de recepție.
7. Modul de decontare
a) Direcțiile pentru agricultură și dezvoltare rurală
județene și a municipiului București, după aprobarea
alocației, transmit săptămânal Ministerului Agriculturii,
Pădurilor și Dezvoltării Rurale necesarul de fonduri pentru
acoperirea alocațiilor aprobate, conform modelului prevăzut
în anexa nr. 3.
b) Ministerul Agriculturii, Pădurilor și Dezvoltării Rurale,
pe baza solicitărilor direcțiilor pentru agricultură și
dezvoltare rurală județene și a municipiului București,
corespunzător dotărilor noi livrate, conform facturilor fiscale
emise de furnizori și proceselor-verbale de recepție,
transmite Ministerului Finanțelor Publice cererea pentru
deschiderea creditelor bugetare, însoțită de situația
centralizatoare întocmită conform modelului prevăzut în
anexa nr. 4.
c) După aprobarea de către Ministerul Finanțelor Publice
a cererii pentru deschiderea creditelor bugetare, Ministerul
Agriculturii, Pădurilor și Dezvoltării Rurale alimentează
conturile direcțiilor pentru agricultură și dezvoltare rurală
județene și a municipiului București.
d) Direcțiile pentru agricultură și dezvoltare rurală
județene și a municipiului București efectuează plăți în
contul furnizorilor care au emis facturile proforma și fiscale.
8. Dispoziții finale
a) Direcțiile pentru agricultură și dezvoltare rurală
județene și a municipiului București țin evidența
beneficiarilor și a dotărilor achiziționate într-un registru
special având ca structură modelul prevăzut în anexa nr. 5.
b) Directorul executiv al direcțiilor pentru agricultură și
dezvoltare rurală județene și a municipiului București
numește prin decizie persoanele responsabile cu verificarea
dosarelor de acordare a alocației și evidența beneficiarilor,
precum și a existenței dotărilor achiziționate și a modului
de folosire a acestora pe o perioadă de 5 ani de la data
achiziționării și transmite la Direcția buget finanțe din cadrul

6

MONITORUL OFICIAL AL ROMÂNIEI, PARTEA I, Nr. 705/4.VIII.2005

Ministerului Agriculturii, Pădurilor și Dezvoltării Rurale, în
termen de 10 zile de la aprobarea programului, copii de
pe deciziile de numire.
c) Direcțiile pentru agricultură și dezvoltare rurală
județene și a municipiului București au obligația să verifice
existența dotărilor achiziționate și să transmită lunar
Direcției buget finanțe din cadrul Ministerului Agriculturii,
Pădurilor și Dezvoltării Rurale structura fizică a dotărilor

contractate și livrate, conform situației întocmite potrivit
modelului prevăzut în anexa nr. 6.
d) Se interzice exportul dotărilor achiziționate în
condițiile prezentului program.
e) Anexele nr. 1—6 fac parte integrantă din prezentul
program.

ANEXA Nr. 1
la program
LISTA

dotărilor ce pot fi achiziționate
a) Asociații ale crescătorilor de animale pentru lapte
— Tanc de răcire a laptelui, cu capacitatea între 1.000 litri—
5.000 litri
— Stand de muls mecanic
— Analizoare de lapte

b)
—
—
—
—

Producători agricoli
Grup individual de muls
Generator de curent electric cu putere până la 5 kW
Motocositoare
Tocători pentru furaje

ANEXA Nr. 2
la program

Direcția pentru Agricultură și Dezvoltare Rurală ................................................
Nr. de înregistrare ............................... din ........................
CERERE

pentru acordarea alocației de 60% din prețul de achiziționare (inclusiv TVA) a dotărilor noi prevăzute
în anexa nr. 1 la programul aprobat prin Hotărârea Guvernului nr. 785/2005
1. Asociația ................................................., cu sediul în localitatea .........................., str. ........................... nr. .........,
județul/sectorul .............................................., înregistrată la Registrul asociațiilor și fundațiilor sub nr. ................................,
cod fiscal .............................., reprezentată legal prin domnul/doamna ........................................................., posesor/posesoare
al/a buletinului/cărții de identitate seria ........... nr. ....................., emis/emisă de ........................................., colectează zilnic
cantitatea de ....................... litri de lapte, pe care o valorifică la procesatori.
2. Producătorul agricol ......................................., domiciliat în localitatea ................................., str. ..........................
nr. ........., bl. ........., sc. ........, ap. ........, județul/sectorul ...................., posesor/posesoare al/a buletinului/cărții de identitate
seria ........ nr. ..........., emis/emisă de ..................................., cod numeric personal .............................., înregistrat în
registrul agricol cu nr. ......................................., dețin în proprietate:
— teren agricol ....................... ha;
— animale pentru lapte .................... capete (se vor anexa acte doveditoare conform pct. 3 și 4 din program).
În baza datelor prezentate, solicit acordarea avizului pentru achiziționarea de dotări noi conform anexei nr. 1,
beneficiind de alocația de 60% din prețul de achiziție (inclusiv TVA), conform prevederilor Programului privind sprijinirea
asociațiilor crescătorilor de animale pentru lapte înființate conform Ordonanței Guvernului nr. 26/2000 cu privire la asociații
și fundații, cu modificările și completările ulterioare, precum și a producătorilor agricoli care dețin în exploatație animale
pentru lapte, pentru achiziționarea de dotări și instalații de muls și de răcire a laptelui noi, cu finanțare de la bugetul de
stat, aprobat prin Hotărârea Guvernului nr. 785/2005, după cum urmează:
..............................................................................................................................................................................................
..................................................................................................................................................................................................
Mă angajez să respect prevederile programului aprobat prin Hotărârea Guvernului nr. 785/2005 și, în mod special,
că nu voi înstrăina aceste dotări timp de 5 ani de la achiziționare.
Mă oblig să depun la direcția pentru agricultură și dezvoltare rurală județeană/a municipiului București, copii de pe
factura fiscală și de pe procesul-verbal de recepție, în termen de maximum 3 zile lucrătoare de la data achiziționării
dotărilor.
Data .....................
Numele și prenumele (în clar)
.......................................
Semnătura ........................
(ștampila asociației)

7

MONITORUL OFICIAL AL ROMÂNIEI, PARTEA I, Nr. 705/4.VIII.2005

ANEXA Nr. 3
la program

Direcția pentru Agricultură și Dezvoltare Rurală ......................../a municipiului București ..........................
TABEL CENTRALIZATOR

privind necesarul de fonduri pentru acoperirea alocațiilor aprobate în baza Programului privind sprijinirea
asociațiilor crescătorilor de animale pentru lapte, înființate conform Ordonanței Guvernului nr. 26/2000
cu privire la asociații și fundații, cu modificările și completările ulterioare, precum și a producătorilor agricoli
care dețin în exploatație animale pentru lapte, pentru achiziționarea de dotări și instalații de muls și de răcire
a laptelui noi, cu finanțare de la bugetul de stat, aprobat prin Hotărârea Guvernului nr. 785/2005,
în ziua de ......................................
Nr.
crt.

Valoarea aprobată
conform facturii proforma
— mii lei (RON) —

Furnizorul

Valoarea alocației de 60%
— mii lei (RON) —

...

1.

TOTAL CUMULAT:

Director executiv,
.........................................

Director executiv adjunct,
.........................................

ANEXA Nr. 4
la program
MINISTERUL AGRICULTURII, PĂDURILOR ȘI DEZVOLTĂRII RURALE
SITUAȚIA CENTRALIZATOARE

privind necesarul de fonduri pentru acoperirea alocațiilor aprobate în baza Programului privind sprijinirea
asociațiilor crescătorilor de animale pentru lapte, înființate conform Ordonanței Guvernului nr. 26/2000
cu privire la asociații și fundații, cu modificările și completările ulterioare, precum și a producătorilor agricoli
care dețin în exploatație animale pentru lapte, pentru achiziționarea de dotări și instalații de muls și de răcire
a laptelui noi, cu finanțare de la bugetul de stat, aprobat prin Hotărârea Guvernului nr. 785/2005,
în ziua de ......................
Nr.
crt.

Furnizorul

Valoarea aprobată
conform facturii proforma
— mii lei (RON) —

1.
...

2.

TOTAL CUMULAT:

Ordonator principal de credite,
............................................................

Valoarea alocației de 60%
— mii lei (RON) —

8

MONITORUL OFICIAL AL ROMÂNIEI, PARTEA I, Nr. 705/4.VIII.2005
ANEXA Nr. 5
la program
REGISTRU

cuprinzând beneficiarii Programului privind sprijinirea asociațiilor crescătorilor de animale pentru lapte,
înființate conform Ordonanței Guvernului nr. 26/2000 cu privire la asociații și fundații, cu modificările și completările
ulterioare, precum și a producătorilor agricoli care dețin în exploatație animale pentru lapte, pentru achiziționarea
de dotări și instalații de muls și de răcire a laptelui noi, cu finanțare de la bugetul de stat, aprobat prin Hotărârea
Guvernului nr. 785/2005, dotările noi achiziționate și exploatația deținută
Nr.
crt.

Dotări noi achiziționate
Beneficiarul alocației

Observații
Denumirea și tipul

0

Nr. bucăți

2

3

1

4

ANEXA Nr. 6
la program

Direcția pentru Agricultură și Dezvoltare Rurală ........................../a municipiului București ..........................
SITUAȚIA

privind necesarul de fonduri pentru acoperirea alocației de 60% din prețul de achiziție al dotărilor noi livrate
conform Programului privind sprijinirea asociațiilor crescătorilor de animale pentru lapte, înființate conform
Ordonanței Guvernului nr. 26/2000 cu privire la asociații și fundații, cu modificările și completările ulterioare,
precum și a producătorilor agricoli care dețin în exploatație animale pentru lapte, pentru achiziționarea de dotări
și instalații de muls și de răcire a laptelui noi, cu finanțare de la bugetul de stat, aprobat prin Hotărârea Guvernului
nr. 785/2005, la data de ......................
Nr.
crt.

Furnizorul

Valoarea facturii fiscale
— mii lei (RON) —

Alocația de 60%
— mii lei (RON)—

Sumele virate de Ministerul Agriculturii, Pădurilor
și Dezvoltării Rurale la direcția pentru agricultură și
dezvoltare rurală județeană/a municipiului București
— mii lei (RON) —

0

1

2

3

4

1.

Furnizor x
TOTAL

2.

furnizor x
Furnizor y
TOTAL

furnizor y
TOTAL

G E N E R A L:

Director executiv,
..................................

Director executiv adjunct,
................................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 705/4.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|046900]
ISSN 1453—4495

