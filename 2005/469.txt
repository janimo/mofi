Anul 173 (XVII) — Nr. 469

PARTEA

I

LEGI, DECRETE, HOTĂRÂRI ȘI ALTE ACTE

Joi, 2 iunie 2005

SUMAR

Nr.

Pagina

484.

44.

462.

482.

483.

— Ordonanță de urgență pentru modificarea și
completarea Ordonanței de urgență a Guvernului
nr. 119/2001 privind unele măsuri pentru
privatizarea Societății Comerciale Combinatul
Siderurgic îSidex“ — S.A. Galați și a Ordonanței
de urgență a Guvernului nr. 51/1998 privind
valorificarea unor active ale statului ........................

— Hotărâre privind reglementarea efectelor
conversiei în acțiuni a datoriilor unor societăți
comerciale către Societatea Comercială de
Distribuție a Gazelor Naturale îDistrigaz Nord“ —
S.A. Târgu Mureș......................................................

5

— Hotărâre privind suplimentarea bugetului
Consiliului Superior al Magistraturii din Fondul de
rezervă bugetară la dispoziția Guvernului, prevăzut
în bugetul de stat pe anul 2005 .............................

6

— Hotărâre pentru constituirea Comitetului
interministerial responsabil cu îndeplinirea
angajamentelor asumate în cadrul negocierilor cu
Uniunea Europeană privind Capitolul 6 îConcurența“

6

496.

— Hotărâre pentru modificarea Hotărârii Guvernului
nr. 360/2005 privind alocarea unei sume din
Fondul de intervenție la dispoziția Guvernului,
pentru înlăturarea efectelor calamităților naturale
produse de inundații în a doua decadă a lunii
aprilie, în partea de vest a țării ..............................

7

2

— Ordonanță de urgență privind emisiunea din
anul 2005 a municipiului București de titluri de
valoare denominate în EUR.....................................

3

— Hotărâre pentru alocarea echivalentului în lei al
sumei de 146.000 euro din Fondul Elvețian de
Contrapartidă Consiliului Local al Orașului Vișeu
de Sus, județul Maramureș ......................................
— Hotărâre pentru aprobarea suplimentării
bugetului Programului național multianual pe
perioada 2002—2005 de înființare și dezvoltare de
incubatoare tehnologice și de afaceri prin
contribuția obținută de către Guvernul României
din partea Guvernului Japoniei și provenind din
Fondul de contrapartidă............................................
— Hotărâre pentru modificarea Hotărârii
Guvernului nr. 1.284/2003 privind unele măsuri
pentru reglementarea efectelor conversiei în acțiuni
a datoriilor unor societăți comerciale către furnizorii
de utilități ...................................................................

Pagina

495.

ORDONANȚE ȘI HOTĂRÂRI
ALE GUVERNULUI ROMÂNIEI
43.

Nr.

493.

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4
383.

4–5

— Ordin al ministrului agriculturii, pădurilor și
dezvoltării rurale privind instituirea procedurii de
administrare specială la Societatea Comercială
îCorias“ — S.A. Corabia, județul Olt ......................

7–8

2

MONITORUL OFICIAL AL ROMÂNIEI, PARTEA I, Nr. 469/2.VI.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 119/2001 privind unele
măsuri pentru privatizarea Societății Comerciale Combinatul Siderurgic îSidex“ — S.A. Galați
și a Ordonanței de urgență a Guvernului nr. 51/1998 privind valorificarea unor active ale statului
Având în vedere angajamentele stricte asumate de România în contextul negocierilor de aderare la Uniunea
Europeană, care impun limitarea ajutorului de stat acordat Societății Comerciale Combinatul Siderurgic îSidex“ — S.A.
Galați și faptul că neadoptarea în regim de urgență a unor măsuri în concordanță cu acquisul comunitar și cu
angajamentele asumate, incluse în Tratatul de aderare, poate determina activarea clauzei de salvgardare și, implicit,
amânarea datei aderării României la Uniunea Europeană,
având în vedere necesitatea instituirii unor reglementări specifice, cu aplicare limitată în timp, privind executarea
silită a activelor statului numai în temeiul unor hotărâri judecătorești sau arbitrale irevocabile și luând în considerare că
neinstituirea urgentă a acestor măsuri este de natură să producă statului prejudicii însemnate și, mai ales, ireversibile,
rezultând din dificultatea întoarcerii executării silite în situația desființării hotărârilor judecătorești ori arbitrale în temeiul
cărora s-a efectuat executarea silită,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului
nr. 119/2001 privind unele măsuri pentru privatizarea
Societății Comerciale Combinatul Siderurgic îSidex“ — S.A.
Galați, publicată în Monitorul Oficial al României, Partea I,
nr. 627 din 5 octombrie 2001, aprobată cu modificări și
completări prin Legea nr. 122/2005, se modifică și se
completează după cum urmează:
1. Articolul 16 se abrogă.
2. Articolul 21 se completează cu un nou alineat,
alineatul (2), cu următorul cuprins:
î(2) Măsurile de natura ajutoarelor de stat instituite prin
prezenta ordonanță de urgență vor fi acordate numai după
autorizarea acestora de către Consiliul Concurenței, în
limita plafonului autorizat, conform condițiilor stabilite în
Tratatul dintre statele membre ale Uniunii Europene și
Republica Bulgaria și România privind aderarea Republicii
Bulgaria și a României la Uniunea Europeană, semnat la
Luxemburg la 25 aprilie 2005.“
Art. II. — Ordonanța de urgență a Guvernului nr. 51/1998
privind valorificarea unor active ale statului, republicată în
Monitorul Oficial al României, Partea I, nr. 948 din
24 decembrie 2002, cu modificările ulterioare, se modifică
și se completează după cum urmează:
1. După articolul 85 se introduce un nou articol,
articolul 851, cu următorul cuprins:

îArt. 851. — (1) Prin derogare de la dispozițiile art. 300
și ale art. 7208 alin. 2 din Codul de procedură civilă, apelul
și recursul suspendă de drept executarea hotărârilor
judecătorești pronunțate în litigiile îndreptate împotriva
A.V.A.S.
(2) Prin derogare de la dispozițiile art. 365 alin. 3 și ale
art. 367 din Codul de procedură civilă, formularea acțiunii
în anulare împotriva hotărârii arbitrale în litigiile prevăzute
la alin. (1) suspendă de drept executarea sentinței arbitrale
până la data soluționării irevocabile a acțiunii în anulare.
(3) Dispozițiile alin. (1) și (2) se aplică până la data de
31 decembrie 2005.“
2. Articolul 86 va avea următorul cuprins:
îArt. 86. — Cererile formulate de A.V.A.S. și orice alte
acte procedurale efectuate de și pentru aceasta în orice fel
de cauze sunt scutite de taxe de timbru, timbru judiciar,
cauțiuni și orice alte taxe.“
Art. III. — Dispozițiile art. II pct. 1 se aplică și
executărilor silite începute în temeiul unei hotărâri
judecătorești sau arbitrale pronunțate în litigiile prevăzute la
art. 851 alin. (1) din Ordonanța de urgență a Guvernului
nr. 51/1998, republicată, cu modificările ulterioare, anterior
intrării în vigoare a prezentei ordonanțe de urgență, dacă
respectiva hotărâre a fost atacată cu apel sau recurs,
respectiv acțiune în anulare sau recurs la hotărârea
judecătorească prin care s-a soluționat în primă instanță o
acțiune în anulare.

PRIM-MINISTRU

CĂLIN POPESCU-TĂRICEANU
Contrasemnează:
Președintele Autorității pentru Valorificarea Activelor Statului,
Gabriel Ionel Zbîrcea
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Ionel Popescu
p. Ministrul integrării europene,
Adrian Ciocănea,
secretar de stat
București, 26 mai 2005.
Nr. 43.

MONITORUL OFICIAL AL ROMÂNIEI, PARTEA I, Nr. 469/2.VI.2005

3

GUVERNUL ROMÂNIEI

ORDONANȚĂ DE URGENȚĂ
privind emisiunea din anul 2005 a municipiului București de titluri de valoare denominate în EUR
Având în vedere necesitatea asigurării condițiilor pentru îmbunătățirea capacității municipiului București de a
atrage resurse pentru finanțarea unor proiecte fundamentale de investiții care să asigure modernizarea municipiului în
conformitate cu standardele europene, cu efecte în creșterea nivelului de trai și de confort al locuitorilor municipiului
București,
ținând seama de faptul că amânarea deciziei de modernizare nu numai că produce efecte negative imediate, dar
induce pe termen mediu și lung pierderi enorme, solicită costuri tot mai mari, cu rezonanță în întreg sistemul economic
și în condițiile de viață ale zonei,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Emisiunea municipiului București din anul
2005 de titluri de valoare denominate în EUR nu intră sub
incidența prevederilor art. 59 alin. (4) din Ordonanța de

urgență a Guvernului nr. 45/2003 privind finanțele publice
locale, aprobată cu modificări și completări prin Legea
nr. 108/2004, cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
p. Ministrul administrației și internelor,
Anghel Andreescu,
secretar de stat
București, 26 mai 2005.
Nr. 44.
GUVERNUL ROMÂNIEI

HOTĂRÂRE
pentru alocarea echivalentului în lei al sumei de 146.000 euro
din Fondul Elvețian de Contrapartidă Consiliului Local al Orașului Vișeu de Sus, județul Maramureș
În temeiul art. 108 din Constituția României, republicată,
având în vedere prevederile art. 5 și 6 din Hotărârea Guvernului nr. 794/1997 privind constituirea, administrarea
și utilizarea Fondului de contrapartidă, prevederile art. 3 paragrafele 2 și 3 din Acordul dintre Guvernul României și
Guvernul Confederației Elvețiene privind acordarea asistenței financiare, semnat la București la 26 noiembrie 1992,
aprobat prin Hotărârea Guvernului nr. 532/1996, astfel cum a fost modificat prin acordul ratificat prin Legea nr. 369/2002,
precum și Minuta întâlnirii Comitetului mixt româno-elvețian pentru aprobarea proiectelor finanțate din Fondul Elvețian de
Contrapartidă, semnată la București la 7 mai 2004,
Guvernul României adoptă prezenta hotărâre.
Art. 1. — Ministerul Finanțelor Publice, în calitate de
administrator al Fondului Elvețian de Contrapartidă, va
aloca echivalentul în lei al sumei de 146.000 euro
Consiliului Local al Orașului Vișeu de Sus, județul
Maramureș, primit ca ajutor financiar nerambursabil acordat
de Ambasada Elveției din România pentru finanțarea
proiectului îRepararea căii ferate forestiere, amenajarea și
dotarea clădirilor căii ferate forestiere cu utilități“.

Art. 2. — Ministerul Finanțelor Publice transferă
beneficiarului fondurile alocate, pe baza unei convenții de
alocare, utilizare și control. Dacă este cazul, beneficiarul
transferă fondurile unui agent de implementare tot pe baza
unei convenții de alocare, utilizare și control.
Art. 3. — Ministerul Finanțelor Publice va prezenta
Guvernului un raport privind finanțarea și implementarea
proiectului prevăzut la art. 1.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul afacerilor externe,
Mihai Răzvan Ungureanu
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 19 mai 2005.
Nr. 462.

4

MONITORUL OFICIAL AL ROMÂNIEI, PARTEA I, Nr. 469/2.VI.2005
GUVERNUL ROMÂNIEI

HOTĂRÂRE
pentru aprobarea suplimentării bugetului Programului național multianual pe perioada 2002—2005
de înființare și dezvoltare de incubatoare tehnologice și de afaceri prin contribuția obținută
de către Guvernul României din partea Guvernului Japoniei și provenind din Fondul de contrapartidă
În temeiul art. 108 din Constituția României, republicată, al art. III pct. 3 din Acordul dintre Guvernul României și
Programul Națiunilor Unite pentru Dezvoltare, aprobat prin Hotărârea Guvernului nr. 113/1991, cu completările ulterioare,
al Înțelegerii realizate prin schimbul de note diplomatice semnate la București la 7 ianuarie 2000, în baza cărora
Guvernul Japoniei oferă Guvernului României un ajutor nerambursabil în valoare de 500 milioane yeni, și al Acordului
încheiat între Guvernul României și Japan International Cooperation System la 1 februarie 2000, pentru derularea acestui
ajutor, aprobate prin Hotărârea Guvernului nr. 308/2000,
având în vedere prevederile art. 5 și 6 din Hotărârea Guvernului nr. 794/1997 privind constituirea, administrarea
și utilizarea Fondului de contrapartidă,
Guvernul României adoptă prezenta hotărâre.
Art. 1. — Se aprobă alocarea sumei de 39.000.000.000 lei
din Fondul de contrapartidă, constituit din contravaloarea în
moneda națională a ajutorului nerambursabil acordat
Guvernului României de către Guvernul Japoniei, pentru
suplimentarea bugetului Programului național multianual pe
perioada 2002—2005 de înființare și dezvoltare de
incubatoare tehnologice și de afaceri.
Art. 2. — Fondul alocat pentru suplimentarea bugetului
Programului național multianual pe perioada 2002—2005 de
înființare și dezvoltare de incubatoare tehnologice și de
afaceri se transferă cu această destinație de către
Ministerul Finanțelor Publice, în calitate de administrator al

Fondului de contrapartidă, în bugetul Programului Națiunilor
Unite pentru Dezvoltare din România, în calitate de agenție
de implementare a programului sus-menționat, și aparține
Agenției Naționale pentru Întreprinderi Mici și Mijlocii și
Cooperație, în calitate de agenție de execuție.
Art. 3. — Ministerul Finanțelor Publice transferă către
Programul Națiunilor Unite pentru Dezvoltare suma de
39.000.000.000 lei din Fondul de contrapartidă, în
12 tranșe trimestriale a câte 3.250.000.000 lei, în perioada
2005—2007, pe baza unei convenții de finanțare privind
transferul, utilizarea și controlul sumelor alocate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Valentin Naumescu,
secretar de stat
Ministrul finanțelor publice,
Ionel Popescu
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
București, 26 mai 2005.
Nr. 482.
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.284/2003 privind unele măsuri pentru reglementarea
efectelor conversiei în acțiuni a datoriilor unor societăți comerciale către furnizorii de utilități
În temeiul art. 108 din Constituția României, republicată, și al art. 1 din Ordonanța de urgență a Guvernului
nr. 111/2003 privind utilizarea veniturilor din privatizare și din valorificarea activelor bancare neperformante, aprobată cu
modificări prin Legea nr. 48/2005,
Guvernul României adoptă prezenta hotărâre.
Articol unic. — Hotărârea Guvernului nr. 1.284/2003
privind unele măsuri pentru reglementarea efectelor
conversiei în acțiuni a datoriilor unor societăți comerciale
către furnizorii de utilități, publicată în Monitorul Oficial al
României, Partea I, nr. 804 din 14 noiembrie 2003, cu
modificările și completările ulterioare, se modifică după cum
urmează:
1. Articolul 1 va avea următorul cuprins:
îArt. 1. — (1) Se aprobă ca din sumele disponibile,
încasate în contul curent al Trezoreriei Statului, în
conformitate cu prevederile art. 1 din Ordonanța de urgență
a Guvernului nr. 111/2003 privind utilizarea veniturilor din

privatizare și din valorificarea activelor bancare
neperformante, aprobată cu modificări prin Legea
nr. 48/2005, să se acopere valoarea nominală a acțiunilor
rezultate din conversia datoriilor către furnizorii de utilități
ale societăților comerciale prevăzute în anexa care face
parte integrantă din prezenta hotărâre, după deducerea
sumelor încasate din valorificarea acțiunilor.
(2) Se aprobă ca din sumele încasate în contul curent
al Trezoreriei Statului, în conformitate cu prevederile art. 1
din Ordonanța de urgență a Guvernului nr. 111/2003,
aprobată cu modificări prin Legea nr. 48/2005, să se
acopere integral valoarea nominală a acțiunilor rezultate din

5

MONITORUL OFICIAL AL ROMÂNIEI, PARTEA I, Nr. 469/2.VI.2005
conversia datoriilor Societății Comerciale «Nitramonia» —
S.A. Făgăraș către Societatea Comercială de Distribuție a
Gazelor Naturale «Distrigaz Sud» — S.A., în sumă de
290.474.725.000 lei (ROL), până la data de 1 iulie 2005.“

2. Se abrogă punctul 3, îNitramonia“ — S.A. Făgăraș,
din anexa intitulată îLista societăților comerciale ale căror
datorii către furnizorii de utilități s-au convertit în acțiuni a
căror valoare nominală urmează a fi acoperită în condițiile
Ordonanței de urgență a Guvernului nr. 111/2003“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Președintele Autorității pentru Valorificarea Activelor Statului,
Gabriel Ionel Zbîrcea
Ministrul finanțelor publice,
Ionel Popescu

București, 26 mai 2005.
Nr. 483.

GUVERNUL ROMÂNIEI

HOTĂRÂRE
privind reglementarea efectelor conversiei în acțiuni a datoriilor unor societăți comerciale
către Societatea Comercială de Distribuție a Gazelor Naturale îDistrigaz Nord“ — S.A. Târgu Mureș
În temeiul art. 108 din Constituția României, republicată, al art. 1 din Ordonanța de urgență a Guvernului
nr. 111/2003 privind utilizarea veniturilor din privatizare și din valorificarea activelor bancare neperformante, aprobată cu
modificări prin Legea nr. 48/2005, și al art. 9 din Legea nr. 563/2004 privind unele măsuri pentru privatizarea Societății
Comerciale de Distribuție a Gazelor Naturale îDistrigaz Nord“ — S.A. Târgu Mureș și a Societății Comerciale de
Distribuție a Gazelor Naturale îDistrigaz Sud“ — S.A. București,
Guvernul României adoptă prezenta hotărâre.
Art. 1. — În termen de 150 de zile de la data la care
E.On Ruhrgaz AG a dobândit în mod efectiv dreptul de
proprietate asupra unui număr de acțiuni reprezentând 51%
din capitalul social al Societății Comerciale de Distribuție a
Gazelor Naturale îDistrigaz Nord“ — S.A. Târgu Mureș, se
aprobă ca din sumele disponibile, încasate în contul curent
al Trezoreriei Statului, în conformitate cu prevederile art. 1
din Ordonanța de urgență a Guvernului nr. 111/2003,
aprobată cu modificări prin Legea nr. 48/2005, Ministerul
Finanțelor Publice să acopere diferența dintre valoarea
nominală a acțiunilor rezultate în urma conversiei, în sumă
totală de 552 miliarde lei, prevăzută la art. 9 alin. (1) din
Legea nr. 563/2004, și sumele încasate efectiv în contul
Societății Comerciale de Distribuție a Gazelor Naturale
îDistrigaz Nord“ — S.A. Târgu Mureș din valorificarea
acțiunilor, în termenul și în condițiile prevăzute la art. 9
alin. (2) din Legea nr. 563/2004.
Art. 2. — Lista societăților comerciale ale căror datorii
în sumă de 552 miliarde lei către Societatea Comercială de

Distribuție a Gazelor Naturale îDistrigaz Nord“ — S.A. s-au
convertit în acțiuni este prevăzută în anexa care face parte
integrantă din prezenta hotărâre.
Art. 3. — Plata sumelor prevăzute la art. 1 se va
efectua conform procedurilor stabilite prin ordin al
ministrului finanțelor publice, al ministrului economiei și
comerțului și al președintelui Autorității pentru Valorificarea
Activelor Statului, la solicitarea Societății Comerciale de
Distribuție a Gazelor Naturale îDistrigaz Nord“ — S.A.
Târgu Mureș, în baza confirmării de către Ministerul
Finanțelor Publice și Autoritatea pentru Valorificarea
Activelor Statului a sumelor virate în contul societății.
Art. 4. — Data transferului efectiv al dreptului de
proprietate asupra acțiunilor prevăzute la art. 1 se va
notifica Ministerului Finanțelor Publice de către Ministerul
Economiei și Comerțului, prin Oficiul Participațiilor Statului
și Privatizării în Industrie, în termen de 3 zile de la
realizare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Președintele Autorității pentru Valorificarea Activelor Statului,
Gabriel Ionel Zbîrcea
Ministrul finanțelor publice,
Ionel Popescu

București, 26 mai 2005.
Nr. 484.

ANEXĂ
LISTA

societăților comerciale ale căror datorii în sumă de 552 miliarde lei către Societatea Comercială
de Distribuție a Gazelor Naturale îDistrigaz Nord“ — S.A. Târgu Mureș s-au convertit în acțiuni
Nr.
crt.

Denumirea societății comerciale

1. Societatea Comercială îIndustria Sârmei“ — S.A.
Câmpia Turzii
2. Societatea Comercială îLetea“ — S.A. Bacău
3. Societatea Comercială îChimcomplex“ — S.A. Borzești
4. Societatea Comercială îFortus“ — S.A. Iași
5. Societatea Comercială îCombinatul Siderurgic Reșița“ —
S.A. Reșița

Nr.
crt.

Denumirea societății comerciale

6. Societatea Comercială îBicapa“ — S.A. Târnăveni
7. Societatea Comercială îMetalurgica“ — S.A. Reghin
8. Societatea Comercială îSiderurgica“ — S.A. Hunedoara
9. Societatea Comercială îHart“ — S.A. Miercurea-Ciuc

6

MONITORUL OFICIAL AL ROMÂNIEI, PARTEA I, Nr. 469/2.VI.2005
GUVERNUL ROMÂNIEI

HOTĂRÂRE
privind suplimentarea bugetului Consiliului Superior al Magistraturii
din Fondul de rezervă bugetară la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Consiliului
Superior al Magistraturii din Fondul de rezervă bugetară la
dispoziția Guvernului pe anul 2005, la capitolul 51.01
îAutorități publice“, titlul II îCheltuieli materiale“, cu suma de
4.000.000 mii lei.
Art. 2. — Suma prevăzută la art. 1 este destinată
pentru finanțarea cheltuielilor materiale necesare închirierii

unui spațiu adecvat în vederea desfășurării în bune condiții
a activității Consiliului Superior al Magistraturii.
Art. 3. — Utilizarea sumelor prevăzute la art. 1 se face de
către ordonatorul principal de credite, potrivit dispozițiilor legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Consiliului
Superior al Magistraturii pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu

București, 1 iunie 2005.
Nr. 493.
GUVERNUL ROMÂNIEI

HOTĂRÂRE
pentru constituirea Comitetului interministerial responsabil cu îndeplinirea angajamentelor
asumate în cadrul negocierilor cu Uniunea Europeană privind Capitolul 6 îConcurența“
În temeiul art. 12 alin. (2) și (3) din Legea nr. 90/2001 privind organizarea și funcționarea Guvernului României și
a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se constituie Comitetul interministerial
responsabil cu îndeplinirea angajamentelor asumate în
cadrul negocierilor cu Uniunea Europeană privind Capitolul 6
îConcurența“, denumit în continuare Comitet interministerial,
în următoarea componență:
1. Gabriel Ionel Zbîrcea — președintele Autorității pentru
Valorificarea Activelor Statului;
2. Codruț Ioan Șereș
— ministrul economiei și
comerțului;
3. Ene Dinga
— ministrul integrării europene;
4. Leonard Orban
— secretar de stat, negociatorșef cu Uniunea Europeană;
5. Sebastian Bodu
— președintele
Agenției
Naționale de Administrare
Fiscală;
6. Paul Victor Dobre
— secretar de stat, Ministerul
Administrației și Internelor;
7. Septimiu Buzașu
— secretar de stat, Ministerul
Transporturilor, Construcțiilor
și Turismului;
8. Cristian Mihai Cărăușu — secretar de stat, Cancelaria
Primului-Ministru;

9. Corina Coman

— consilier de stat, Secretariatul
permanent pentru afaceri
europene;
10. Răzvan Orășanu
— consilier de stat, Cancelaria
Primului-Ministru.
(2) La lucrările Comitetului interministerial participă și
președintele Consiliului Concurenței, având statut similar cu
cel al membrilor acestuia.
Art. 2. — Președintele Comitetului interministerial este
domnul Gabriel Ionel Zbîrcea, președintele Autorității pentru
Valorificarea Activelor Statului.
Art. 3. — Comitetul interministerial se întrunește lunar și
ori de câte ori este necesar, la convocarea președintelui
acestuia.
Art. 4. — Secretariatul Comitetului interministerial va fi
asigurat de Secretariatul permanent pentru afaceri europene
din cadrul Cancelariei Primului-Ministru.
Art. 5. — Comitetul interministerial va asigura realizarea
la termenele stabilite a tuturor măsurilor care se impun
pentru îndeplinirea de către România a angajamentelor
asumate în cadrul negocierilor cu Uniunea Europeană
privind Capitolul 6 îConcurența“ și va prezenta periodic
Guvernului rapoarte în acest sens.

PRIM-MINISTRU

CĂLIN POPESCU-TĂRICEANU

București, 1 iunie 2005.
Nr. 495.

Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru
coordonarea Secretariatului General al Guvernului,
Mihai Alexandru Voicu

MONITORUL OFICIAL AL ROMÂNIEI, PARTEA I, Nr. 469/2.VI.2005

7

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 360/2005 privind alocarea unei sume
din Fondul de intervenție la dispoziția Guvernului, pentru înlăturarea efectelor calamităților
naturale produse de inundații în a doua decadă a lunii aprilie, în partea de vest a țării
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Articol unic. — Hotărârea Guvernului nr. 360/2005
privind alocarea unei sume din Fondul de intervenție la
dispoziția Guvernului, pentru înlăturarea efectelor
calamităților naturale produse de inundații în a doua
decadă a lunii aprilie, în partea de vest a țării, publicată în
Monitorul Oficial al României, Partea I, nr. 367 din
29 aprilie 2005, se modifică după cum urmează:

1. Titlul va avea următorul cuprins:
îHOTĂRÂRE
privind alocarea unei sume din Fondul de intervenție
la dispoziția Guvernului, pentru înlăturarea efectelor
inundațiilor produse în perioada aprilie—mai 2005“
2. Alineatul (2) al articolului 1 va avea următorul cuprins:
î(2) Fondurile prevăzute la alin. (1) se utilizează pentru
înlăturarea efectelor inundațiilor produse în perioada
aprilie—mai 2005.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 1 iunie 2005.
Nr. 496.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR
ȘI DEZVOLTĂRII RURALE

ORDIN
privind instituirea procedurii de administrare specială la Societatea Comercială îCorias“ — S.A.
Corabia, județul Olt
În temeiul prevederilor art. 16 din Legea nr. 137/2002 privind unele măsuri pentru accelerarea privatizării, cu
modificările și completările ulterioare, și ale art. 180—188 din Normele metodologice de aplicare a Ordonanței de urgență
a Guvernului nr. 88/1997 privind privatizarea societăților comerciale, cu modificările și completările ulterioare, și a Legii
nr. 137/2002 privind unele măsuri pentru accelerarea privatizării, aprobate prin Hotărârea Guvernului nr. 577/2002, cu
modificările ulterioare,
având în vedere dispozițiile Hotărârii Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
pentru stabilirea modului de administrare și gestionare, precum și a măsurilor ce trebuie luate pentru accelerarea
procesului de privatizare la Societatea Comercială îCorias“ — S.A. Corabia, județul Olt,
ministrul agriculturii, pădurilor și dezvoltării rurale emite prezentul ordin.
Art. 1. — Se instituie procedura de administrare
specială în perioada de privatizare la Societatea Comercială
îCorias“ — S.A. Corabia, județul Olt, denumită în
continuare societate comercială, cu sediul în orașul Corabia,
str. Caracal nr. 1, județul Olt, înmatriculată la oficiul
registrului comerțului sub nr. J 28/120/1991, începând cu

data publicării prezentului ordin în Monitorul Oficial al
României, Partea I.
Art. 2. — (1) Pe durata administrării speciale în
perioada privatizării administratorul special are atribuțiile
stabilite prin mandatul special acordat de directorul general
al Agenției Domeniilor Statului.

8

MONITORUL OFICIAL AL ROMÂNIEI, PARTEA I, Nr. 469/2.VI.2005

(2) Conținutul mandatului prevăzut la alin. (1) va
cuprinde, în principal, dar fără a se limita la acestea,
următoarele atribuții:
a) luarea unor măsuri de administrare și gestionare a
societății comerciale, cu accent pe păstrarea integrității
patrimoniului actual, respectiv:
— situația economico-financiară și gradul global de
îndeplinire a principalilor indicatori, obiective și criterii de
performanță, angajați de directorul general în cadrul
contractului de performanță încheiat în baza Ordonanței de
urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar,
aprobată cu modificări prin Legea nr. 59/2002, cu
completările ulterioare;
— situația detaliată a mijloacelor fixe de tipul: clădiri,
terenuri etc., inclusiv eventualele sarcini care grevează
asupra acestora;
— situația datoriilor totale ale societății comerciale,
precum și a arieratelor, ordonate pe creditori, pe debitorul
principal, majorări și penalități;
— situația creanțelor totale ale societății comerciale,
precum și a creanțelor restante, ordonate pe debitori;
— situația litigiilor comerciale, patrimoniale și de altă
natură, precum și stadiul fiecărui proces;
— lista eventualelor revendicări de active înregistrate la
societatea comercială și măsurile ce au fost întreprinse
până la instituirea administrării speciale;
— orice alte situații, documentații sau informații
necesare formării unei opinii complete asupra agentului
economic și situației sale economico-financiare și juridice;
b) notificarea tuturor creditorilor bugetari în sensul
instituirii procedurii de administrare specială în perioada de

privatizare, în vederea neînceperii de către aceștia a
oricăror măsuri de executare silită împotriva societății
comerciale;
c) solicitarea furnizorilor de servicii pentru întocmirea
graficelor de reeșalonare a datoriilor restante, respectarea
acestora și efectuarea plăților facturilor curente;
d) respectarea disciplinei economico-financiare prin
luarea unor măsuri pentru întărirea acesteia.
Art. 3. — La data instituirii procedurii de administrare
specială se instituie și supravegherea financiară a societății
comerciale prin:
a) urmărirea îndeplinirii de către societatea comercială a
obligației de a efectua toate plățile către creditorii bugetari,
furnizorii de utilități, creditorii comerciali, după graficul
întocmit de societatea comercială și de administratorul
special, în scopul reducerii gradului de îndatorare;
b) urmărirea suspendării acțiunilor judiciare sau
extrajudiciare pornite împotriva societății comerciale, pe
perioada cuprinsă între data instituirii supravegherii
financiare și data încheierii contractului de vânzarecumpărare a pachetului de acțiuni, dar nu mai mult de
12 luni de la data instituirii supravegherii financiare.
Art. 4. — Procedura de administrare specială în
perioada privatizării încetează la data transferului de
proprietate asupra acțiunilor, dar nu mai mult de un an de
la data publicării prezentului ordin în Monitorul Oficial al
României, Partea I.
Art. 5. — Agenția Domeniilor Statului va duce la
îndeplinire prevederile prezentului ordin.
Art. 6. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur

București, 30 mai 2005.
Nr. 383.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 469/2.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017221]
ISSN 1453—4495

