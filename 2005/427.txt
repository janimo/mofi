PARTEA

Anul 173 (XVII) — Nr. 427

I

LEGI, DECRETE, HOTĂRÂRI ȘI ALTE ACTE

Vineri, 20 mai 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 136 din 10 martie 2005 referitoare la excepția
de neconstituționalitate a dispozițiilor art. 401 din
Legea nr. 137/2002 privind unele măsuri pentru
accelerarea privatizării .............................................

1–3

HOTĂRÂRI ALE GUVERNULUI ROMÂNIEI
363.

ALE

Pagina

Înțelegere între Ministerul Muncii, Solidarității Sociale și
Familiei din România și Agenția Federală a Muncii
din Republica Federală Germania cu privire la
medierea lucrătorilor români pentru prestarea unei
activități cu durată determinată în Republica
Federală Germania ..................................................
412.

— Hotărâre pentru aprobarea Înțelegerii dintre
Ministerul Muncii, Solidarității Sociale și Familiei
din România și Agenția Federală a Muncii din
Republica Federală Germania cu privire la
medierea lucrătorilor români pentru prestarea unei
activități cu durată determinată în Republica
Federală Germania, semnată la Nürnberg la
3 februarie 2005 și la București la 11 februarie
2005 ..........................................................................

DECIZII

Nr.

— Hotărâre privind organizarea și funcționarea
Ministerului Muncii, Solidarității Sociale și Familiei

4–6
6–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
178.

4

CURȚII

— Ordin al ministrului transporturilor, construcțiilor
și turismului privind aprobarea Reglementării
tehnice îNormativ pentru proiectarea coșurilor
industriale din beton armat (revizuire P 133-96)“,
indicativ P 133-04 ...................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 136
din 10 martie 2005

referitoare la excepția de neconstituționalitate a dispozițiilor art. 401 din Legea nr. 137/2002
privind unele măsuri pentru accelerarea privatizării
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Dana Titian
Patricia Marilena Ionea

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 401 din Legea nr. 137/2002 privind unele
măsuri pentru accelerarea privatizării, excepție ridicată de
Societatea Comercială îRulmentul“ — S.A. din Brașov în

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 427/20.V.2005

Dosarul nr. 797/2003 al Tribunalului Brașov — Secția
comercială.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
ca neîntemeiată. În acest sens, arată că prevederile legale
criticate trebuie examinate în raport cu dispozițiile art. 15—17
din Legea nr. 146/1997 privind taxele judiciare de timbru,
care instituie mai multe cazuri de exceptare de la plata
taxelor judiciare de timbru. De asemenea, arată că
principiul constituțional al egalității în drepturi presupune un
tratament unitar pentru situații care sunt identice. Legiuitorul
este însă în drept să instituie scutiri de la plata taxelor
judiciare de timbru în considerarea situațiilor diferite pe
care le are în vedere, deoarece principiul egalității nu
trebuie confundat cu uniformitatea. În sfârșit, în sprijinul
celor arătate, invocă jurisprudența Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 22 septembrie 2004, pronunțată în
Dosarul nr. 797/2003, Tribunalul Brașov — Secția
comercială a sesizat Curtea Constituțională cu excepția de
neconstituționalitate a dispozițiilor art. 40 1 din Legea
nr. 137/2002 privind unele măsuri pentru accelerarea
privatizării. Excepția a fost ridicată de Societatea
Comercială îRulmentul“ — S.A. din Brașov cu prilejul
soluționării unui litigiu comercial având ca obiect pretenții.
În motivarea excepției de neconstituționalitate autorul
acesteia susține, în esență, că prevederile art. 401 din
Legea nr. 137/2002 contravin dispozițiilor art. 16 alin. (1)
și (2) din Constituție. Astfel, în opinia sa, îprin scutirea de
la plata taxei judiciare de timbru numai a instituțiilor publice
implicate, respectiv AVAS București, persoanele juridice de
drept privat sunt supuse unui tratament discriminatoriu“. De
asemenea, amintește că în speță este vorba despre un
raport juridic obligațional, iar creditorul nu poate beneficia
de un tratament procesual diferențiat față de debitorul său.
În sfârșit, arată că, potrivit art. 17 din Legea nr. 146/1997,
instituțiile publice sunt scutite de taxele judiciare de timbru
numai în cauzele care se referă la venituri publice, or,
dividendele ce fac obiectul cauzei nu sunt creanțe bugetare
și nu se fac venit la bugetul de stat, iar AVAS nu
administrează obligații bugetare. În concluzie, autorul
excepției susține că norma atacată stabilește două regimuri
juridice diferite pentru aceeași situație.
Tribunalul Brașov — Secția comercială apreciază că
susținerile autorului excepției privind crearea prin textul de
lege criticat a unui tratament juridic discriminatoriu pentru
persoanele juridice de drept privat nu sunt întemeiate. În
acest sens, arată că prevederile art. 40 1 din Legea
nr. 137/2002 trebuie analizate în legătură cu dispozițiile
Legii nr. 146/1997 care, în art. 15—171, prevede cazurile
când sunt scutite de plata taxei judiciare de timbru
persoanele juridice de drept privat și observă că instituirea
unor astfel de scutiri nu are nici o legătură cu principiile
constituționale pretins a fi încălcate.

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textul de lege criticat nu
contravine dispozițiilor constituționale invocate. În acest
sens, arată că exonerarea de la obligația de plată a
taxelor judiciare de timbru este un atribut exclusiv al
legiuitorului, pe care acesta îl exercită în considerarea
anumitor situații determinate, cum sunt cele privind legătura
strânsă cu bugetul statului și realizarea unui interes public.
Necesitatea protejării interesului general de accelerare a
privatizării, potrivit cerințelor art. 135 alin. (2) lit. b) din
Constituție, justifică regimul juridic diferit, instituit pentru
promovarea anumitor acțiuni de către instituțiile publice
implicate, astfel încât nu se poate susține că textul de lege
criticat creează o situație discriminatorie în raport cu
titularul dreptului de proprietate. În susținerea celor arătate
invocă Decizia nr. 461/2003, Decizia nr. 24/2004, Decizia
nr. 153/2004 și Decizia nr. 264/2004, prin care Curtea
Constituțională s-a pronunțat asupra constituționalității
art. 40 1 din Legea nr. 137/2002, reținând aceleași
argumente, precum și cele expuse mai sus.
Avocatul Poporului apreciază că excepția de
neconstituționalitate nu este întemeiată. Astfel, arată că
principiul constituțional al egalității în fața legii și a
autorităților publice este aplicabil numai cetățenilor, nu și
persoanelor juridice. În plus, instituirea de către legiuitor a
unor excepții de la regula generală a plății taxelor judiciare
de timbru este conformă art. 139 alin. (1) din Constituție,
potrivit căruia impozitele, taxele și orice venituri ale
bugetului de stat se stabilesc numai prin lege, fiind,
așadar, la latitudinea legiuitorului să stabilească scutiri de
taxe, având în vedere situații diferite, fără ca prin aceasta
să se aducă atingere principiului egalității.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 401 din Legea nr. 137/2002 privind unele
măsuri pentru accelerarea privatizării, publicată în Monitorul
Oficial al României, Partea I, nr. 215 din 28 martie 2002,
dispoziții ce au fost introduse prin prevederile art. I pct. 15
din Ordonanța de urgență a Guvernului nr. 208/2002
pentru modificarea și completarea Legii nr. 137/2002,
publicată în Monitorul Oficial al României, Partea I,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005
nr. 961 din 28 decembrie 2002, astfel cum au fost
modificate prin Ordonanța Guvernului nr. 36/2004 pentru
modificarea și completarea Legii nr. 137/2002, publicată în
Monitorul Oficial al României, Partea I, nr. 90 din
31 ianuarie 2004.
Textul de lege criticat are următoarea redactare:
Art. 401: îCererile formulate de instituția publică implicată,
în legătură cu calitatea de acționar la societățile comerciale
aflate în portofoliul acesteia, cu procesul de privatizare, cu
obligațiile decurgând din contractele de vânzare-cumpărare de
acțiuni, cu obligațiile prevăzute de Ordonanța de urgență a
Guvernului nr. 88/1997, aprobată prin Legea nr. 44/1998, cu
modificările și completările ulterioare, sau de prezenta lege, cu
executarea hotărârilor judecătorești și cu orice alte acte
procedurale, efectuate de și pentru aceasta, sunt scutite de la
plata taxelor judiciare de timbru și a timbrului judiciar, cauțiuni
și orice alte taxe care se fac, potrivit legii, venit la bugetul de
stat.“
În susținerea neconstituționalității acestui text de lege
autorul excepției invocă încălcarea prevederilor art. 16
alin. (1) și (2) din Constituție, potrivit cărora: î(1) Cetățenii
sunt egali în fața legii și a autorităților publice, fără privilegii și
fără discriminări.
(2) Nimeni nu este mai presus de lege.“
Examinând excepția de neconstituționalitate, Curtea
constată că dispozițiile legale criticate au constituit în mai
multe rânduri obiect al controlului de constituționalitate.
Astfel, prin Decizia nr. 24 din 27 ianuarie 2004,
publicată în Monitorul Oficial al României, Partea I, nr. 173
din 27 februarie 2004 și Decizia nr. 153 din 30 martie
2004, publicată în Monitorul Oficial al României, Partea I,
nr. 414 din 10 mai 2004, Curtea s-a pronunțat asupra
constituționalității
prevederilor art. 40 1 din Legea
nr. 137/2002 în raport cu principiul constituțional al egalității
în drepturi.
În acest sens, Curtea a statuat că: îInstituirea de taxe
și cauțiuni în legătură cu procedurile judiciare reprezintă un
atribut exclusiv al legiuitorului, pe care acesta și-l exercită
fie din rațiuni legate de descurajarea exercitării cu reacredință a drepturilor procesuale — în cazul cauțiunilor, fie

3

în considerarea unor situații concrete în care se impune
gratuitatea serviciului public al justiției sau, dimpotrivă,
stabilirea în sarcina părților din proces a unor obligații
fiscale — în cazul taxelor judiciare de timbru și al timbrului
judiciar.
Scutirea instituțiilor publice implicate în procesul de
privatizare de la plata taxelor de timbru și a celorlalte taxe
în cazurile determinate de lege își are justificarea în strânsa
legătură a acțiunilor în justiție pentru care textul criticat
prevede scutirea cu bugetul de stat (alimentat, printre
altele, și prin încasarea taxelor judiciare), precum și în
interesul general pe care-l prezintă aceste instituții publice.
Astfel, dispozițiile legale criticate sunt în concordanță cu
prevederile art. 135 alin. (2) lit. b) din Constituția României,
potrivit căruia statul are obligația să asigure protejarea
intereselor naționale în activitatea economică, financiară și
valutară.“
De asemenea, Curtea a statuat, în acord cu practica sa
anterioară, că îinstituirea de către legiuitor a unor excepții
de la regula generală a plății taxelor judiciare de timbru
(scutiri de la plata taxei) nu constituie o discriminare sau o
atingere adusă principiului constituțional al egalității în
drepturi“. În acest sens, a amintit că, potrivit art. 139
alin. (1) din Constituție, îImpozitele, taxele și orice alte
venituri ale bugetului de stat și ale bugetului asigurărilor sociale
de stat se stabilesc numai prin lege“, astfel că legiuitorul este
în drept să stabilească scutiri de taxe sau impozite, având
în vedere situații diferite, fără ca prin aceasta să aducă
atingere principiului egalității în drepturi.
În consecință, Curtea a reținut că art. 401 din Legea
nr. 137/2002 nu contravine art. 16 alin. (1) din Constituție,
întrucât situația juridică a părților din procesele respective
nu este identică și nici similară, justificându-se în mod
obiectiv și rațional tratamentul juridic diferit în ceea ce
privește plata taxelor judiciare de timbru și a celorlalte
taxe.
Întrucât nu au intervenit elemente noi, de natură să
justifice schimbarea jurisprudenței în materie a Curții
Constituționale, considerentele și soluția din deciziile
anterioare își mențin valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 401 din Legea nr. 137/2002 privind unele măsuri
pentru accelerarea privatizării, excepție ridicată de Societatea Comercială îRulmentul“ — S.A. din Brașov în Dosarul
nr. 797/2003 al Tribunalului Brașov — Secția comercială.
Definitivă și general obligatorie.
Pronunțată în ședința publică din data de 10 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 427/20.V.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Înțelegerii dintre Ministerul Muncii, Solidarității Sociale și Familiei
din România și Agenția Federală a Muncii din Republica Federală Germania
cu privire la medierea lucrătorilor români pentru prestarea unei activități cu durată determinată
în Republica Federală Germania, semnată la Nürnberg la 3 februarie 2005
și la București la 11 februarie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Înțelegerea dintre
Ministerul Muncii, Solidarității Sociale și Familiei din
România și Agenția Federală a Muncii din Republica
Federală Germania cu privire la medierea lucrătorilor

români pentru prestarea unei activități cu durată
determinată în Republica Federală Germania, semnată
la Nürnberg la 3 februarie 2005 și la București la
11 februarie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul afacerilor externe,
Teodor Baconschi,
secretar de stat
București, 28 aprilie 2005.
Nr. 363.
ÎNȚELEGERE
între Ministerul Muncii, Solidarității Sociale și Familiei din România și Agenția Federală a Muncii
din Republica Federală Germania cu privire la medierea lucrătorilor români pentru prestarea unei activități
cu durată determinată în Republica Federală Germania
Considerând că medierea și angajarea lucrătorilor români, în calitate de:
• lucrător sezonier pe o perioadă de până la 4 luni într-un an calendaristic [art. 18 din Legea privind permisul de
ședere coroborat cu art. 18 din Ordonanța privind permisul acordat străinilor nou-veniți în țară de a exercita o activitate
(Ordonanța privind ocuparea forței de muncă) — anexa nr. 1];
• ajutor de lucrător în parcurile de distracții pe o perioadă de până la 9 luni într-un an calendaristic (art. 18 din
Legea privind permisul de ședere coroborat cu art. 19 din Ordonanța privind ocuparea forței de muncă — anexa nr. 1);
• ajutor casnic în gospodăriile cu persoane care necesită îngrijiri speciale; aceste persoane vor fi angajate cu
timp integral de muncă în activități în gospodărie pe o perioadă de până la 3 ani, cu obligația plății contribuțiilor de
asigurare (art. 18 din Legea privind permisul de ședere coroborat cu art. 21 din Ordonanța privind ocuparea forței de
muncă — anexa nr. 1),
sunt posibile numai atunci când au loc în cadrul unei înțelegeri între instituțiile din domeniul muncii, competente
în ceea ce privește procedura de mediere și selecția,
Ministerul Muncii, Solidarității Sociale și Familiei (MMSSF) din România și Agenția Federală a Muncii (BA) din
Republica Federală Germania,
denumite în continuare părți,
convin următoarele proceduri:
CAPITOLUL I
Reglementări generale
1. Împuternicire
În scopul implementării medierii lucrătorilor, sunt
împuternicite:
— pentru partea română:
Ministerul Muncii, Solidarității Sociale și Familiei
(MMSSF), București;

— pentru partea germană:
Centrala de Mediere a Forței de Muncă (ZAV), Bonn.
2. Evaluarea pieței muncii
Angajarea lucrătorilor români din România în Republica
Federală Germania se face luându-se în considerare
interesele de pe piața muncii din ambele țări.
3. Condiții de muncă
Lucrătorii români nu pot fi angajați în Republica
Federală Germania în condiții necorespunzătoare, ci numai

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005
în condiții comparabile cu cele ale lucrătorilor germani.
Referitor la timpul de muncă, sunt valabile dispozițiile legii
timpului de muncă. Salariul nu poate fi mai mic decât
salariul negociat prin contract sau — în lipsa unui astfel de
contract — decât salariile uzuale la locul respectiv. În cazul
muncii în acord, munca trebuie să fie astfel evaluată, încât
un lucrător cu merite deosebite, la muncă prestată în
condiții normale și activitate medie, să poată câștiga cu
20% peste salariul tarifar/oră al unui lucrător de același
nivel.
4. Asigurări sociale
Lucrătorii români au obligația de a se asigura în
sistemul de asigurări sociale german (asigurări sociale de
boală, îngrijire, pensie, accident și șomaj). Cu excepția
asigurării în caz de accident, pentru o perioadă de ocupare
redusă se pot face excepții de la obligativitatea asigurării.
Art. 8 din Codul social, partea a IV-a (SGB IV)
reglementează această excepție (anexa nr. 2a).
Pentru a dovedi lipsa obligativității asigurării, lucrătorii
trebuie să prezinte angajatorului chestionarul pentru
constatarea obligativității de asigurare/excepției de la
obligativitatea asigurării (anexa nr. 2b). Chestionarul este
pus la dispoziție agențiilor de ocupare a forței de muncă
de către Agenția Federală a Muncii.
Dacă nu există asigurare medicală, angajatorul trebuie
să încheie pentru lucrător, pe propria cheltuială, o
asigurare privată similară în caz de boală. În caz contrar,
angajatorul este total răspunzător pentru riscul financiar în
caz de boală.
5. Cazare
Angajatorii trebuie să pună la dispoziție lucrătorilor
români locuințe corespunzătoare sau să se îngrijească
pentru a le asigura o cazare corespunzătoare. Cazarea
trebuie să respecte prevederile legale privind construcțiile și
protecția în caz de incendiu și să corespundă cerințelor
minime de locuit menționate în instrucțiunile referitoare la
cazarea lucrătorilor străini (anexa nr. 3). Nu se admite
cazarea în corturi sau în vagoane mobile. Avându-se în
vedere activitatea lor itinerantă, cazarea în vagoane de
dormit/locuințe mobile este admisă numai în cazul
lucrătorilor din parcurile de distracții.
6. Condiții de sănătate
Lucrătorii trebuie să fie apți din punct de vedere
medical pentru activitatea pe care urmează să o presteze.
Nu este prevăzut un control medical al solicitantului în
România.
7. Excluderea activităților tip bar
Angajarea lucrătorilor români în cluburile de noapte și în
baruri este exclusă de la procedura de mediere.
8. Excluderea de la procedura de mediere
Părțile se angajează să excludă de la procedura de
mediere pe acei angajatori care nu respectă reglementările
prevăzute la pct. 3—5 ale cap. I.
9. Colaborare
MMSSF și BA colaborează nemijlocit pentru derularea
prezentei înțelegeri și fac schimb de experiență în scopul
îmbunătățirii și simplificării procedurii.
CAPITOLUL II
Proceduri de mediere
1. Solicitări nominale/nenominale (anonime)
Lucrătorii români pot fi solicitați de către angajatori din
Republica Federală Germania, atât nominal, cât și
nenominal (anonim).
Baza procedurii de solicitare o reprezintă formularele de
îAcord de angajare/Contract de muncă EZ/AV“ (anexa

5

nr. 4). Acestea sunt formulare tipizate în limba germană.
Lucrătorul primește o traducere corespunzătoare a acestora
în limba română.
Baza procedurii de mediere pentru ajutor casnic o
reprezintă formularele bilingve îAcord de angajare/Contract
de muncă pentru menajere/ajutoare de casă în gospodării
unde există necesitatea de îngrijire“ (anexa nr. 4a).
În cazul solicitărilor anonime, ZAV transmite MMSSF
profilul locului de muncă pentru recrutarea solicitanților.
În cazul solicitărilor nominale se renunță la verificarea
aptitudinilor.
2. Interviuri în România
Medierea angajării lucrătorilor români poate să aibă loc
în baza unei înțelegeri prealabile între ZAV și MMSSF,
MMSSF prezentând ZAV, în România, lucrătorii solicitați
pentru mediere. La recrutarea în România a lucrătorilor
români pot participa, dacă doresc, și reprezentanți ai
angajatorilor germani.
3. Solicitări la cerere
Acordul de angajare/Contractul de muncă EZ/AV poate
fi oferit și într-o formă deschisă în ceea ce privește
perioada de angajare, dacă tipul de angajare prevăzut (de
exemplu: lucrări de recoltare care depind de evoluția vremii
sau de coacerea fructelor) face necesară o solicitare din
partea angajatorului. În aceste cazuri trebuie convenită
durata totală de angajare.
Angajatorul și lucrătorul se înțeleg asupra datei concrete
de începere a activității.
4. Solicitări neautorizate în România
Medierea și angajarea lucrătorilor români în calitate de
lucrători sezonieri, ajutor de lucrător în parcurile de
distracții și ajutor casnic și recrutarea lor în România se
pot face, în conformitate cu legislația germană, doar de
către BA. Solicitările nominale care se bazează pe recrutări
neautorizate în România nu vor fi prelucrate.
5. Vize
Formularul de îAcord de angajare/Contract de muncă
EZ/AV“ constituie baza pentru solicitarea și eliberarea vizei
de către ambasada și consulatele Republicii Federale
Germania în România. La medierea în regim de urgență,
ZAV informează ambasada/consulatele germane cu privire
la medierile întreprinse.
6. Schimbarea locului de muncă după intrarea în
Republica Federală Germania
În cazurile în care, după intrarea sa în Republica
Federală Germania, lucrătorul român, din motive ce nu îi
pot fi imputate, nu stabilește un raport de muncă sau
acest raport încetează înainte de termen, unitățile
specializate ale BA se vor strădui în vederea găsirii unui
nou loc de muncă corespunzător.
7. Costuri
MMSSF și BA suportă cheltuielile administrative ce revin
fiecărei părți.
BA se va strădui, în limita posibilităților, să apeleze la
angajatorii germani pentru ca aceștia să participe la
cheltuielile de transport și de viză pentru lucrătorii din
România.
8. Formulare
Cu excepția prevederilor pct. 7 al cap. II, Acordurile de
angajare/Contractele de muncă EZ/AV și chestionarele
pentru constatarea obligativității/excepției de asigurare,
inclusiv traducerile acestora, vor fi puse la dispoziție pe
cheltuiala BA.
9. Adeverința de muncă
BA va face demersuri pe lângă angajatori pentru ca
lucrătorii români să obțină o adeverință pentru munca

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 427/20.V.2005

Prezenta înțelegere intră în vigoare la data la care
partea română comunică îndeplinirea procedurilor interne

necesare pentru intrarea sa în vigoare. La data intrării în
vigoare a prezentei înțelegeri, Înțelegerea dintre Ministerul
Muncii și Protecției Sociale din România și Oficiul Federal
al Muncii din Republica Federală Germania privind
angajarea de lucrători români pentru o activitate cu durată
determinată în Republica Federală Germania, semnată la
București la 13 septembrie 1999, își încetează valabilitatea.
Prezenta înțelegere poate fi denunțată de oricare dintre
părți, în scris, cu cel puțin 6 luni înainte de sfârșitul unui
an calendaristic. În acest caz, denunțarea își produce
efecte din prima zi a anului următor.
Prezenta înțelegere a fost semnată la 11 februarie 2005
la București și la 3 februarie 2005 la Nürnberg, în două
exemplare originale, în limba română și în limba germană,
ambele texte fiind egal autentice.

Ministerul Muncii, Solidarității Sociale
și Familiei din România
Gheorghe Barbu,
ministrul muncii, solidarității sociale și familiei

Agenția Federală a Muncii
din Republica Federală Germania
Andreas Staible,
președinte

depusă pe teritoriul Republicii Federale Germania (anexa
nr. 5).
CAPITOLUL III
Dispoziții diverse
Anexele nr. 1—5*) fac parte integrantă din prezenta
înțelegere.
Partea germană va informa partea română despre
modificările aduse legislației germane care aduc atingere
dispozițiilor prezentei înțelegeri.
CAPITOLUL IV
Intrarea în vigoare/Denunțarea

*) Anexele nr. 1—5 se comunică Ministerului Muncii, Solidarității Sociale și Familiei.

HOTĂRÂRE
privind organizarea și funcționarea Ministerului Muncii, Solidarității Sociale și Familiei
În temeiul art. 108 din Constituția României, republicată, și având în vedere prevederile art. 12 din Ordonanța de
urgență a Guvernului nr. 17/2005 pentru stabilirea unor măsuri organizatorice la nivelul administrației publice centrale,
Guvernul României adoptă prezenta hotărâre.
CAPITOLUL I
Dispoziții generale și principalele atribuții
Art. 1. — Ministerul Muncii, Solidarității Sociale și
Familiei se organizează și funcționează ca organ de
specialitate al administrației publice centrale, în subordinea
Guvernului, cu personalitate juridică, având rol de sinteză
pentru asigurarea și coordonarea aplicării strategiei și
politicilor Guvernului în domeniile:
a) muncii;
b) solidarității sociale;
c) protecției sociale;
d) familiei.
Art. 2. — Ministerul Muncii, Solidarității Sociale și
Familiei are sediul în municipiul București, str. Dem. I.
Dobrescu nr. 2—4, sectorul 1.
Art. 3. — În vederea realizării rolului său, Ministerul
Muncii, Solidarității Sociale și Familiei îndeplinește
următoarele funcții:
a) de strategie, prin care se asigură elaborarea
strategiei de punere în aplicare a Programului de guvernare
în domeniul muncii, protecției și solidarității sociale și
familiei;
b) de reglementare și sinteză, prin care se asigură
elaborarea cadrului normativ și instituțional necesar pentru
realizarea obiectivelor strategice în domeniul său de
activitate;
c) de armonizare cu reglementările Uniunii Europene a
cadrului legislativ din domeniul său de activitate;

d) de autoritate de management pentru Programul
operațional sectorial pentru dezvoltarea resurselor umane;
e) de administrare a bunurilor și de gestionare a
bugetelor și fondurilor alocate;
f) de reprezentare, prin care se asigură reprezentarea
pe plan intern și extern în domeniul său de activitate;
g) de autoritate de stat, prin care se asigură exercitarea
controlului aplicării unitare și respectării reglementărilor
legale în domeniul său de activitate și al funcționării
instituțiilor care își desfășoară activitatea sub autoritatea
sau în coordonarea sa, precum și exercitarea controlului
asupra modului de îndeplinire a atribuțiilor prevăzute de
dispozițiile legale în vigoare pentru ordonatorul principal de
credite, delegate, potrivit legii, conducătorului executiv al
Agenției Naționale pentru Ocuparea Forței de Muncă,
respectiv al Casei Naționale de Pensii și Alte Drepturi de
Asigurări Sociale.
Art. 4. — În exercitarea funcțiilor prevăzute la art. 3
Ministerul Muncii, Solidarității Sociale și Familiei îndeplinește
următoarele atribuții principale:
A. În domeniul politicilor sociale:
a) identifică, în colaborare cu ministerele și organele de
specialitate ale administrației publice centrale și locale,
efectele sociale ale politicilor publice aflate în derulare;
b) efectuează studii și analize asupra impactului social
al schimbărilor intervenite în plan legislativ, al deciziilor și
măsurilor de politică socială și economică;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005
c) evaluează și analizează calitatea proceselor sociale
importante induse în societate prin aplicarea politicilor
publice;
d) fundamentează pe baza unor indicatori specifici
măsurile de protecție socială.
B. În domeniul afacerilor europene și relațiilor externe:
a) elaborează și fundamentează documentele anuale ce
reflectă poziția României în domeniul muncii și politicii
sociale în cadrul procesului de aderare la Uniunea
Europeană;
b) cooperează cu compartimentele de integrare
europeană din celelalte instituții pentru realizarea activităților
de pregătire a aderării României la Uniunea Europeană și
fundamentează poziția ministerului în cadrul Comitetului
interministerial pentru integrare europeană;
c) asigură pentru domeniul muncii și politicii sociale
elaborarea documentelor de poziție oficiale pentru procesul
de pregătire a aderării și pentru participarea la comitetele
și subcomitetele pentru aplicarea Acordului de asociere
România — Uniunea Europeană;
d) monitorizează adoptarea și punerea în aplicare a
legislației naționale armonizate cu legislația comunitară în
domeniile proprii de activitate;
e) contribuie la inițierea și formularea de propuneri în
domeniul său de activitate privind orientările de bază
referitoare la ansamblul acțiunilor care vizează procesul de
integrare europeană a României;
f) derulează programe și proiecte destinate sprijinirii
inițiativelor
guvernamentale
privind
dezvoltarea
parteneriatului social finanțat de Uniunea Europeană sau
din alte surse;
g) coordonează participarea la programele de asistență
financiară acordate de Uniunea Europeană în domeniul
politicii sociale și ocupării forței de muncă;
h) îndeplinește, potrivit legii, atribuțiile pentru
perfecționarea activității unităților de implementare a
programelor PHARE din domeniul de competență al
ministerului;
i) asigură managementul, gestionarea și implementarea
asistenței financiare alocate Programului operațional
sectorial pentru dezvoltarea resurselor umane;
j) asigură președinția, secretariatul și organizarea
reuniunilor subcomitetului de coordonare îDezvoltarea
resurselor umane și servicii sociale“, aferent subprogramului
PHARE îCoeziune economică și socială“;
k) coordonează elaborarea rapoartelor la convențiile
adoptate sub egida Organizației Internaționale a Muncii,
ratificate de România;
l) examinează prevederile instrumentelor juridice
elaborate sub egida Consiliului Europei din punct de
vedere al concordanței cu dreptul intern, în vederea
ratificării acestora, și coordonează elaborarea rapoartelor
periodice privind îndeplinirea prevederilor instrumentelor
ratificate;
m) pregătește, elaborează, negociază și urmărește
încheierea și ratificarea instrumentelor juridice bilaterale în
toate domeniile de activitate ale ministerului;
n) reprezintă România, în condițiile legii, la organismele
internaționale din domeniul său de activitate.
C. În domeniul protecției cetățenilor români care
lucrează în străinătate:
a) promovează, în colaborare cu celelalte instituții
competente, măsuri de asigurare și protejare a drepturilor
și libertăților cetățenilor români care lucrează în străinătate,

7

precum și de prevenire a abuzurilor de orice fel la adresa
acestora;
b) asigură consiliere în litigii și conflicte de muncă, în
scopul respectării drepturilor cetățenilor români care
lucrează în străinătate, potrivit legislației aplicabile în statul
respectiv;
c) acordă sprijin, pe lângă autoritățile competente, în
vederea rezolvării problemelor de muncă și sociale cu care
se confruntă românii care lucrează în străinătate;
d) realizează evidența migrației în scop de muncă și
monitorizează, în colaborare cu Ministerul Afacerilor
Externe, aplicarea acordurilor, convențiilor și înțelegerilor
încheiate de Guvernul României și guvernele altor state,
precum și a tratatelor internaționale încheiate în numele
României în domeniul de competență al Ministerului Muncii,
Solidarității Sociale și Familiei;
e) realizează campanii de publicitate, acțiuni de
informare și conștientizare privind riscul muncii ilegale și al
lipsei asigurărilor sociale, organizează seminarii și
conferințe pe această temă;
f) pregătește condițiile pentru integrarea în Uniunea
Europeană și pentru accesul, după aderare, al cetățenilor
români pe piața forței de muncă a Uniunii Europene, sens
în care realizează studii, analize, informări în acest
domeniu;
g) propune modificarea și, după caz, completarea
legislației naționale în domeniul protecției cetățenilor români
care lucrează în străinătate și al instaurării unui climat de
corectitudine în acest domeniu;
h) coordonează și controlează activitatea de punere în
aplicare a acordurilor în domeniul schimbului forței de
muncă și al obținerii de contracte de muncă în străinătate
de către cetățenii români;
i) prestează servicii gratuite de informare, orientare și
documentare în domeniul muncii și solidarității sociale,
pentru investitorii străini și autohtoni.
D. În domeniul asistenței sociale și politicilor familiale:
a) elaborează politica de asistență socială;
b) elaborează politici și strategii în domeniul incluziunii
sociale;
c) stabilește strategia națională prin care promovează
drepturile familiei, copilului, persoanei singure, persoanelor
vârstnice, persoanelor cu handicap și ale oricăror persoane
aflate în nevoie;
d) coordonează și controlează funcționarea sistemului
național de asistență socială;
e) elaborează proiecte de acte normative, norme
metodologice și reglementări privitoare la funcționarea
sistemului de asistență socială;
f) elaborează, implementează și evaluează programele
naționale de asistență socială;
g) îndrumă și controlează activitatea instituțiilor de
asistență socială publice și private în ceea ce privește
aplicarea măsurilor de asistență socială;
h) îndrumă și controlează activitatea asociațiilor și
fundațiilor care derulează programe de asistență socială, în
vederea respectării drepturilor sociale ale persoanelor
beneficiare;
i) asigură îndrumarea metodologică, coordonează și
controlează activitatea căminelor pentru persoane vârstnice,
împreună cu autoritățile administrației publice locale;
j) asigură îndrumarea metodologică, coordonează și
controlează activitatea instituțiilor de asistență socială care

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 427/20.V.2005

asigură protecție, găzduire, îngrijire și consiliere pentru
victimele violenței în familie;
k) elaborează și fundamentează strategia și programele
în domeniul îngrijirii și consilierii pentru victimele violenței
în familie;
l) colaborează cu alte ministere și instituții la elaborarea
și implementarea programelor de planificare și educație
familială;
m) realizează programe în parteneriat cu organisme și
instituții internaționale în domeniul asistenței sociale;
n) finanțează programele naționale de asistență socială;
o) administrează și gestionează fondurile alocate,
conform legii, pentru asistență socială;
p) implementează proiectele finanțate din fondurile de
preaderare destinate sectorului de asistență socială;
q) acordă subvenții asociațiilor și fundațiilor române cu
personalitate juridică din domeniul de activitate al
ministerului, în condițiile prevăzute de lege;
r) propune acordarea statutului de utilitate publică
asociațiilor și fundațiilor din domeniul său de activitate, în
condițiile prevăzute de lege;
s) elaborează și propune indicatori din domeniul
asistenței sociale.
E. În domeniul forței de muncă:
a) elaborează politica în domeniul ocupării forței de
muncă și formării profesionale continue;
b) elaborează strategii și planuri în domeniul ocupării
forței de muncă și formării profesionale continue;
c) elaborează, actualizează și monitorizează Strategia
națională pentru ocuparea forței de muncă 2004—2010;
d) elaborează, actualizează și monitorizează Strategia
pentru formare profesională continuă 2005—2010;
e) exercită controlul asupra modului în care este
organizată și se desfășoară formarea profesională continuă;
f) exercită controlul asupra modului în care este
organizată și se desfășoară ucenicia la locul de muncă;
g) elaborează proiecte de acte normative, norme
metodologice și reglementări în domeniul ocupării forței de
muncă, formării profesionale și privind încadrarea în muncă
a străinilor;
h) colaborează cu alte ministere și instituții la elaborarea
actelor normative, strategiilor, programelor și planurilor
naționale cu relevanță pentru piața muncii;
i) colaborează cu alte ministere și instituții la elaborarea
Cadrului național al calificărilor din România;
j) coordonează elaborarea, implementarea și
monitorizarea Planului național de acțiune pentru ocuparea
forței de muncă;
k) coordonează procesul de monitorizare și evaluare a
progreselor înregistrate în legătură cu angajamentele
asumate prin Documentul comun de evaluare a priorităților
politicii de ocupare;
l) propune și implementează proiecte finanțate din
fondurile de preaderare sau din alte surse, precum și
proiecte de colaborare bilaterală în domeniile ocupării forței
de muncă și formării profesionale;
m) participă la Programul comunitar îMăsuri de
stimulare a ocupării“;
n) avizează procedurile elaborate de Agenția Națională
pentru Ocuparea Forței de Muncă privind accesul la
măsurile pentru stimularea ocupării forței de muncă,
modalitățile de finanțare și instrucțiunile de implementare a
acestora;
o) aprobă anual Programul național de ocupare a forței
de muncă și Planul național de formare profesională,

propuse de Agenția Națională pentru Ocuparea Forței de
Muncă, și exercită controlul asupra realizării acestora;
p) stabilește indicatorii de performanță și nivelul
acestora, în baza cărora se încheie, anual, contractulangajament cu Agenția Națională pentru Ocuparea Forței
de Muncă;
q) actualizează manualul Clasificarea ocupațiilor din
România, conform Procedurii de actualizare, la propunerile
diferiților utilizatori;
r) actualizează, împreună cu alte ministere și instituții
de specialitate, Nomenclatorul calificărilor pentru care se
pot organiza programe de formare profesională finalizate cu
certificate de calificare;
s) coordonează activitatea și asigură secretariatul tehnic
al Comisiei Naționale de Promovare a Ocupării Forței de
Muncă.
F. În domeniul parteneriatului social:
a) pregătește, elaborează, negociază și urmărește
încheierea înțelegerilor cu partenerii sociali în domeniul de
activitate al ministerului;
b) avizează și controlează conformitatea reprezentativității
partenerilor sociali cu prevederile legale în vigoare;
c) constituie și gestionează baza de date și registrele
de evidență privind organizațiile patronale, sindicale și alte
organizații ale societății civile;
d) elaborează criteriile și formele activității de mediere a
conflictelor de muncă și reglementează formarea
mediatorilor în domeniul de activitate al ministerului;
e) inițiază, coordonează și urmărește realizarea
programelor de dezvoltare a parteneriatului social în
colaborare cu administrația publică centrală și locală, cu
patronatele, sindicatele și cu alte structuri ale societății
civile organizate, precum și cu organisme și instituții
internaționale din domeniul de activitate al ministerului;
f) asigură consultarea permanentă a partenerilor sociali
asupra inițiativelor legislative din sfera sa de activitate;
g) coordonează metodologic activitatea de dialog social
desfășurată la nivelul administrației publice centrale și
locale;
h) analizează și avizează actele normative elaborate de
ministere și de alte organe centrale în domeniul
parteneriatului social;
i) asigură legătura cu Parlamentul, Consiliul Economic și
Social, cu sindicatele, patronatele și cu alți parteneri ai
societății civile în problemele specifice activității ministerului.
G. În domeniul veniturilor salariale:
a) elaborează propuneri privind sistemul de salarizare
pentru personalul contractual din sectorul bugetar,
colaborează cu Agenția Națională a Funcționarilor Publici
privind sistemul de salarizare pentru funcționarii publici și
realizează controlul aplicării legislației din acest domeniu;
b) propune strategii cu privire la salarizarea în regii
autonome, companii și societăți naționale și în societăți
comerciale cu capital integral sau majoritar de stat;
c) elaborează sistemul de ajustare a salariilor în raport
cu evoluția prețurilor de consum;
d) elaborează metodologia de calcul al nivelului
salariului de bază minim brut garantat, în plată,
fundamentat pe indicatori socioeconomici minimali, ca
instrument de protecție a angajaților;
e) îndeplinește atribuțiile prevăzute de lege privind
constatarea și aplicarea sancțiunilor în instituțiile publice
finanțate integral din venituri proprii;
f) colaborează cu partenerii sociali și acordă asistență
de specialitate în domeniul veniturilor salariale;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005
g) monitorizează, potrivit acordurilor încheiate cu
organismele financiare internaționale, evoluția Programului
național de ocupare a forței de muncă și a fondului de
salarii la agenții economici;
h) analizează și avizează actele normative elaborate de
ministere și de alte organe centrale privind cheltuielile de
personal în sectorul regiilor autonome, companiilor și
societăților naționale, precum și al institutelor naționale de
cercetare-dezvoltare.
H. În domeniul asigurărilor sociale și legilor speciale:
a) elaborează politici și programe, în colaborare cu alte
ministere și organe ale administrației publice centrale, în
domeniul pensiilor și altor drepturi de asigurări sociale;
b) exercită controlul asupra implementării politicilor și
programelor de către Casa Națională de Pensii și Alte
Drepturi de Asigurări Sociale;
c) elaborează metodologia de aplicare a prevederilor
legale din domeniul stabilirii drepturilor de pensii, altor
drepturi de asigurări sociale și a drepturilor acordate prin
legi speciale, la propunerea Casei Naționale de Pensii și
Alte Drepturi de Asigurări Sociale;
d) desfășoară activități privind notificarea și raportarea
către Consiliul Concurenței a ajutoarelor de stat legiferate
și acordate de Ministerul Muncii, Solidarității Sociale și
Familiei;
e) elaborează legislația pentru crearea cadrului
instituțional necesar implementării și funcționării sistemului
de pensii administrate privat.
I. În domeniul legislației muncii:
a) elaborează politici, programe și proiecte de acte
normative în domeniul relațiilor de muncă și urmărește
aplicarea acestora;
b) elaborează proiecte de acte normative referitoare la
raporturile de muncă, la contractele colective de muncă, la
timpul de muncă și odihnă, la disciplina muncii,
răspunderea patrimonială, jurisdicția muncii și la
documentele de dovedire a vechimii în muncă;
c) elaborează și coordonează activitatea de
sistematizare, simplificare și îmbunătățire a legislației
muncii, din domeniul său de activitate;
d) efectuează studii, analize și documentări privind
oportunitatea inițierii sau modificării unor acte normative
privind legislația muncii;
e) coordonează și asigură aplicarea unitară a
prevederilor din domeniul legislației muncii;
f) asigură aplicarea legislației privind contractele
colective de muncă și conflictele de interese;
g) avizează, în vederea înregistrării, asociațiile și
fundațiile din domeniul său de activitate;
h) asigură reprezentarea în fața instanțelor de judecată
în problemele din domeniul de activitate al ministerului;
i) soluționează în termenul legal contestațiile formulate
de societățile comerciale ale căror cereri de autorizare ca
agent de muncă temporar au fost respinse de direcțiile de
muncă, solidaritate socială și familie teritoriale.
J. În domeniul managementului resurselor umane:
a) coordonează metodologic, prin compartimentul de
specialitate, activitatea de resurse umane din instituțiile
subordonate, în coordonare și aflate sub autoritatea sa;
b) asigură, prin compartimentul de specialitate,
recrutarea, selectarea, promovarea, în condițiile legii, după
criteriul competenței și fără nici o discriminare, a
funcționarilor publici, a personalului contractual, procesul de
evaluare a performanțelor profesionale ale acestora,
precum și alte atribuții ce îi revin din actele normative în
vigoare;

9

c) asigură, în condițiile legii, formarea profesională a
personalului din aparatul propriu și din instituțiile aflate în
subordine;
d) analizează și avizează actele normative elaborate de
ministere și de alte organe centrale privind aplicarea
prevederilor legale în ceea ce privește personalul și
structurile organizatorice ale acestora.
K. În domeniul economico-financiar și de investiții:
a) fundamentează și promovează proiectele de bugete
care se administrează de către aparatul propriu sau de
către instituțiile aflate sub autoritatea sa, respectiv bugetul
asigurărilor sociale de stat, bugetul asigurărilor pentru
șomaj, bugetul de stat, pentru capitolele bugetare din care
se realizează finanțarea prestațiilor de protecție socială și
funcționarea aparatului propriu și instituțiilor subordonate,
intrările de credite externe, fondurile externe nerambursabile
și monitorizează execuția bugetară;
b) elaborează proiectul bugetului anual pentru activitatea
proprie și a instituțiilor subordonate;
c) elaborează programele de investiții anuale și
multianuale;
d) analizează și avizează proiectele de acte normative
inițiate de ministere și de alte autorități ale administrației
publice centrale, potrivit legii;
e) organizează controlul financiar preventiv la nivelul
ministerului și avizează organizarea acestuia la nivelul
instituțiilor subordonate, potrivit legii;
f) monitorizează execuția bugetară și ia măsuri operative
pentru asigurarea plății tuturor drepturilor de protecție
socială, în limita fondurilor aprobate;
g) fundamentează, pe baza evoluției indicatorilor
specifici, inițierea măsurilor de protecție socială pentru
prestațiile existente sau propune, după caz, acordarea de
noi prestații;
h) propune susținerea financiară pentru actele normative
inițiate, cu impact la nivelul prestațiilor de protecție socială;
i) coordonează activitățile de implementare a proiectelor
cu finanțare externă pentru toate domeniile de activitate ale
ministerului și administrează fondurile provenind din intrări
de credite externe și fonduri externe nerambursabile
aferente acestor proiecte.
L. În domeniul securității și sănătății în muncă:
a) elaborează politici, programe și proiecte de acte
normative, precum și metodologii și norme privind
securitatea și sănătatea în muncă;
b) avizează propuneri de acte normative elaborate de
alte instituții cu implicații în domeniul securității și sănătății
în muncă;
c) coordonează activitatea de sistematizare, simplificare
și îmbunătățire a legislației din domeniul securității și
sănătății în muncă;
d) elaborează programe privind acțiuni de interes
național în domeniul securității și sănătății în muncă;
e) recunoaște și desemnează organismele de evaluare
a conformității sau de inspecție și laboratoarele de încercări
pentru: mașini industriale, echipamente individuale de
protecție, echipamente și sisteme protectoare destinate
utilizării în atmosfere potențial explozive și explozivi de uz
civil; publică și actualizează lista acestora și supraveghează
activitatea acestora;
f) elaborează și avizează proiecte de acte normative,
metodologii sau proceduri pentru implementarea sistemului
privind asigurarea pentru accidente de muncă și boli
profesionale;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 427/20.V.2005

g) elaborează politici și strategii în domeniul de
asigurare și prevenire a accidentelor de muncă și a bolilor
profesionale;
h) avizează lucrări de cercetare din domeniul securității
și sănătății în muncă și analizează temele, programele și
proiectele de cercetare științifică elaborate de institute de
profil, prezentând concluziile Consiliului Tehnico-Economic;
i) abilitează persoanele juridice și fizice pentru a presta
servicii în domeniul securității și sănătății în muncă.
M. Alte domenii de activitate:
a) îndeplinește activități de audit public intern, potrivit
legii;
b) editează buletine informative din domeniul său de
activitate; cheltuielile legate de tipărirea și difuzarea
buletinelor informative vor fi suportate din alocațiile
bugetare aprobate Ministerului Muncii, Solidarității Sociale și
Familiei;
c) soluționează, în conformitate cu prevederile legale,
plângerile, contestațiile și petițiile persoanelor fizice și
juridice;
d) elaborează, implementează și dezvoltă sistemul
informatic în domeniul muncii și solidarității sociale;
e) exercită controlul asupra activităților desfășurate de
instituțiile subordonate, în coordonare sau aflate sub
autoritatea sa.
Art. 5. — Ministerul Muncii, Solidarități Sociale și
Familiei îndeplinește toate atribuțiile și are toate
competențele conferite acestuia prin legi sau prin alte acte
normative în vigoare.
Art. 6. — În exercitarea atribuțiilor sale Ministerul
Muncii, Solidarității Sociale și Familiei colaborează cu
celelalte ministere și organe de specialitate din subordinea
Guvernului, cu alte autorități publice și cu organisme
guvernamentale și neguvernamentale.
Art. 7. — Ministerele, celelalte autorități ale
administrației publice, instituțiile publice, precum și agenții
economici au obligația de a pune la dispoziție Ministerului
Muncii, Solidarității Sociale și Familiei, la cererea acestuia,
documentele, datele și informațiile necesare pentru
realizarea atribuțiilor sale.
CAPITOLUL II
Conducerea Ministerului Muncii, Solidarității Sociale
și Familiei
Art. 8. — Conducerea Ministerului Muncii, Solidarității
Sociale și Familiei se exercită de către ministru.
Art. 9. — Ministrul muncii, solidarității sociale și familiei
propune și numește, după caz, reprezentanții Guvernului în
toate structurile naționale tripartite, conform legii.
Art. 10. — (1) Ministrul muncii, solidarității sociale și
familiei deleagă atribuțiile prevăzute de dispozițiile legale în
vigoare pentru ordonator principal de credite al bugetului
asigurărilor pentru șomaj conducătorului executiv al Agenției
Naționale pentru Ocuparea Forței de Muncă și pentru
ordonator principal de credite al bugetului asigurărilor
sociale de stat conducătorului executiv al Casei Naționale
de Pensii și Alte Drepturi de Asigurări Sociale.
(2) Ministrul muncii, solidarității sociale și familiei
îndeplinește, conform legii, funcția de ordonator principal de
credite.
Art. 11. — Președintele Casei Naționale de Pensii și
Alte Drepturi de Asigurări Sociale și președintele Agenției
Naționale pentru Ocuparea Forței de Muncă sunt secretari
de stat în cadrul Ministerului Muncii, Solidarității Sociale și
Familiei.

Art. 12. — (1) Casa Națională de Pensii și Alte Drepturi
de Asigurări Sociale și Agenția Națională pentru Ocuparea
Forței de Muncă funcționează sub autoritatea Ministerului
Muncii, Solidarității Sociale și Familiei.
(2) Autoritatea Națională pentru Persoanele cu Handicap
și Autoritatea Națională pentru Protecția Drepturilor Copilului
funcționează în subordinea Ministerului Muncii, Solidarității
Sociale și Familiei.
Art. 13. — Ministerul Muncii, Solidarității Sociale și
Familiei monitorizează aplicarea unitară a dispozițiilor
legale în domeniile sale de activitate, în unitățile din
sectorul public, mixt și privat.
Art. 14. — (1) În exercitarea atribuțiilor prevăzute de
lege, ministrul muncii, solidarității sociale și familiei
reprezintă ministerul în raporturile cu autoritățile
administrației publice, cu alte persoane juridice, cu
persoane fizice, precum și cu organisme din țară și din
străinătate.
(2) Prin ordin al ministrului muncii, solidarității sociale și
familiei unele atribuții pot fi delegate și persoanelor cu
funcții de conducere din compartimentele de specialitate ale
ministerului.
Art. 15. — (1) Ministrul muncii, solidarității sociale și
familiei îndeplinește, în domeniul de activitate al
ministerului, atribuțiile generale prevăzute de Legea
nr. 90/2001 privind organizarea și funcționarea Guvernului
României și a ministerelor, cu modificările și completările
ulterioare.
(2) Ministrul muncii, solidarității sociale și familiei
îndeplinește și alte atribuții specifice, stabilite prin alte acte
normative.
(3) Ministrul muncii, solidarității sociale și familiei
numește și eliberează din funcție, în condițiile legii,
personalul din aparatul propriu al ministerului.
Art. 16. — În exercitarea atribuțiilor sale, ministrul
muncii, solidarității sociale și familiei emite ordine, norme și
instrucțiuni.
Art. 17. — Ministrul muncii, solidarității sociale și familiei
aprobă prin ordin, pentru aparatul propriu și pentru unitățile
aflate în subordinea sau sub autoritatea ministerului, criterii
în aplicarea prevederilor actelor normative în vigoare
privind stimularea personalului.
Art. 18. — (1) Ministrul muncii, solidarității sociale și
familiei este ajutat în activitatea de conducere a
ministerului de 6 secretari de stat, numiți prin decizie a
primului-ministru.
(2) Funcțiile de ministru și de secretar de stat sunt
funcții de demnitate publică, potrivit legii.
(3) Secretarii de stat exercită și alte atribuții delegate
prin ordin al ministrului muncii, solidarității sociale și
familiei.
Art. 19. — (1) Secretarul general este înalt funcționar
public, numit în condițiile legii, și îndeplinește atribuțiile
prevăzute de Legea nr. 90/2001, cu modificările și
completările ulterioare.
(2) Secretarul general coordonează activitățile stabilite
potrivit structurii organizatorice a ministerului, prevăzută în
anexa nr. 1, îndeplinind și alte atribuții care îi sunt
delegate de ministrul muncii, solidarității sociale și familiei
și acționând pentru ducerea la îndeplinire a ordinelor și
măsurilor stabilite de acesta.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005
CAPITOLUL III
Organizarea Ministerului Muncii, Solidarității Sociale
și Familiei
Art. 20. — Structura organizatorică a Ministerului Muncii,
Solidarității Sociale și Familiei este prevăzută în anexa nr. 1.
Art. 21. — (1) În condițiile legii și în limita numărului
maxim de posturi, în structura Ministerului Muncii,
Solidarității Sociale și Familiei se pot organiza unități de
management al proiectului, denumite în continuare UMP,
conduse de un director de proiect, în vederea asigurării
unui cadru unitar pentru managementul proiectelor finanțate
din împrumuturi externe.
(2) Structura organizatorică, numărul de personal și
regulamentul de organizare și funcționare ale UMP se
stabilesc prin ordin al ministrului muncii, solidarității sociale
și familiei.
(3) Ministrul muncii, solidarității sociale și familiei
numește personalul UMP, în condițiile legii, și stabilește
competențele directorului de proiect.
Art. 22. — (1) În cadrul Ministerului Muncii, Solidarității
Sociale și Familiei funcționează Departamentul pentru
muncă în străinătate, condus de un secretar de stat.
(2) Secretarul de stat coordonator al Departamentului
pentru muncă în străinătate are în subordine Direcția
protecția drepturilor cetățenilor români care lucrează în
străinătate, Direcția evidență și monitorizare, Corpul
atașaților pe probleme de muncă și sociale, precum și
Oficiul pentru Migrația Forței de Muncă.
(3) Prin decizie a primului-ministru se înființează Grupul
de lucru interministerial, la nivel de secretar de stat și de
conducători de instituții implicate în gestionarea migrației,
care realizează integrarea activităților diverselor structuri ale
statului în a căror competență se află rezolvarea
problemelor specifice cu care se confruntă cetățenii români
care lucrează în străinătate. Grupul de lucru interministerial
va fi coordonat de secretarul de stat coordonator al
Departamentului pentru muncă în străinătate.
Art. 23. — În cadrul structurii organizatorice prevăzute
la art. 20, prin ordin al ministrului muncii, solidarității
sociale și familiei, se pot organiza servicii, birouri și
compartimente, stabilindu-se
numărul posturilor de
conducere, potrivit legii.
Art. 24. — (1) Numărul maxim de posturi pentru
aparatul de lucru al Ministerului Muncii, Solidarității Sociale
și Familiei este de 408, posturi finanțate de la bugetul de
stat, exclusiv demnitarii și posturile aferente cabinetului
ministrului.
(2) Personalul necesar pentru fiecare compartiment din
structura organizatorică se stabilește prin ordin al
ministrului muncii, solidarității sociale și familiei.
Art. 25. — (1) În structura Ministerului Muncii,
Solidarității Sociale și Familiei funcționează la nivel de
direcție generală Autoritatea de Management pentru
Programul Operațional Sectorial pentru Dezvoltarea
Resurselor Umane.
(2) Autoritatea de Management pentru Programul
Operațional Sectorial pentru Dezvoltarea Resurselor Umane
îndeplinește atribuțiile stabilite prin Hotărârea Guvernului
nr. 497/2004 privind stabilirea cadrului instituțional pentru
coordonarea, implementarea și gestionarea instrumentelor
structurale, cu modificările și completările ulterioare.
(3) Autoritatea de Management pentru Programul
Operațional Sectorial pentru Dezvoltarea Resurselor Umane
deleagă atribuții către organismele intermediare desemnate
conform legii pentru Programul operațional sectorial pentru
dezvoltarea resurselor umane.

11

(4) Autoritatea de Management pentru Programul
Operațional Sectorial pentru Dezvoltarea Resurselor Umane
îndeplinește atribuțiile de coordonare a asistenței de
preaderare în domeniul de competență al ministerului.
(5) Autoritatea de Management pentru Programul
Operațional Sectorial pentru Dezvoltarea Resurselor Umane
îndeplinește atribuțiile de autoritate de implementare pentru
componenta
îDezvoltarea
resurselor
umane“
a
Subprogramului PHARE 2003 îCoeziune economică și
socială“ și de agenție de implementare pentru componenta
îDezvoltarea resurselor umane“ a Subprogramului PHARE
2004—2006 îCoeziune economică și socială“.
(6) Ca urmare a atribuțiilor ce-i revin în calitate de
agenție de implementare pentru componenta îDezvoltarea
resurselor umane“ a Subprogramului PHARE 2004—2006
îCoeziune economică și socială“, prin ordin al ministrului
muncii, solidarității sociale și familiei se constituie
următoarele unități la nivel de compartimente:
a) Unitatea pentru verificare tehnică și conformitate, în
subordinea directă a secretarului de stat coordonator pentru
afaceri europene și relații externe;
b) Unitatea de control financiar îDezvoltarea resurselor
umane“, în subordinea directă a secretarului de stat
coordonator pentru afaceri europene și relații externe;
c) Unitatea de monitorizare și managementul sistemului
informatic, în cadrul Autorității de Management pentru
Programul Operațional Sectorial pentru Dezvoltarea
Resurselor Umane;
d) Unitatea de audit PHARE îDezvoltarea resurselor
umane“, în cadrul Direcției audit intern și control;
e) Unitatea de plăți PHARE îDezvoltarea resurselor
umane“, în cadrul Direcției generale economice și
financiare.
(7) Autoritatea de Management pentru Programul
Operațional Sectorial pentru Dezvoltarea Resurselor Umane
funcționează cu un număr total de 40 de posturi în
anul 2005.
Art. 26. — (1) În cadrul Ministerului Muncii, Solidarității
Sociale și Familiei funcționează Corpul atașaților pe
probleme de muncă și sociale, care asigură reprezentarea
ministerului în cadrul misiunilor diplomatice, oficiilor
consulare și la alte reprezentanțe ale României în
străinătate. Corpul atașaților pe probleme de muncă și
sociale este subordonat secretarului de stat coordonator al
Departamentului pentru muncă în străinătate.
(2) Ministerul Muncii, Solidarității Sociale și Familiei
desemnează, cu avizul Ministerului Afacerilor Externe, prin
ordin al ministrului muncii, solidarității sociale și familiei,
dintre specialiștii săi sau ai instituțiilor din subordinea ori
de sub autoritatea sa reprezentanți cu atribuții în domeniul
relațiilor pe probleme de muncă și sociale, denumiți în
continuare atașați pe probleme de muncă și sociale, în cadrul
misiunilor diplomatice, oficiilor consulare și altor
reprezentanțe ale României în străinătate.
(3) Personalul desemnat potrivit alin. (2) are următoarele
atribuții:
a) susținerea și protejarea intereselor lucrătorilor români
în străinătate;
b) promovarea și respectarea drepturilor lucrătorilor
români aflați în străinătate, în conformitate cu legile și
normele internaționale, cu valorile drepturilor omului,
libertății și democrației;
c) combaterea muncii ilegale a cetățenilor români în
străinătate;
d) activarea pieței forței de muncă din țara unde
funcționează către solicitanți din România;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 427/20.V.2005

e) asigurarea legăturii permanente dintre lucrătorii
români din străinătate și instituțiile și structurile Ministerului
Muncii, Solidarității Sociale și Familiei din România;
f) evidențierea activității de reprezentare a intereselor
Ministerului Muncii, Solidarității Sociale și Familiei și a
lucrătorilor români desfășurată de atașați, care se va face
de către biroul cu astfel de atribuții ce va funcționa în
cadrul Corpului atașaților pe probleme de muncă și sociale.
(4) Personalul prevăzut la alin. (2) își desfășoară
activitatea în subordinea secretarului de stat care
coordonează Corpul atașaților pe probleme de muncă și
sociale. Acesta este supus autorității șefului misiunii
diplomatice, fiind învestit însă cu reprezentarea intereselor
în domeniu ale Ministerului Muncii, Solidarității Sociale și
Familiei.
(5) Personalului Ministerului Muncii, Solidarității Sociale
și Familiei trimis pe lângă misiunile diplomatice, oficiile
consulare și alte reprezentanțe ale României în străinătate,
cu atribuții în domeniul relațiilor pe probleme de muncă și
sociale, îi sunt aplicabile dispozițiile legale în vigoare
privind personalul trimis în misiune permanentă în
străinătate. Pentru acest interval și când se întorc în țară
fac parte din personalul contractual supus legislației în
domeniu sau, după caz, au raporturi de serviciu. Un atașat
pe probleme de muncă și sociale care este trimis în
misiune în străinătate va desfășura o activitate de 4 ani în
cadrul misiunii diplomatice și un an în cadrul Ministerului
Muncii, Solidarității Sociale și Familiei sau al instituțiilor
subordonate, cu atribuții în domeniu.
Art. 27. — Cheltuielile aferente funcționării Corpului
atașaților pe probleme de muncă și sociale se asigură din
bugetul aprobat Ministerului Muncii, Solidarității Sociale și
Familiei.
Art. 28. — (1) Atribuțiile compartimentelor din aparatul
propriu al Ministerului Muncii, Solidarității Sociale și Familiei
se stabilesc în conformitate cu structura organizatorică
prevăzută în anexa nr. 1, prin regulamentul de organizare
și funcționare a ministerului, aprobat prin ordin al ministrului
muncii, solidarității sociale și familiei.
(2) Atribuțiile, sarcinile și răspunderile personalului se
stabilesc prin fișa postului, potrivit legii.
Art. 29. — (1) Instituțiile care funcționează în
subordinea sau în coordonarea Ministerului Muncii,
Solidarității Sociale și Familiei, după caz, sunt prevăzute în
anexa nr. 2.
(2) Conducătorii instituțiilor publice din subordinea sau
aflate în coordonarea Ministerului Muncii, Solidarității
Sociale și Familiei se numesc și se eliberează din funcție
de către ministrul muncii, solidarității sociale și familiei,
după caz, cu respectarea condițiilor legale. Secretarul de
stat și subsecretarul de stat ai Autorității Naționale pentru
Protecția Drepturilor Copilului, președintele și vicepreședintele
Autorității Naționale pentru Persoanele cu Handicap sunt
numiți în și eliberați din funcție prin decizie a primuluiministru.

(3) Înființarea sau desființarea instituțiilor subordonate
Ministerului Muncii, Solidarității Sociale și Familiei se face
în condițiile legii.
(4) Atribuțiile, sarcinile și răspunderile instituțiilor care
funcționează în subordinea sau în coordonarea ministerului,
prevăzute în anexa nr. 2, se stabilesc prin regulamentul de
organizare și funcționare, aprobat prin ordin al ministrului
muncii, solidarității sociale și familiei, după caz, cu
respectarea condițiilor legale.
(5) Repartizarea numărului maxim de posturi, structura
organizatorică și statele de funcții pentru instituțiile
prevăzute la alin. (4) se aprobă prin ordin al ministrului
muncii, solidarității sociale și familiei, după caz.
(6) Atribuțiile, sarcinile și răspunderile, organizarea și
funcționarea, numărul de posturi și repartizarea acestora,
precum și statele de funcții ale Autorității Naționale pentru
Protecția Drepturilor Copilului și ale Autorității Naționale
pentru Persoanele cu Handicap se stabilesc și se aprobă
în conformitate cu prevederile legale.
CAPITOLUL IV
Dispoziții finale
Art. 30. — (1) Numărul de autoturisme și consumul
lunar de carburanți pentru aparatul propriu al Ministerului
Muncii, Solidarității Sociale și Familiei sunt cele prevăzute
în Ordonanța Guvernului nr. 80/2001 privind stabilirea unor
normative de cheltuieli pentru autoritățile administrației
publice și instituțiile publice, aprobată cu modificări prin
Legea nr. 247/2002, cu modificările și completările
ulterioare.
(2) Parcul normat de mijloace de transport și consumul
lunar de carburanți pentru instituțiile din subordinea
Ministerului Muncii, Solidarității Sociale și Familiei sunt
prevăzute în anexa nr. 3.
Art. 31. — (1) Prefecturile împreună cu consiliile
județene, Consiliul General al Municipiului București și
consiliile locale vor sprijini asigurarea spațiilor
corespunzătoare pentru desfășurarea activității instituțiilor
din teritoriu subordonate Ministerului Muncii, Solidarității
Sociale și Familiei.
(2) În localitățile în care instituțiile din teritoriu
subordonate Ministerului Muncii, Solidarității Sociale și
Familiei nu dispun de spații corespunzătoare, consiliile
locale vor sprijini aceste instituții prin asigurarea, în
condițiile legii, de amplasamente în vederea construirii de
sedii proprii.
Art. 32. — Anexele nr. 1—3 fac parte integrantă din
prezenta hotărâre.
Art. 33. — Pe data intrării în vigoare a prezentei
hotărâri se abrogă Hotărârea Guvernului nr. 737/2003
privind organizarea și funcționarea Ministerului Muncii,
Solidarității Sociale și Familiei, publicată în Monitorul Oficial
al României, Partea I, nr. 483 din 7 iulie 2003, cu
modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 5 mai 2005.
Nr. 412.

PDF compression, OCR, web-optimization with CVISION's PdfCompressor

*) Conduce Departamentul pentru muncă în străinătate.
**) Organizată la nivel de direcție generală.
1) Anexa nr. 1 este reprodusă în facsimil.

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 427/20.V.2005
13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 427/20.V.2005
ANEXA Nr. 2

INSTITUȚIILE

care funcționează în subordinea sau în coordonarea Ministerului Muncii,
Solidarității Sociale și Familiei
A. În subordine:
I. Instituții publice cu personalitate juridică, cu finanțare de la bugetul de stat:
1. Autoritatea Națională pentru Persoanele cu Handicap (215 posturi)*)
2. Autoritatea Națională pentru Protecția Drepturilor Copilului (88 de posturi)
3. Agenția Națională pentru Protecția Familiei (58 de posturi), din care:
a) aparat propriu — 40 de posturi;
b) Centrul de Informare și Consultanță pentru Familie — 9 posturi;
c) Centrul-Pilot de Asistență și Protecție a Victimelor Violenței în Familie — 9 posturi.
4. Agenția Națională pentru Egalitatea de Șanse între Femei și Bărbați (30 de posturi)**)
5. Direcții de muncă, solidaritate socială și familie județene și a municipiului București,
servicii publice descentralizate
6. Oficiul pentru Migrația Forței de Muncă
II. Instituție publică cu personalitate juridică, finanțată din venituri proprii și din subvenții de la
bugetul de stat:
— Inspecția Muncii, din care:
a) aparat propriu — 239 de posturi;
b) inspectoratele teritoriale de muncă — servicii publice descentralizate — 3.966 de
posturi***).
III. Unitate cu personalitate juridică, finanțată integral din venituri proprii:
— Revista îObiectiv“.
B. În coordonare:
— institute naționale de cercetare:
1. Institutul Național de Cercetare Științifică în domeniul Muncii și Protecției Sociale —
I.N.C.S.M.P.S. București
2. Institutul Național de Cercetare-Dezvoltare pentru Protecția Muncii — I.N.C.D.P.M.
îAlexandru Darabont“ — București.

N O T Ă:

Numărul maxim de posturi pentru instituțiile publice prevăzute la lit. A pct. I pozițiile 5 și 6
este de 1.497, posturi finanțate de la bugetul de stat.

*) În anul 2005 funcționează cu un număr de 212 posturi.
**) În anul 2005 funcționează cu un număr de 23 de posturi.
***) Sunt incluse 500 de posturi, funcții contractuale, utilizate temporar pe o perioadă de maximum 18 luni.
Începând cu anul 2005 sunt incluse până la 300 de posturi, funcții contractuale, necesare pentru realizarea unor atribuții
ale Casei Naționale de Pensii și Alte Drepturi de Asigurări Sociale, în cadrul activității sistemului de asigurare pentru
accidente de muncă și boli profesionale, ale căror cheltuieli de personal se finanțează din bugetul Inspecției Muncii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 427/20.V.2005

15
ANEXA Nr. 3*)

PARCUL NORMAT

de mijloace de transport și consumul lunar de carburanți pentru instituțiile din subordinea Ministerului Muncii,
Solidarității Sociale și Familiei

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 427/20.V.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îNormativ pentru proiectarea coșurilor industriale
din beton armat (revizuire P 133-96)“, indicativ P 133-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 12 din 30 septembrie 2004 al Comitetului tehnic de specialitate —
CTS 5 și Procesul-verbal de avizare nr. 25 din 15 octombrie 2004 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru proiectarea coșurilor industriale din beton armat
(revizuire P 133-96)“, indicativ P 133-04, elaborată de
Universitatea Tehnică de Construcții București — UTCB,
prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I, și se aplică de la data intrării în
vigoare a Codului de proiectare seismică P 100-04.

Art. 3. — La data intrării în vigoare a prezentului ordin,
Ordinul ministrului lucrărilor publice și amenajării teritoriului
nr. 65/N/1997 pentru aprobarea reglementării tehnice
îNormativ privind proiectarea coșurilor industriale din beton
armat monolit“, indicativ P 133-96, publicat în Buletinul
Construcțiilor nr. 9/1998, precum și orice alte dispoziții
contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 178.

*) Anexa se publică ulterior în Monitorul Oficial al României, Partea I, nr. 427 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 427/20.V.2005 conține 16 pagini.

Prețul: 10.500 lei vechi/1,05 lei noi

&JUYDGY|016804]
ISSN 1453—4495

PDF compression, OCR, web-optimization with CVISION's PdfCompressor

