Anul 173 (XVII) — Nr. 995

PARTEA

I

LEGI, DECRETE, HOTĂRÂRI ȘI ALTE ACTE

Joi, 10 noiembrie 2005

SUMAR

Pagina

1–4

Decizia nr. 564 din 25 octombrie 2005 referitoare la
excepția de neconstituționalitate a dispozițiilor
art. 124 din Codul penal ..........................................

4–5

ALE

Pagina
ACTE ALE COMISIEI DE SUPRAVEGHERE
A ASIGURĂRILOR

DECIZII ALE CURȚII CONSTITUȚIONALE
Decizia nr. 471 din 22 septembrie 2005 referitoare la
excepția de neconstituționalitate a dispozițiilor art. II
alin. (3) din Ordonanța de urgență a Guvernului
nr. 65/2004 pentru modificarea Codului de
procedură civilă .........................................................

DECIZII

Nr.

3.500. — Decizie privind retragerea autorizației de
funcționare a brokerului de asigurare Societatea
Comercială ASIGTEL — S.R.L. ...............................

CURȚII

6

4.501. — Decizie privind interzicerea temporară a
exercitării activității de broker de asigurare de
către Societatea Comercială ROMTECA Societate
de brokeraj în asigurări — S.R.L. ...........................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 471
din 22 septembrie 2005

referitoare la excepția de neconstituționalitate a dispozițiilor art. II alin. (3) din Ordonanța
de urgență a Guvernului nr. 65/2004 pentru modificarea Codului de procedură civilă
Ioan Vida

— președinte

Nicolae Cochinescu

— judecător

Constantin Doldur

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Șerban Viorel Stănoiu

— judecător

Aurelia Rusu

— procuror

Cristina Cătălina Turcu

— magistrat-asistent

Pe rol se află soluționarea excepției de neconstituționalitate a dispozițiilor art. II alin. (3) din Ordonanța de
urgență a Guvernului nr. 65/2004 pentru modificarea
Codului de procedură civilă, excepție ridicată de Adela
Varga și Viorica Cioncan în Dosarul nr. 9.589/2004 al Curții
de Apel Alba Iulia — Secția civilă.
La apelul nominal răspunde, pentru partea Alexandrina
Spineanu, avocat Simona Stroie, lipsind celelalte părți, față
de care procedura de citare este legal îndeplinită.
Președintele dispune să se facă apelul și în Dosarul
nr. 574 D/2005, având ca obiect aceeași excepție de

2

MONITORUL OFICIAL AL ROMÂNIEI, PARTEA I, Nr. 995/10.XI.2005

neconstituționalitate, ridicată de Micu Gheorghe Vlad, Micu
Gh. Gheorghe Vlad, Augustina Manea și Ioan Vlad în
Dosarul nr. 175/2005 al Curții de Apel Bacău — Secția
civilă.
La apelul nominal în Dosarul nr. 574 D/2005 lipsesc
părțile, față de care procedura de citare este legal
îndeplinită.
Curtea, din oficiu, pune în discuție conexarea dosarelor
sus-menționate, având în vedere obiectul identic al
excepțiilor ridicate.
Apărătorul părții Alexandrina Spineanu apreciază că se
impune conexarea cauzelor.
Reprezentantul Ministerului Public nu se opune conexării
cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 574 D/2005
la Dosarul nr. 243 D/2005, care este primul înregistrat.
Președintele constată cauza în stare de judecată și
acordă cuvântul pe fond.
Apărătorul părții Alexandrina Spineanu solicită
respingerea excepției de neconstituționalitate, arătând că
textul de lege criticat nu aduce atingere dispozițiilor art. 21
din Constituție privind accesul liber la justiție, de vreme ce
completul care judecă recursul are o compunere diferită
față de cel care a judecat apelul, în acest sens statuând și
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă.
Reprezentantul Ministerului Public pune concluzii de
respingere a excepției de neconstituționalitate, apreciind că
împrejurarea prin care aceeași instanță soluționează atât
apelul, cât și recursul nu este relevantă în ceea ce
privește încălcarea art. 21 din Constituție, întrucât
completele de judecată au compunere diferită.
C U R T E A,

având în vedere actele și lucrările dosarelor, reține
următoarele:
Prin încheierile din 9 martie 2005 și din 1 iunie 2005,
pronunțate în dosarele nr. 9.589/2004 și nr. 175/2005,
Curtea de Apel Alba Iulia — Secția civilă și Curtea de Apel
Bacău — Secția civilă au sesizat Curtea Constituțională cu
excepția de neconstituționalitate a dispozițiilor art. II alin. (3)
din Ordonanța de urgență a Guvernului nr. 65/2004 pentru
modificarea Codului de procedură civilă, excepție ridicată
de Adela Varga și Viorica Cioncan într-o cauză având ca
obiect recursul împotriva deciziei civile prin care s-a
soluționat o sistare de indiviziune, precum și de Micu
Gheorghe Vlad, Micu Gh. Gheorghe Vlad, Augustina
Manea și Ioan Vlad într-o cauză având ca obiect
soluționarea recursului formulat împotriva unei decizii civile
prin care s-a admis apelul împotriva încheierii de admitere
în principiu a unei acțiuni de partaj succesoral.
În motivarea excepției de neconstituționalitate, care, în
esență, este aceeași, autorii susțin că dispozițiile legale
criticate încalcă prevederile art. 21 din Constituție privind
accesul liber la justiție, precum și pe cele ale art. 6
paragraful 1 și ale art. 13 din Convenția pentru apărarea

drepturilor omului și a libertăților fundamentale, care dispun
în legătură cu dreptul la un proces echitabil și dreptul la
un recurs efectiv. În acest sens arată că prin acordarea
competenței de soluționare a apelului și a recursului
aceleiași instanțe de judecată se încalcă un principiu de
drept, potrivit căruia o instanță nu poate soluționa cauza în
două grade de jurisdicție diferite. Chiar dacă recursul
reprezintă o cale extraordinară de atac, judecarea acestuia
de aceeași instanță care a judecat și apelul înlătură
eficiența controlului judiciar pe care ar trebui să îl exercite
instanța superioară.
Curtea de Apel Alba Iulia — Secția civilă apreciază că
excepția de neconstituționalitate este neîntemeiată. Astfel,
legiuitorul nu a ținut seama, la adoptarea acestor dispoziții
tranzitorii, de prevederile art. 3 alin. 2 din Codul de
procedură civilă, referitoare la competența materială a
curților de apel.
Textul de lege criticat încalcă următoarele principii
constituționale: principiul separației și echilibrului puterilor —
legislativă, executivă și judecătorească —, instituit de art. 1
alin. (4); principiul accesului liber la justiție consacrat de
dispozițiile art. 21, deoarece se permite ca aceeași instanță
care s-a pronunțat în calea de atac a apelului să se
pronunțe și în calea de atac a recursului asupra motivelor
de nelegalitate ale propriei hotărâri; principiul unicității,
imparțialității și egalității justiției consacrat de art. 124
alin. (2), întrucât, atâta timp cât aceeași instanță devine
competentă să soluționeze două căi de atac, dispare atât
prerogativa unicității, cât și cea a imparțialității acesteia.
Teza a doua a textului de lege criticat încalcă
dispozițiile art. 129 din Constituție, care prevăd posibilitatea
ca părțile interesate și Ministerul Public să exercite căile de
atac în condițiile legii.
Curtea de Apel Bacău — Secția civilă apreciază că
excepția de neconstituționalitate este neîntemeiată. În acest
sens arată că nu se aduce atingere sub nici un aspect
accesului liber la justiție și nici dreptului părților la un
proces echitabil și la soluționarea cauzelor într-un termen
rezonabil, întrucât accesul la justiție este asigurat prin
exercitarea căii de atac a recursului. De altfel, dispozițiile
criticate reprezintă norme de procedură, a căror stabilire
este de competența legiuitorului, potrivit art. 126 alin. (2)
din Constituție.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Astfel, dacă în materia aplicării în timp
a normelor de competență principiul este acela al
ultraactivității legii vechi, actul normativ menționat adoptă o
soluție diferită, constând în aplicarea imediată a legii noi. O
asemenea derogare nu contravine nici unei dispoziții
constituționale și constituie un atribut al legiuitorului.
Situațiile tranzitorii decurgând din aplicarea imediată a
normelor de competență nu aduc atingere exercitării

MONITORUL OFICIAL AL ROMÂNIEI, PARTEA I, Nr. 995/10.XI.2005
drepturilor procesuale ale părților în conformitate cu
principiile fundamentale invocate, întrucât căile de atac se
soluționează de complete diferite și într-o altă compunere.
Avocatul Poporului consideră că textul de lege criticat
este constituțional. Stabilirea prin acesta a unor reguli
privind competența materială a instanțelor judecătorești nu
contravine principiului liberului acces la justiție, dreptului
părților la un proces echitabil și la soluționarea cauzei
într-un termen rezonabil, deoarece nimic nu împiedică
părțile interesate de a apela la instanțele judecătorești, de
a fi apărate și de a se prevala de toate garanțiile
procesuale care condiționează, într-o societate democratică,
un proces echitabil.
Potrivit art. 129 din Constituție, exercitarea căilor de
atac are loc în condițiile legii, de aici rezultând libertatea
legiuitorului de a institui și de a reveni asupra reglementării
unor căi de atac, cu respectarea celorlalte principii ale
Legii fundamentale.
Dispozițiile art. 1 alin. (4) și ale art. 124 alin. (2) din
Constituție nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile apărătorului părții
Alexandrina Spineanu, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. II alin. (3) din Ordonanța de urgență a
Guvernului nr. 65/2004 pentru modificarea Codului de
procedură civilă, publicată în Monitorul Oficial al României,
Partea I, nr. 840 din 14 septembrie 2004, cu modificările
aduse prin Legea nr. 493/2004 privind aprobarea
Ordonanței de urgență a Guvernului nr. 65/2004 pentru
modificarea Codului de procedură civilă, publicată în
Monitorul Oficial al României, Partea I, nr. 1.071 din
18 noiembrie 2004, care au următorul conținut: îÎn cazurile
prevăzute la alin. (2), apelurile aflate pe rolul curților de apel la
data intrării în vigoare a legii de aprobare a prezentei
ordonanțe de urgență se trimit la tribunale, iar recursurile aflate
pe rolul Înaltei Curți de Casație și Justiție se trimit la curțile de
apel. Trimiterea dosarelor se va face prin declinarea
competenței, prin încheiere irevocabilă, dată în camera de
consiliu, fără citarea părților.“
Art. II alin. (2) din Ordonanța de urgență a Guvernului
nr. 65/2004, așa cum a fost modificat prin Legea
nr. 493/2004, are următorul cuprins: îCăile de atac se judecă
de instanțele competente, potrivit prezentei ordonanțe de
urgență.“

3

Autorii excepției susțin că dispozițiile legale criticate
încalcă prevederile art. 21 din Constituție, care au
următorul conținut:
Art. 21: î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
De asemenea, în susținerea excepției sunt invocate și
dispozițiile art. 6 paragraful 1 și ale art. 13 din Convenția
pentru apărarea drepturilor omului și a libertăților
fundamentale, potrivit cărora:
— Art. 6 paragraful 1: îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa. Hotărârea trebuie să fie pronunțată în mod public,
dar accesul în sala de ședință poate fi interzis presei și
publicului pe întreaga durată a procesului sau a unei părți a
acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la
proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“
Examinând excepția, Curtea Constituțională constată că
reglementarea criticată a fost adoptată de legiuitor în cadrul
competenței sale, astfel cum este determinată prin art. 126
alin. (2) din Constituție, potrivit căruia îCompetența
instanțelor judecătorești și procedura de judecată sunt
prevăzute numai prin lege“. Curtea constată, de asemenea,
că aceasta are caracter tranzitoriu în sensul că stabilește
competența instanțelor în litigiile în curs de soluționare la
data intrării sale în vigoare.
Împrejurarea că, urmare consacrării, cu acest prilej, a
regulii de drept comun instituite prin art. 725 alin. 1 din
Codul de procedură civilă, constând în aplicarea imediată a
legii procesuale noi, aceeași instanță poate fi învestită cu
soluționarea a două căi de atac în aceeași cauză, nu
relevă nici un fine de neconstituționalitate. Într-adevăr,
dincolo de faptul că ne găsim în prezența unei situații cu
caracter tranzitoriu, soluționarea cauzei aparține unor
complete cu o compunere diferită, iar părțile beneficiază de
toate drepturile și garanțiile procesuale menite să le
asigure respectarea accesului liber la justiție, a dreptului la
un proces echitabil și a dreptului la un recurs efectiv.

4

MONITORUL OFICIAL AL ROMÂNIEI, PARTEA I, Nr. 995/10.XI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Ordonanța de urgență a Guvernului
nr. 65/2004 pentru modificarea Codului de procedură civilă, excepție ridicată de Adela Varga și Viorica Cioncan în
Dosarul nr. 9.589/2004 al Curții de Apel Alba Iulia — Secția civilă și de Micu Gheorghe Vlad, Micu Gh. Gheorghe Vlad,
Augustina Manea și Ioan Vlad în Dosarul nr. 175/2005 al Curții de Apel Bacău — Secția civilă.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 564
din 25 octombrie 2005

referitoare la excepția de neconstituționalitate a dispozițiilor art. 124 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 124 din Codul penal, excepție
ridicată de Dumitru Octavian Rădulescu în Dosarul
nr. 760/2005 al Înaltei Curți de Casație și Justiție — Secția
penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca nefondată,
deoarece textul legal criticat nu instituie nici un privilegiu de
natură să afecteze principiul egalității în fața legii. Se poate
constata că, în realitate, critica autorului excepției vizează
completarea art. 124 din Codul penal și nu o eventuală
contrarietate a acestuia cu prevederile din Legea
fundamentală invocate.
C U R T E A,

având în vedere actele și lucrările dosarului, constată
următoarele:

Prin Încheierea din 15 iunie 2005, pronunțată în Dosarul
nr. 760/2005, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 124 din Codul
penal, excepție ridicată de Dumitru Octavian Rădulescu,
într-o cauză având ca obiect soluționarea unui recurs în
materie penală.
În motivarea excepției de neconstituționalitate, autorul
acesteia susține că dispozițiile art. 124 din Codul penal
sunt neconstituționale în măsura în care sunt interpretate în
sensul că nu se aplică și în cazul suspendărilor. Astfel,
consideră că de vreme ce o faptă penală este îuitată în
cazul întreruperilor“, ar trebui ca aceleași rațiuni privitoare
la trecerea timpului să fie aplicabile și în cazul
suspendărilor, cu atât mai mult cu cât această interpretare
este susținută prin opinii din doctrină.
Înalta Curte de Casație și Justiție — Secția penală
opinează că excepția de neconstituționalitate este
neîntemeiată, deoarece dispozițiile legale criticate nu
îngrădesc dreptul cetățenilor de a fi egali în drepturi,
dreptul părților la un proces echitabil și la soluționarea
cauzelor într-un termen rezonabil și nici dispozițiile
referitoare la înfăptuirea justiției.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, cu motivarea că dispozițiile art. 124 din
Codul penal nu instituie nici un privilegiu întemeiat pe
vreunul dintre criteriile prevăzute de art. 4 din Constituție și

MONITORUL OFICIAL AL ROMÂNIEI, PARTEA I, Nr. 995/10.XI.2005
nici nu se împiedică accesul liber la justiție, așa cum fără
temei susține autorul excepției. De asemenea, Guvernul
apreciază că dispozițiile art. 124 din Constituție invocate în
susținerea excepției nu sunt relevante în cauză.
Avocatul Poporului consideră că excepția de
neconstituționalitate este neîntemeiată, deoarece dispozițiile
art. 124 din Codul penal, care reglementează prescripția
specială, nu aduc atingere prevederilor Legii fundamentale
referitoare la egalitatea cetățenilor în fața legii și a
autorităților publice și nici celor referitoare la unicitatea,
imparțialitatea și egalitatea justiției.
În plus, dispozițiile legale criticate sunt în acord și cu
prevederile privitoare la dreptul părților la un proces
echitabil și la soluționarea cauzelor într-un termen
rezonabil, deoarece învinuitul sau inculpatul se poate
adresa instanțelor judecătorești cu cereri, opoziții și
întâmpinări și poate exercita toate căile legale de atac în
condițiile procedurale stabilite de lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 124 din Codul penal, cu următorul conținut:

5

îPrescripția înlătură răspunderea penală oricâte întreruperi ar
interveni, dacă termenul de prescripție prevăzut în art. 122 este
depășit cu încă jumătate.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
ale art. 21 alin. (3) referitoare la dreptul părților la un
proces echitabil, precum și ale art. 124 alin. (2) privind
imparțialitatea, unicitatea și egalitatea justiției.
Examinând excepția de neconstituționalitate, Curtea
constată că dispozițiile art. 124 din Codul penal referitoare
la prescripția specială, ca o cauză care înlătură
răspunderea penală, nu aduc atingere dispozițiilor Legii
fundamentale referitoare la egalitatea cetățenilor în fața
legii și a autorităților publice, precum și celor referitoare la
unicitatea, egalitatea și imparțialitatea justiției, deoarece nu
instituie nici un fel de discriminări de natură a determina
aplicarea lor în mod diferențiat tuturor inculpaților care se
află în aceeași situație juridică.
Referitor la prevederile cuprinse în art. 21 alin. (3) din
Constituție, și anume cele care privesc dreptul la un
proces echitabil și la soluționarea cauzelor într-un termen
rezonabil, Curtea reține că textul legal criticat de autorul
excepției nu oprește părțile interesate de a apela la
instanțele judecătorești, de a fi apărate și de a se prevala
de toate garanțiile procesuale care condiționează un proces
echitabil.
Deosebit de aceste considerente, Curtea mai constată
că autorul excepției cere, în esență, completarea art. 124
din Codul penal, în sensul includerii în calculul termenului
de prescripție specială și a perioadei în care procesul
penal a fost suspendat. Aceasta este însă o problemă de
reglementare, ce intră în atribuțiile legiuitorului și care,
potrivit art. 2 alin. (3) din Legea nr. 47/1992, excede
competenței instanței de control constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 124 din Codul penal, excepție ridicată de Dumitru
Octavian Rădulescu în Dosarul nr. 760/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 995/10.XI.2005

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a brokerului de asigurare Societatea Comercială
ASIGTEL — S.R.L.
Comisia de Supraveghere a Asigurărilor, cu sediul social în municipiul București, str. Amiral Constantin Bălescu
nr. 18, sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul
art. 4 alin. (19), precum și al art. 39 alin. (5) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din data de 4 octombrie
2005, conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în cadrul
căreia a fost analizată documentația aferentă Notei nr. 15.728 din 31 august 2005, s-a hotărât retragerea autorizației de
funcționare, la cerere, a Societății Comerciale ASIGTEL — S.R.L., cu sediul în municipiul București, str. Valea Ialomiței
nr. 1A, bl. C18, sc. 1, et. 5, ap. 22, sectorul 6, înregistrată la oficiul registrului comerțului cu nr. J40/2801/2000, cod unic
de înregistrare nr. 12815431, reprezentată legal în timpul controlului de domnul Simion Radu în calitate de director general,
avându-se în vedere următoarele motive de drept și de fapt:
Prin Adresa nr. 064 din 20 iunie 2005, înregistrată la Comisia de Supraveghere a Asigurărilor sub nr. 35.090 din
24 iunie 2005, brokerul de asigurare a adus la cunoștință autorității de supraveghere faptul că, în baza Hotărârii nr. 56
din 14 iunie 2005 a Adunării Generale a Asociaților, s-a decis efectuarea unor modificări ale actului constitutiv referitoare
la prelungirea mandatului administratorilor și la redefinirea obiectului de activitate. Astfel, prin redefinirea obiectului de
activitate, societatea a hotărât să renunțe la desfășurarea activității de broker de asigurare, devenind agent de asigurare,
noul obiect de activitate fiind î6720 — Activități auxiliare ale claselor de asigurări și de pensii (agent de asigurare
conform Legii nr. 32/2000 privind societățile de asigurare și supravegherea asigurărilor, cu modificările și completările
ulterioare)“.
În vederea aprobării cererii de încetare a activității, organele de specialitate ale Comisiei de Supraveghere a
Asigurărilor au efectuat un control la Societatea Comercială ASIGTEL — S.R.L., din care a rezultat că, în activitatea
desfășurată, brokerul de asigurare a respectat prevederile legale în vigoare.
Pentru aceste motive, în temeiul art. 4 alin. (1) și al art. 8 alin. (2) lit. a) din Legea nr. 32/2000, cu modificările
și completările ulterioare, coroborat cu art. 4 alin. (4) din Normele privind autorizarea brokerilor de asigurare și/sau de
reasigurare, puse în aplicare prin Ordinul președintelui Comisiei de Supraveghere a Asigurărilor nr. 3.110/2004,
emite următoarea decizie:
Art. 1. — Se retrage autorizația de funcționare a
brokerului de asigurare Societatea Comercială ASIGTEL —
S.R.L., cu sediul în municipiul București, str. Valea Ialomiței
nr. 1A, bl. C18, sc. 1, et. 5, ap. 22, sectorul 6, înregistrată
la oficiul registrului comerțului cu nr. J40/2801/2000, cod
unic de înregistrare nr. 12815431, reprezentată legal în
timpul controlului de domnul Simion Radu în calitate de
director general, în conformitate cu prevederile art. 8
alin. (2) lit. a) coroborate cu dispozițiile art. 4 alin. (4) din
Normele privind autorizarea brokerilor de asigurare și/sau
de reasigurare, puse în aplicare prin Ordinul președintelui
Comisiei de Supraveghere a Asigurărilor nr. 3.110/2004, cu
modificările ulterioare, care prevăd: îComisia de
Supraveghere a Asigurărilor aprobă suspendarea sau
încetarea activității brokerilor de asigurare și/sau de
reasigurare, la cererea acestora, după verificarea prealabilă
a situațiilor financiare.“
Art. 2. — Societății Comerciale ASIGTEL — S.R.L. i se
interzice, de la data primirii prezentei decizii, desfășurarea
activității de broker de asigurare în România, conform
prevederilor Legii nr. 32/2000 privind societățile de
asigurare și supravegherea asigurărilor, cu modificările și

completările ulterioare, și ale normelor date în aplicarea
acesteia.
Art. 3. — Brokerul de asigurare are obligația să își
notifice clienții, în termen de 3 zile de la data primirii
prezentei decizii, în vederea efectuării plății ratelor scadente
la contractele în curs de derulare, direct la asigurători,
rămânând direct răspunzător pentru îndeplinirea obligațiilor
asumate prin contractele în vigoare, la data emiterii
prezentei decizii.
Art. 4. — (1) Împotriva prezentei decizii, Societatea
Comercială ASIGTEL — S.R.L. poate face plângere la
curtea de apel, în termen de 30 de zile de la comunicarea
acesteia, conform art. 40 din Legea nr. 32/2000, cu
modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă, pe timpul
soluționării acesteia, executarea deciziei emise de Comisia
de Supraveghere a Asigurărilor.
Art. 5. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 25 octombrie 2005.
Nr. 3.500.

MONITORUL OFICIAL AL ROMÂNIEI, PARTEA I, Nr. 995/10.XI.2005

7

COMISIA DE SUPRAVEGHERE A ASIGURĂRILOR

DECIZIE
privind interzicerea temporară a executării activității de broker de asigurare de către
Societatea Comercială ROMTECA Societate de brokeraj în asigurări — S.R.L.
Comisia de Supraveghere a Asigurărilor, cu sediul social în municipiul București, str. Amiral Constantin Bălescu
nr. 18, sectorul 1, cod de înregistrare fiscală 14045240 din 1 iulie 2001, reprezentată legal de președinte, în temeiul
art. 4 alin. (19), precum și al art. 39 alin. (5) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din 4 octombrie 2005,
conform art. 4 alin. (22)-(241) din Legea nr. 32/2000, cu modificările și completările ulterioare, în cadrul căreia a fost
analizată documentația aferentă Notei nr. 15.730 din 1 septembrie 2005 privind controlul efectuat la Societatea
Comercială ROMTECA Societate de brokeraj în asigurări — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu modificările și
completările ulterioare, în baza Deciziei nr. 3.391 din 14 iunie 2005, organele de specialitate ale Comisiei de
Supraveghere a Asigurărilor au efectuat un control la Societatea Comercială ROMTECA Societate de brokeraj în
asigurări — S.R.L., cu sediul social în București, bd. Pache Protopopescu nr. 9, sectorul 2, înregistrată la oficiul
registrului comerțului cu nr. J40/11174/2000, cod SIRUES 40/3750400, reprezentată în timpul controlului de domnul Liviu
Gorunescu în calitate de administrator.
Controlul efectuat de organele de specialitate ale Comisiei de Supraveghere a Asigurărilor a avut ca obiect
verificarea activității societății de asigurare, conform tematicii de control de fond nr. 14.380 din 31 martie 2005; verificarea
a avut la bază documentele și situațiile prezentate și întocmite sub responsabilitatea reprezentanților societății de
asigurare.
Rezultatele acțiunii de analiză și control au fost concretizate în nota de constatare, semnată fără obiecțiuni de
Societatea Comercială ROMTECA Societate de brokeraj în asigurări — S.R.L., încheiată în două exemplare, din care un
exemplar a fost înregistrat sub nr. 58 din 27 iulie 2005 la societatea sus-menționată, celălalt fiind preluat de echipa de
control a Comisiei de Supraveghere a Asigurărilor și înregistrată sub nr. 15.703 din 28 iulie 2005.
În urma analizării constatărilor cuprinse în actul de control, s-a reținut că brokerul de asigurare a încheiat cu
societăți de asigurare contracte de consultanță, de prestări de servicii, de marketing și de colaborare, care nu se
încadrează în obiectul de activitate al brokerilor de asigurare, după cum urmează:
• Contractul de marketing nr. 1.402 din 23 decembrie 2004, încheiat între Societatea Comercială ROMTECA
Societate de brokeraj în asigurări — S.R.L. și Societatea Comercială îArdaf“ — S.A., nu se încadrează în obiectul de
activitate al brokerilor de asigurare, așa cum este definit de Legea nr. 32/2000, modificată și completată prin Legea
nr. 403/2004, în vigoare la data încheierii contractului;
• Contractul de consultanță nr. 28.032 din 23 decembrie 2003, încheiat între Societatea Comercială ROMTECA
Societate de brokeraj în asigurări — S.R.L. și Societatea Comercială îAstra“ — S.A., nu se încadrează în obiectul de
activitate al brokerilor de asigurare, așa cum este definit de Legea nr. 32/2000, modificată și completată prin Legea
nr. 76/2003, în vigoare la data încheierii contractului;
• Actul adițional din data de 25 noiembrie 2003 la contractul de consultanță nr. 386 din 24 noiembrie 2003,
încheiat între Societatea Comercială ROMTECA Societate de brokeraj în asigurări — S.R.L. și Societatea Comercială
îAgras“—G.W.S., nu se încadrează în obiectul de activitate al brokerilor de asigurare, așa cum este definit de Legea
nr. 32/2000, modificată și completată prin Legea nr. 76/2003, în vigoare la data încheierii contractului;
• Contractul de prestări de servicii nr. 18 din 20 ianuarie 2003, încheiat între Societatea Comercială ROMTECA
Societate de brokeraj în asigurări — S.R.L. și Societatea Comercială îUnita“ — S.A., nu se încadrează în obiectul de
activitate al brokerilor de asigurare, conform Legii nr. 32/2000, așa cum era în vigoare la data încheierii contractului.
Potrivit dispozițiilor art. 2 pct. 6 din Legea nr. 32/2000, așa cum a fost modificată și completată prin Legea
nr. 76/2003, în vigoare la data săvârșirii faptelor, brokerul de asigurare este îpersoana juridică română sau străină,
autorizată în condițiile prezentei legi, care negociază pentru clienții săi, persoane fizice sau juridice, asigurați ori potențiali
asigurați, încheierea contractelor de asigurare sau reasigurare și acordă asistență pe durata derulării contractelor ori în
legătură cu regularizarea daunelor, după caz“.
Prin intrarea în vigoare a Legii nr. 403/2004 de modificare și completare a Legii nr. 32/2000, brokerul de
asigurare este definit ca fiind îpersoana juridică română ori străină, autorizată în condițiile prezentei legi, care negociază
pentru clienții săi, persoane fizice sau juridice, asigurați ori potențiali asigurați, încheierea contractelor de asigurare sau
de reasigurare și acordă asistență înainte și pe durata derulării contractelor ori în legătură cu regularizarea daunelor,
după caz“.
Contractele sus-menționate, încheiate cu societăți de asigurare, exced obiectului de activitate al brokerului de
asigurare, astfel cum sunt definite în prevederile legale sus-menționate, așa cum erau în vigoare la data încheierii
contractelor, în ceea ce privește prestarea serviciilor de promovare și publicitate a produselor de asigurare, activitatea de
pregătire și îndrumare pe care prestatorul o desfășoară cu personalul propriu, cu agenții de intermediere sau cu agenții

8

MONITORUL OFICIAL AL ROMÂNIEI, PARTEA I, Nr. 995/10.XI.2005

de asigurare, instruirea de agenți proprii, pe cheltuiala asigurătorului, cu privire la produsele de asigurare ale
asigurătorului, tehnicile de vânzare în domeniul asigurărilor, obligația de a presta, prin reprezentanții săi autorizați și la
cererea beneficiarului, prestări de servicii etc.
Faptele sus-menționate încalcă prevederile art. 35 alin. (5) lit. d) și ale art. 39 alin. (2) lit. l) din Legea
nr. 32/2000, cu modificările și completările ulterioare.
Dovada săvârșirii de către Societatea Comercială ROMTECA Societate de brokeraj în asigurări — S.R.L. a
faptelor nelegale descrise mai sus rezultă din documentele contabile ale brokerului de asigurare, precum și din nota de
constatare înregistrată la Comisia de Supraveghere a Asigurărilor sub nr. 15.703 din 28 iulie 2005.
Față de aceste motive, pentru faptele nelegale reținute de organul de control în sarcina Societății Comerciale
ROMTECA Societate de brokeraj în asigurări — S.R.L., fapte descrise în prezenta decizie, în scopul apărării drepturilor
asiguraților și al promovării stabilității activității de asigurare în România, în temeiul art. 39 alin. (1) și alin. (3) lit. d) din
Legea nr. 32/2000, cu modificările și completările ulterioare, în ședința din data de 4 octombrie 2005 Consiliul Comisiei
de Supraveghere a Asigurărilor a hotărât interzicerea temporară a exercitării activității de broker de asigurare, drept
pentru care emite următoarea decizie:
Art. 1. — (1) Se interzice temporar exercitarea activității
de broker de asigurare de către Societatea Comercială
ROMTECA Societate de brokeraj în asigurări — S.R.L., cu
sediul social în municipiul București, bd. Pache
Protopopescu nr. 9, sectorul 2, înregistrată la oficiul
registrului comerțului cu nr. J40/11174/2000, cod SIRUES
40/3750400, reprezentată în timpul controlului de domnul
Liviu Gorunescu în calitate de administrator, conform
art. 39 alin. (3) lit. d) din Legea nr. 32/2000, cu modificările
și completările ulterioare, până la data încetării încălcării
dispozițiilor legale, respectiv până la data rezilierii
contractelor de prestări de servicii al căror obiect de
activitate excede obiectului de activitate al brokerilor de
asigurare.
(2) Societatea Comercială ROMTECA Societate de
brokeraj în asigurări — S.R.L. este obligată să prezinte
Comisiei de Supraveghere a Asigurărilor dovada rezilierii
contractelor de prestări de servicii încheiate cu societățile
de asigurare al căror obiect de activitate excede
prevederilor art. 2 pct. 6 din Legea nr. 32/2000, așa cum a
fost modificată și completată prin Legea nr. 76/2003,
respectiv art. 2 lit. C pct. 57 din Legea nr. 403/2004 pentru
modificarea și completarea Legii nr. 32/2000.
Art. 2. — (1) Pe toată perioada de interzicere temporară
a exercitării activității de broker de asigurare prevăzută la
art. 1, Societății Comerciale ROMTECA Societate de
brokeraj în asigurări — S.R.L. i se interzic desfășurarea

activității de negociere a încheierii de noi contracte de
asigurare sau reasigurare pentru persoane fizice sau
juridice, a acordării de asistență pe durata derulării
contractelor în curs sau în legătură cu regularizarea
daunelor, precum și desfășurarea oricăror operațiuni
specifice brokerilor de asigurare, astfel cum sunt definite în
Legea nr. 32/2000, cu modificările și completările ulterioare.
(2) Brokerul are obligația să își notifice clienții, în
termen de cel mult 3 zile de la data primirii prezentei
decizii, în vederea efectuării plății ratelor scadente la
contractele în curs de derulare, direct la asigurător.
Art. 3. — (1) Împotriva prezentei decizii Societatea
Comercială ROMTECA Societate de brokeraj în asigurări —
S.R.L. poate face plângere la curtea de apel, în termen de
30 de zile de la comunicarea acesteia, conform art. 40 din
Legea nr. 32/2000, cu modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă, pe timpul
soluționării acesteia, executarea măsurii sancționatorii
dispuse de Comisia de Supraveghere a Asigurărilor.
Art. 4. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 25 octombrie 2005.
Nr. 4.501.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 995/10.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064072]
ISSN 1453—4495

