Anul 173 (XVII) — Nr. 375

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 4 mai 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 119 din 1 martie 2005 referitoare la excepția
de neconstituționalitate a prevederilor art. 4
alin. (1) și (4) și art. 11 din Legea nr. 9/1998
privind acordarea de compensații cetățenilor
români pentru bunurile trecute în proprietatea
statului bulgar în urma aplicării Tratatului dintre
România și Bulgaria, semnat la Craiova la
7 septembrie 1940 ..................................................
Decizia nr. 149 din 17 martie 2005 referitoare la excepția
de neconstituționalitate a prevederilor art. 3,
art. 77 pct. 1 lit. a) și ale art. 78 lit. c) din Legea
nr. 46/1996 privind pregătirea populației pentru
apărare .....................................................................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

173. — Ordin al ministrului transporturilor, construcțiilor și
turismului pentru aprobarea Reglementării tehnice
îGhidul criteriilor de performanță a cerințelor de
calitate conform Legii nr. 10/1995 privind calitatea
în construcții pentru instalații sanitare din clădiri“,
indicativ GT 063-04 .................................................
2–4

ACTE ALE OFICIULUI ROMÂN
PENTRU DREPTURILE DE AUTOR
95.

5–6

7

— Decizie privind stabilirea procentului valabil
pentru drepturile de autor și drepturile conexe,
datorat de distribuitorii de servicii de programe
prin cablu .................................................................

7–8

2

MONITORUL OFICIAL AL ROMÂNIEI, PARTEA I, Nr. 375/4.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 119
din 1 martie 2005

referitoare la excepția de neconstituționalitate a prevederilor art. 4 alin. (1) și (4) și art. 11
din Legea nr. 9/1998 privind acordarea de compensații cetățenilor români pentru bunurile trecute
în proprietatea statului bulgar în urma aplicării Tratatului dintre România și Bulgaria,
semnat la Craiova la 7 septembrie 1940
Ioan Vida
Nicolaie Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 4 alin. (1) și (4) și art. 11 din Legea
nr. 9/1998 privind acordarea de compensații cetățenilor
români pentru bunurile trecute în proprietatea statului bulgar
în urma aplicării Tratatului dintre România și Bulgaria,
semnat la Craiova la 7 septembrie 1940, excepție ridicată,
din oficiu, de Tribunalul Cluj — Secția comercială și de
contencios administrativ în Dosarul nr. 3.803/2004.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textul legal criticat nu contravine dispozițiilor constituționale
invocate, deoarece impunerea prin lege a unor exigențe,
cum ar fi instituirea unor termene pentru valorificarea de
către titular a dreptului său subiectiv, are ca scop limitarea
în timp a stării de incertitudine în desfășurarea raporturilor
juridice.
C U R T E A,

având în vedere actele și lucrările dosarului, constată
următoarele:
Prin Încheierea din 9 august 2004, pronunțată în
Dosarul nr. 3.803/2004, Tribunalul Cluj — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 4 alin. (1) și (4) și art. 11 din Legea
nr. 9/1998 privind acordarea de compensații cetățenilor
români pentru bunurile trecute în proprietatea statului
bulgar în urma aplicării Tratatului dintre România și
Bulgaria, semnat la Craiova la 7 septembrie 1940, excepție
ridicată, din oficiu, de Tribunalul Cluj — Secția comercială
și de contencios administrativ.
În motivarea excepției de neconstituționalitate, autorul
acesteia consideră că textele criticate contravin dispozițiilor

art. 16 alin. (1), art. 44 alin. (1) și (2) și art. 53 alin. (1) și
(2) din Constituție, susținând următoarele:
— Prin Tratatul dintre România și Bulgaria, semnat la
Craiova la 7 septembrie 1940, s-a convenit asupra
despăgubirilor ce umează a fi primite de etnicii români care
s-au refugiat în România. Acestei categorii de persoane i
se adresează Legea nr. 9/1998, în care sunt prevăzute
compensațiile ce li se acordă acestora în urma aplicării
tratatului.
— Curtea Constituțională s-a mai pronunțat asupra
constituționalității unor texte din această lege, ca de
exemplu prin Decizia nr. 312/2002, reținând îcă persoanele
române care au părăsit Bulgaria, în virtutea acestui acord,
au devenit creditori ai statului român, calitate care ar fi fost
avută în vedere de legiuitorul actual, care, la art. 1 alin. (1)
din lege, stabilește întinderea dreptului la compensație, în
raport de compensațiile sau despăgubirile anterioare
acordate, în tot sau în parte, celor prejudiciați. Așa fiind,
dreptul de creanță a intrat în patrimoniul foștilor proprietari,
cetățeni români, prejudiciați, prin aplicarea tratatului, la data
intrării în vigoare a acestuia“.
Pornind de la aceste considerente, avute în vedere de
Curtea Constituțională în decizia sus-menționată, autorul
excepției susține, în esență, pe de o parte, că titularii
dreptului de creanță în discuție sunt dezavantajați față de
orice titular al oricărui drept de creanță, sub aspectul
termenului în care îl pot valorifica și sub aspectul condițiilor
de prelungire a acestui termen, iar, pe de altă parte, nu
este convins îcă abordarea cea mai fericită a problemei în
discuție este cea a dreptului de creanță, pentru care a
optat Curtea Constituțională, întrucât exigențele Curții
Europene au impus o altă perspectivă“. De asemenea,
susține că, în dreptul nostru, dreptul la acțiune pentru
ocrotirea proprietății nu este supus unui termen și tocmai
de aceea persoanele care ar beneficia de prevederile
acestei legi sunt dezavantajate față de orice alt proprietar.
În opinia autorului excepției, prin reglementarea cuprinsă în
art. 11 al acestei legi, titularii acestui drept de creanță sunt
dezavantajați, pe de o parte, întrucât este interzisă orice
altă acțiune pentru obținerea acestor compensații, iar, pe
de altă parte, sunt dezavantajați prin fixarea unui termen
pentru a acționa, prin durata redusă a acestui termen și
prin condițiile extrem de restrictive pentru prelungirea
acestuia în cazuri întemeiate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 375/4.V.2005
Poporului pentru a-și exprima punctele de vedere asupra
excepției de neconstituționalitate ridicate.
Președintele Camerei Deputaților consideră că, de fapt,
suntem în prezența unei probleme de interpretare și
aplicare a legii. De asemenea, apreciază că prevederile
legale criticate nu contravin dispozițiilor constituționale
invocate, drept pentru care propune respingerea excepției
de neconstituționalitate.
Guvernul arată că termenul stabilit în art. 4 din Legea
nr. 9/1998 este un termen aplicabil tuturor cetățenilor
români care au părăsit Bulgaria în urma aplicării tratatului
dintre România și Bulgaria, astfel că nu se poate susține
că a fost încălcat principiul constituțional al egalității în
drepturi. Aceste dispoziții nu pot fi considerate de natură a
afecta dreptul de proprietate privată sau de a restrânge
exercițiul unor drepturi. Exercitarea unui drept de către
titularul său, precizează Guvernul, nu poate avea loc decât
într-un anumit cadru, stabilit de legiuitor, cu respectarea
anumitor exigențe, cărora li se subsumează și instituirea
unor termene, după a căror expirare valorificarea
respectivului drept nu mai este posibilă. De aceea, având
în vedere principiul potrivit căruia înemo ignorare legem
censetur“, titularul unui drept este prezumat că a avut
cunoștință de reglementarea care prevedea că valorificarea
dreptului său se circumscrie unui anumit termen, iar în
situația în care nu respectă acest termen suportă
consecințele negative ale propriei lipse de diligență. În
concluzie, consideră excepția neîntemeiată.
Avocatul Poporului consideră dispozițiile legale criticate
ca fiind constituționale. În acest sens, arată că legiuitorul
este competent să stabilească cadrul juridic pentru
exercitarea dreptului de creanță al cetățenilor români
prejudiciați în urma aplicării Tratatului dintre România și
Bulgaria, astfel încât să nu vină în coliziune cu interesele
generale sau cu interesele particulare legitime ale altor
subiecte de drept, instituind limitări rezonabile, inclusiv
termene, în valorificarea acestui drept. Totodată,
recunoașterea sine die a posibilității persoanei interesate de
a depune cereri pentru obținerea unor compensații, potrivit
legii, ar genera un climat de insecuritate juridică, intolerabil
într-un stat de drept. Mai mult, împrejurarea că persoana
interesată, deși cunoștea sau ar fi trebuit să cunoască
termenul de depunere a cererilor pentru obținerea de
compensații, ca și consecințele juridice ale nerespectării
acestuia, dă expresie propriei sale culpe, fapt care lipsește
de îndreptățire critica reglementării în cauză.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, prevederile legale criticate, raportate
la dispozițiile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.

3

Excepția are ca obiect prevederile art. 4 alin. (1) și (4)
și art. 11 din Legea nr. 9/1998 privind acordarea de
compensații cetățenilor români pentru bunurile trecute în
proprietatea statului bulgar în urma aplicării Tratatului dintre
România și Bulgaria, semnat la Craiova la 7 septembrie
1940, republicată în Monitorul Oficial al României, Partea I,
nr. 105 din 7 februarie 2002, fiind ridicată din oficiu de
instanța de judecată.
Textele criticate au următoarea redactare:
— Art. 4 alin. (1) și (4): î(1) În termen de 18 luni de la
data intrării în vigoare a prezentei legi, persoanele îndreptățite
la compensații, foștii proprietari sau moștenitorii acestora, vor
depune în acest sens cereri însoțite de acte doveditoare la
comisia județeană sau a municipiului București pentru
aplicarea legii.
[...]
(4) În cadrul termenului prevăzut la alin. (1), persoanele
îndreptățite pot depune cereri, neînsoțite de acte, în situația
imposibilității temporare de a procura actele doveditoare,
termenul de depunere a actelor prelungindu-se cu maximum
90 de zile de la data depunerii cererii.“
— Art. 11: îDreptul la orice compensație pentru pagube
suferite în urma aplicării tratatului se stinge prin epuizarea
prevederilor prevăzute de prezenta lege sau prin nesolicitarea
compensațiilor în termenul prevăzut la art. 4.“
Textele constituționale invocate sunt cele ale art. 16
alin. (1), art. 44 alin. (1) și (2) și art. 53, texte ce au
următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Autorul excepției susține, în esență, că termenul de
21 de luni prevăzut de alin. (1) și (4) ale art. 4 din Legea
nr. 9/1998 este mai scurt decât termenul general de
prescripție de 3 ani prevăzut de Decretul nr. 167/1958. În
acest fel se creează o situație discriminatorie, pentru că
îtitularii dreptului de creanță în discuție sunt dezavantajați
față de orice titular al oricărui drept de creanță, sub aspectul
termenului în care îl pot valorifica și sub aspectul condițiilor
de prelungire a acestui termen“. De asemenea, acesta înu

4

MONITORUL OFICIAL AL ROMÂNIEI, PARTEA I, Nr. 375/4.V.2005

este convins că abordarea cea mai fericită a problemei în
discuție este cea a dreptului de creanță, pentru care a
optat Curtea Constituțională, întrucât exigențele Curții
Europene au impus o altă perspectivă.“
Analizând criteriile de neconstituționalitate și argumentele
aduse în susținerea acestora, Curtea constată că acestea
sunt neîntemeiate pentru considerentele ce urmează:
I. Prin instituirea unui termen în care persoanele
îndreptățite, potrivit Legii nr. 9/1998, republicată, pot solicita
acordarea de compensații, termen diferit de alte termene
de valorificare a unor drepturi de creanță, nu se poate
susține că a fost afectat principiul constituțional al egalității
în drepturi, el fiind un termen aplicabil tuturor cetățenilor
români care au părăsit Bulgaria în urma aplicării tratatului
dintre România și Bulgaria, semnat la Craiova la
7 septembrie 1940. Curtea Constituțională a statuat în mod
constant în jurisprudența sa că principiul egalității în fața
legii presupune instituirea unui tratament egal pentru situații
care, în funcție de scopul urmărit, nu sunt diferite. De
aceea el nu exclude, ci, dimpotrivă, presupune soluții
diferite în raport cu persoane care se află în situații
diferite. Termenul de 18 luni, stabilit de art. 4 din Legea
nr. 9/1998, republicată, pentru solicitarea compensațiilor,
este un termen aplicabil tuturor cetățenilor aflați în ipoteza
reglementată de acest text.
II. Dispozițiile criticate nu pot fi considerate de natură a
afecta dreptul de proprietate. Autorul excepției face
abstracție de prevederile art. 44 alin. (1) teza a doua din
Constituție, potrivit cărora îconținutul și limitele dreptului de
proprietate sunt stabilite de lege“. Curtea Constituțională, în
jurisprudența sa (de exemplu, Decizia nr. 344 din
18 septembrie 2003, publicată în Monitorul Oficial al
României, Partea I, nr. 776 din 5 noiembrie 2003), a decis
că, potrivit acestor dispoziții, legiuitorul este competent să
stabilească cadrul juridic pentru exercitarea atributelor
dreptului de proprietate, în accepțiunea conferită de
Constituție, în așa fel încât să nu vină în coliziune cu
interesele generale sau cu interesele particulare legitime
ale altor subiecte de drept, instituind astfel unele limitări
rezonabile în valorificarea acestuia ca drept subiectiv
garantat. Recunoașterea sine die a posibilității persoanei

interesate de a declanșa procedura pentru obținerea de
compensații, potrivit Legii nr. 9/1998, ar fi fost de natură
să genereze un climat de insecuritate juridică al raporturilor
civile, intolerabil într-un stat de drept.
Pe de altă parte, împrejurarea că persoana interesată,
deși cunoștea sau ar fi trebuit să cunoască termenul în
care putea să solicite aceste compensații, ca și
consecințele juridice ale nerespectării acestuia, nu s-a
conformat exigenței legale, dă expresie propriei sale culpe,
potrivit principiului înemo auditur propriam turpitudinem
allegans“. Această atitudine este cu atât mai puțin
scuzabilă, cu cât acest termen ar fi putut să fie prelungit
cu încă 90 de zile de la data depunerii cererii, în situația
imposibilității temporare de a procura acte doveditoare.
Curtea nu poate reține nici critica potrivit căreia
termenului prevăzut de alin. (1) al art. 4 din lege, care
este un termen de decădere, nu îi sunt aplicabile cauzele
de întrerupere, suspendare și repunere în termen, specifice
instituției prescripției extinctive. Este de principiu că între
cele două instituții civile există deosebiri de esență.
Prescripția extinctivă stinge numai dreptul la acțiune în
sens material, în timp ce decăderea, ca sancțiune de drept
civil, are ca efect stingerea dreptului subiectiv civil
neexercitat în termenul prevăzut de lege, nefiindu-i astfel
aplicabile regulile privitoare la întrerupere, suspendare și
repunere în termen.
III. Și, în fine, cu privire la critica potrivit căreia aceste
prevederi ar contraveni art. 53 din Constituție, Curtea
constată, de asemenea, că nu poate fi reținută. Impunerea
prin lege a unor exigențe, cum ar fi instituirea unor
termene pentru valorificarea de către titular a dreptului său
subiectiv, are ca scop limitarea în timp a stării de
incertitudine în desfășurarea raporturilor juridice. Legiuitorul
este competent să adopte asemenea reglementări, ținând
seama însă de principiul îest modus in rebus“. Altfel spus,
acesta trebuie să fie preocupat ca exigențele astfel
instituite să fie îndeajuns de rezonabile încât să nu
antreneze o restrângere excesivă a exercițiului dreptului de
natură să pună sub semnul întrebării însăși existența sa.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. (1) și (4) și art. 11 din Legea nr. 9/1998
privind acordarea de compensații cetățenilor români pentru bunurile trecute în proprietatea statului bulgar în urma aplicării
Tratatului dintre România și Bulgaria, semnat la Craiova la 7 septembrie 1940, excepție ridicată, din oficiu, de Tribunalul
Cluj — Secția comercială și de contencios administrativ în Dosarul nr. 3.803/2004.
Definitivă și general obligatorie.
Pronunțată în ședința publică din 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 375/4.V.2005

5

CURTEA CONSTITUȚIONALĂ

D E C I Z I A Nr. 149
din 17 martie 2005

referitoare la excepția de neconstituționalitate a prevederilor art. 3, art. 77 pct. 1 lit. a)
și ale art. 78 lit. c) din Legea nr. 46/1996 privind pregătirea populației pentru apărare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 3, art. 77 pct. 1 lit. a) și ale art. 78 lit. c)
din Legea nr. 46/1996 privind pregătirea populației pentru
apărare, excepție ridicată de Marius Dumitru Vitan din
București în Dosarul nr. 6.253/2004 al Judecătoriei
Sectorului 3 București.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, întrucât consideră că textele de lege criticate
nu contravin prevederilor art. 55 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 3 septembrie 2004, pronunțată în
Dosarul nr. 6.253/2004, Judecătoria Sectorului 3 București
a sesizat Curtea Constituțională cu excepția de
neconstituționalitate a dispozițiilor art. 3, art. 77 pct. 1
lit. a) și ale art. 78 lit. c) din Legea nr. 46/1996 privind
pregătirea populației pentru apărare. Excepția a fost
ridicată de Marius Dumitru Vitan într-o cauză având ca
obiect plângerea formulată de acesta împotriva procesuluiverbal de constatare a unei contravenții prevăzute de
Legea nr. 46/1996.
În motivarea excepției de neconstituționalitate se
susține că dispozițiile de lege criticate încalcă art. 55 din
Constituție, potrivit căruia îefectuarea serviciului militar nu
mai este obligatorie pentru toți cetățenii României, așa cum
era în Constituția din 1991“, astfel că îLegea nr. 46/1996,
care prevede obligativitatea efectuării serviciului militar de
către bărbați“, precum și îdispozițiile art. 3, art. 77 pct. 1
lit. a) și art. 78 lit. c) din lege“ sunt neconstituționale. În
continuare, se arată că îserviciul militar obligatoriu, pe timp
de pace, nu mai este necesar a fi efectuat de către toți
cetățenii României care au împlinit vârsta de 20 ani
(inclusiv femeile)“, astfel că noile principii constituționale

referitoare la îndatoririle militare ale cetățenilor români
urmează a fi reflectate într-o lege organică care va stabili
și alte forme de pregătire a populației pentru apărare.
Judecătoria Sectorului 3 București apreciază că
dispozițiile de lege criticate sunt constituționale. În acest
sens, se arată că în forma revizuită a Constituției înu este
stipulat că se renunță la serviciul militar obligatoriu“ și înu
se specifică nimic cu privire la obligativitatea sau
neobligativitatea îndatoririlor militare“, ci îse precizează
numai că domeniul este reglementat de legea organică“.
Or, în prezent, această lege organică este Legea
nr. 46/1996, care nu contravine prevederilor constituționale
actuale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, sens în care arată că alin. (3) al art. 55
din Constituție invocat ca fiind încălcat îare caracterul unei
norme permisive, ceea ce înseamnă că, în ipoteza în care
legiuitorul apreciază că este necesar, prin lege organică,
este posibilă chiar și încorporarea“.
Avocatul Poporului consideră că excepția de
neconstituționalitate este întemeiată. Se arată, în acest
sens, că textele de lege criticate nu mai sunt în
concordanță cu noile dispoziții privind apărarea țării din
Constituția revizuită, întrucât îcaracterul obligatoriu al
satisfacerii serviciului militar a dispărut din Constituție,
întreaga reglementare a acestuia, inclusiv stabilirea faptului
dacă el va fi sau nu obligatoriu, fiind acum de competența
legiuitorului“. Așa fiind, se apreciază că îîn absența unei
noi legi organice care să stabilească condițiile referitoare la
îndeplinirea
îndatoririlor
militare,
în
acord
cu
amendamentele aprobate prin legea de revizuire a
Constituției, dispozițiile de lege criticate contravin art. 55 din
Legea fundamentală“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:

6

MONITORUL OFICIAL AL ROMÂNIEI, PARTEA I, Nr. 375/4.V.2005

Curtea Constituțională constată că este competentă,
potrivit dispozițiilor art. 146 lit. d) din Constituție, precum și
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 3, art. 77 pct. 1 lit. a) și ale art. 78 lit. c) din
Legea nr. 46/1996 privind pregătirea populației pentru
apărare, cu modificările și completările ulterioare, publicată
în Monitorul Oficial al României, Partea I, nr. 120 din
11 iunie 1996. Aceste texte de lege au următorul conținut:
— Art. 3: îServiciul militar este obligatoriu pentru toți
bărbații, cetățeni români, și se îndeplinește în următoarele
forme:
a) ca militari în termen;
b) ca militari cu termen redus;
c) ca rezerviști concentrați sau mobilizați.
Sunt considerați în serviciul militar și cetățenii români,
bărbați și femei, care fac parte din cadrele în activitate, elevii și
studenții instituțiilor militare de învățământ și militarii angajați
pe bază de contract.
Timpul cât o persoană îndeplinește serviciul militar
constituie vechime în muncă.“;
— Art. 77 pct. 1 lit. a): îConstituie contravenții
următoarele fapte, dacă, potrivit legii penale, nu sunt
considerate infracțiuni, comise de către:
1. tinerii chemați la recrutare, recruții, executanții serviciului
utilitar alternativ sau rezerviștii, pentru:
a) neprezentarea la comisia locală de recrutare-încorporare
conform ordinului de chemare, iar în cazul când nu au primit
ordin de chemare, cel mai târziu până la sfârșitul anului în care
împlinesc vârsta pentru a fi recrutați.“;
— Art. 78 lit. c): îContravențiile prevăzute la art. 77 pct. 1
se sancționează după cum urmează: [...]
c) cu amendă de la 500.000 lei la 3.000.000 lei, cele
prevăzute la lit. a) și b).“
Autorul excepției de neconstituționalitate consideră că
aceste texte de lege sunt contrare art. 55 din Constituție,
al cărui cuprins este următorul: î(1) Cetățenii au dreptul și
obligația să apere România.

(2) Condițiile privind îndeplinirea îndatoririlor militare se
stabilesc prin lege organică.
(3) Cetățenii pot fi încorporați de la vârsta de 20 de ani și
până la vârsta de 35 de ani, cu excepția voluntarilor, în
condițiile legii organice.“
Examinând excepția de neconstituționalitate ridicată,
Curtea Constituțională reține următoarele:
Textele de lege criticate instituie obligativitatea serviciului
militar, categoriile de persoane supuse acestei obligații,
formele în care ea se îndeplinește, răspunderea
contravențională sau, după caz, infracțională, precum și
sancțiunile corespunzătoare. În esență, autorul excepției de
neconstituționalitate consideră că aceste dispoziții de lege
nu mai sunt în concordanță cu prevederile art. 55 privind
apărarea țării din Constituția revizuită.
În legătură cu aceste susțineri, Curtea constată că
Legea nr. 46/1996 privind pregătirea populației pentru
apărare a fost adoptată sub imperiul art. 52 din Constituția
nerevizuită, text constituțional potrivit căruia serviciul militar
reprezenta o obligație ce revenea, cu excepțiile prevăzute
de lege, tuturor bărbaților, cetățeni români, care au împlinit
vârsta de 20 de ani, aceștia putând fi încorporați până la
vârsta de 35 de ani. Art. 52 din Constituție, devenit
art. 55, aduce modificări importante în domeniul
reglementat. Astfel, art. 55 din Constituție nu mai prevede
în mod expres obligația serviciului militar pentru bărbați, ci
stabilește că cetățenii pot fi încorporați de la vârsta de
20 de ani și până la vârsta de 35 de ani, cu excepția
voluntarilor, în condițiile legii organice. Așadar, este în
sarcina legiuitorului stabilirea condițiilor privind îndeplinirea
îndatoririlor militare, precum și a persoanelor cărora le
revine această îndatorire.
În consecință, Curtea constată că susținerile formulate
în motivarea excepției nu vizează aspecte de
constituționalitate, iar implicarea Curții Constituționale în
politica de legiferare excede competenței sale, fiind o
imixtiune în atribuțiile Parlamentului, prevăzute de art. 61
din Constituție, ca unică autoritate legiuitoare a țării.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3, art. 77 pct. 1 lit. a) și ale art. 78 lit. c) din Legea
nr. 46/1996 privind pregătirea populației pentru apărare, excepție ridicată de Marius Dumitru Vitan din București în Dosarul
nr. 6.253/2004 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 375/4.V.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhidul criteriilor de performanță a cerințelor de calitate
conform Legii nr. 10/1995 privind calitatea în construcții pentru instalații sanitare din clădiri“,
indicativ GT 063-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 47 din 10 decembrie 2003 al Comitetului tehnic de specialitate —
CTS 11, Procesul-verbal de avizare nr. 2 din 24 februarie 2004 al Comitetului tehnic de coordonare generală și Avizul
nr. 4 din 20 aprilie 2004, emis de Inspectoratul General al Corpului Pompierilor Militari din cadrul Ministerului
Administrației și Internelor,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhidul
criteriilor de performanță a cerințelor de calitate conform
Legii nr. 10/1995 privind calitatea în construcții pentru
instalații sanitare din clădiri“, indicativ GT 063-04,
elaborată de Institutul de Proiectare, Cercetare și Tehnică
de Calcul în Construcții — IPCT — S.A. București,
prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
Ordinul ministrului lucrărilor publice și amenajării teritoriului
nr. 24/N din 7 aprilie 1999 pentru aprobarea Reglementării
tehnice îGhidul criteriilor de performanță pentru instalații din
clădiri (încălzire și ventilații, sanitare și electrice)“ volumul S,
indicativ GT 020-98, precum și orice alte dispoziții contrare
își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 173.
*) Anexa se publică ulterior în Monitorul Oficial al României, Partea I, nr. 375 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind stabilirea procentului valabil pentru drepturile de autor și drepturile conexe,
datorat de distribuitorii de servicii de programe prin cablu
Având în vedere dispozițiile art. 121 din Legea privind dreptul de autor și drepturile conexe nr. 8/1996, cu
modificările și completările ulterioare, și ale Deciziei directorului general al Oficiului Român pentru Drepturile de Autor
nr. 47/2005 privind constituirea Comisiei pentru negocierea metodologiei unice privind remunerația datorată titularilor de
drepturi de autor și drepturi conexe pentru retransmiterea prin cablu,
având în vedere faptul că la data de 23 martie 2005 a expirat termenul legal de negociere de 45 de zile, fără ca
părțile să se pună de acord asupra unei metodologii unice privind efectuarea plăților pentru retransmiterea prin cablu,
constatând că inexistența unei metodologii unice nu este imputabilă Asociației de Comunicații prin Cablu (A.C.C.),
care constituie una dintre părțile ce s-au aflat în negociere, ci absenței unui acord privind metodologia unică între
organismele de gestiune colectivă a drepturilor de autor și drepturilor conexe, care alcătuiesc împreună cealaltă parte care
s-a aflat în negociere,

8

MONITORUL OFICIAL AL ROMÂNIEI, PARTEA I, Nr. 375/4.V.2005

ținând seama de faptul că de la începutul negocierilor A.C.C. a oferit procentul maxim prevăzut de lege,
de 1,5% + 0,5% (drepturi de autor și drepturi conexe), asupra căruia nu există nici un fel de divergență între cele două
părți care s-au aflat în negociere,
constatând inexistența unei prevederi exprese a Legii nr. 8/1996, cu modificările și completările ulterioare, care să
soluționeze situația creată,
în temeiul atribuțiilor de reglementare în domeniu conferite Oficiului Român pentru Drepturile de Autor prin
art. 138 alin. (1) lit. a) din Legea nr. 8/1996, cu modificările și completările ulterioare, și în baza prevederilor art. 2
alin. (2) și ale art. 6 alin. (3) din Hotărârea Guvernului nr. 758/2003 privind organizarea și funcționarea Oficiului Român
pentru Drepturile de Autor și a corpului de arbitri, precum și ale Hotărârii Guvernului nr. 210/2000 privind numirea în
funcția de director general al Oficiului Român pentru Drepturile de Autor (O.R.D.A.),
directorul general al Oficiului Român pentru Drepturile de Autor emite următoarea decizie:
Art. 1. — De la data publicării prezentei decizii,
procentul maxim prevăzut de Legea privind dreptul de autor
și drepturile conexe nr. 8/1996, cu modificările și
completările ulterioare, de 1,5% pentru drepturile de autor
și de 0,5% pentru drepturile conexe, constituie procentul
valabil datorat de distribuitorii de servicii de programe prin
cablu, care urmează să fie plătit către organismele de
gestiune colectivă a drepturilor de autor și drepturilor
conexe.
Art. 2. — Organismele de gestiune colectivă au obligația
ca în termen de 30 de zile de la publicarea prezentei
decizii în Monitorul Oficial al României, Partea I, să depună
la O.R.D.A.:
a) protocolul conținând o metodologie unică de colectare
a remunerației pentru retransmiterea prin cablu, încheiat cu
A.C.C., prevăzut la art. 1312 alin. (2) din Legea nr. 8/1996,
cu modificările și completările ulterioare;

b) protocolul conținând elementele prevăzute de art. 133
alin. (2) din Legea nr. 8/1996, cu modificările și
completările ulterioare.
Art. 3. — În cazul în care organismele de gestiune
colectivă nu vor depune la termenul stabilit cele două
protocoale menționate la art. 2, O.R.D.A. va desemna, prin
decizie a directorului general, organismul de gestiune
colectivă care va fi colector unic, conform art. 133 alin. (3)
din Legea nr. 8/1996, cu modificările și completările
ulterioare, precizând și data până la care distribuitorii de
servicii de programe prin cablu vor plăti lunar remunerația
datorată.
Art. 4. — Organismele de gestiune colectivă a dreptului
de autor și a drepturilor conexe sunt răspunzătoare pentru
orice întârziere în repartizarea sumelor colectate de
colectorul unic, datorată absenței celor două protocoale
prevăzute la art. 1312 alin. (2) și la art. 133 alin. (2) din
Legea nr. 8/1996, cu modificările și completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 aprilie 2005.
Nr. 95.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 375/4.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016286]
ISSN 1453—4495

