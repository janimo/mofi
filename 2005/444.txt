PARTEA

Anul 173 (XVII) — Nr. 444

I

Miercuri, 25 mai 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 151 din 17 martie 2005 referitoare la excepția
de neconstituționalitate a dispozițiilor art. 19 și
art. 20 alin. 2 din Legea nr. 15/1990 privind
reorganizarea unităților economice de stat ca regii
autonome și societăți comerciale.............................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.327/77. — Ordin al ministrului educației și cercetării și
al ministrului muncii, solidarității sociale și familiei
pentru modificarea și completarea Metodologiei
certificării formării profesionale a adulților, aprobată
prin Ordinul ministrului muncii, solidarității sociale
și familiei și al ministrului educației, cercetării și
tineretului nr. 501/5.253/2003 .................................

DECIZII

1–4

4–8

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 151
din 17 martie 2005

referitoare la excepția de neconstituționalitate a dispozițiilor art. 19 și art. 20 alin. 2
din Legea nr. 15/1990 privind reorganizarea unităților economice de stat ca regii autonome
și societăți comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 19 și art. 20 alin. 2 din
Legea nr. 15/1990 privind reorganizarea unităților
economice de stat ca regii autonome și societăți
comerciale, excepție ridicată de Confederația Națională a
Sindicatelor Libere din România îFrăția“ în Dosarul
nr. 7.319/2002 al Judecătoriei Sectorului 5 București.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.

2

MONITORUL OFICIAL AL ROMÂNIEI, PARTEA I, Nr. 444/25.V.2005

Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 7 octombrie 2004, pronunțată în
Dosarul nr. 7.319/2002, Judecătoria Sectorului 5
București a sesizat Curtea Constituțională cu excepția de
neconstituționalitate a dispozițiilor art. 19 și art. 20 alin. 2
din Legea nr. 15/1990 privind reorganizarea unităților
economice de stat ca regii autonome și societăți
comerciale. Excepția a fost ridicată de Confederația
Națională a Sindicatelor Libere din România îFrăția“ într-o
cauză civilă având ca obiect anularea unui act de
atestare a dreptului de proprietate emis în favoarea
Societății Comerciale îMonolitul“ — S.A. din București, de
Consiliul Municipiului București, în temeiul Hotărârii
Guvernului nr. 834/1991.
În motivarea excepției de neconstituționalitate, autorul
acesteia susține, în esență, că prevederile art. 19 și art. 20
alin. 2 din Legea nr. 15/1990 contravin dispozițiilor art. 44,
art. 46 și art. 136 alin. (5) din Constituție. În acest sens
arată că textele de lege criticate au permis Guvernului să
emită Hotărârea nr. 834/1991 privind stabilirea și evaluarea
unor terenuri deținute de societățile comerciale cu capital
de stat, în temeiul căreia societățile comerciale înființate în
baza Legii nr. 15/1990 au intrat în proprietatea terenurilor
ce se aflau în patrimoniul lor și le-au fost emise certificate
de atestare a proprietății. Practic, în opinia autorului
excepției, articolele de lege supuse controlului de
constituționalitate au pus pe foștii proprietari și pe urmașii
acestora în imposibilitatea de a reintra în posesia
terenurilor în discuție. Astfel, apreciază că, în virtutea
garanțiilor constituționale ale dreptului de proprietate,
precum și a prevederilor internaționale în materia drepturilor
omului la care România a aderat, îterenurile aflate în
patrimoniul statului, unităților administrativ teritoriale sau
unităților economice care au fost preluate în mod abuziv,
fără titlu sau fără justă și prealabilă despăgubire ar fi
trebuit restituite persoanelor îndreptățite și nicidecum
trecute în proprietatea societăților comerciale“. În opinia sa,
prevederile legale criticate ar fi trebuit să facă distincție
între terenurile care au aparținut unor persoane fizice sau
juridice și au fost scoase din patrimoniul acestora în mod
abuziv, fără titlu, pe de o parte, și, pe de altă parte,
terenurile care nu ridicau astfel de probleme, astfel încât
trecerea în proprietatea societăților comerciale să nu
opereze decât în privința celei din urmă categorii de
terenuri. De asemenea, susține că trecerea terenurilor în
proprietatea societăților comerciale îechivalează cu o
expropriere fără justă și prealabilă despăgubire, fiind astfel
încălcate prevederile art. 44 alin. (3) din Constituție“.
Judecătoria Sectorului 5 București apreciază că
excepția de neconstituționalitate este neîntemeiată. Astfel,
arată că, în contextul Legii nr. 15/1990, al cărei scop a
fost acela de a institui cadrul juridic al reorganizării
unităților economice de stat ca regii autonome și societăți
comerciale, prevederile art. 20 alin. 2 determină noua
natură juridică, aceea de drept de proprietate, a dreptului
de administrare directă al fostelor unități economice de
stat, devenite societăți comerciale. De asemenea, amintește
că bunurile asupra cărora societățile comerciale au devenit
proprietare la data reorganizării îintraseră anterior în
proprietatea statului, în baza unui titlu legal, dat cu

respectarea Constituției și a actelor normative în vigoare la
momentul respectiv“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că art. 19 și art. 20 alin. 2 din
Legea nr. 15/1990 nu contravin dispozițiilor constituționale
invocate de autorul excepției. Astfel, arată că prevederile
legale criticate îreglementează măsuri cu caracter tehnic cu
privire la bunuri ce se află în proprietatea statului și au
fost date, în condițiile legii și cu respectarea dispozițiilor
Constituției în vigoare la timpul respectiv, în administrarea
unităților economice de stat“. Aceste texte de lege au
scopul de a transforma proprietatea de stat în proprietate
privată aparținând societăților comerciale al căror acționar
rămâne tot statul. În ceea ce privește susținerea
autorului excepției privind necesitatea excluderii din masa
bunurilor proprietate de stat, ce au trecut în proprietatea
societăților comerciale în temeiul Legii nr. 15/1990, a unor
bunuri care anterior n-au intrat legal în proprietatea statului,
Guvernul arată că aceste aspecte nu țin de
constituționalitatea dispozițiilor legale criticate. În acest sens
amintește că, potrivit jurisprudenței Curții Constituționale
exprimate în Decizia nr. 112/1995, îchestiunea de a ști
dacă, în considerarea reglementării legale din momentul
respectiv, un anume bun a putut deveni proprietatea
societății comerciale este de competența instanței
judecătorești. Examinând această problemă, instanța va
trebui să stabilească dacă, în regimul reglementărilor legale
de la data dobândirii bunului, acesta a putut trece în
proprietatea statului sau dacă, în lipsa unui titlu legal, o
asemenea dobândire a proprietății n-a avut loc niciodată“.
În sfârșit, menționează că prevederile legale criticate au
mai constituit obiect al controlului de constituționalitate,
Curtea Constituțională statuând prin Decizia nr. 250/2001
că sunt conforme Constituției.
Avocatul Poporului apreciază că excepția de
neconstituționalitate nu este întemeiată. În acest sens arată
că dispozițiile legale criticate îse integrează, în realitate, în
ansamblul normelor prin care legiuitorul preconstituțional a
stabilit bazele unui sistem economic compatibil cu regulile
economiei de piață, sistem bazat pe proprietatea privată,
opus esențial sistemului economic centralizat, care se baza
pe proprietatea de stat“. În acest context, prevederile
art. 19 din Legea nr. 15/1990 au doar un caracter tehnic,
prevăzând inventarierea patrimoniului și evaluarea
capitalului social cu respectarea condițiilor stabilite prin
hotărâre a Guvernului. Totodată, observă că dispozițiile
art. 20 alin. 2 din Legea nr. 15/1990 reglementează două
componente distincte ale patrimoniului societăților
comerciale: bunuri aflate în proprietate și bunuri dobândite
cu alt titlu, și arată că Legea fundamentală prevede
modalități de dobândire a unor bunuri și pe alte căi decât
intrarea lor în proprietate. Astfel, statul, în condițiile legii,
este liber să dea în administrare, să concesioneze, să
închirieze sau să atribuie în folosință gratuită bunuri aflate
în proprietate publică. În ceea ce privește bunurile la care
se referă textele de lege criticate, arată că acestea
constituie proprietatea privată a societăților comerciale și
urmează regimul juridic al acestei proprietăți, putând fi
înstrăinate în condițiile legii. În sprijinul celor arătate invocă
și jurisprudența Curții Constituționale prin Decizia
nr. 250/2001 și Decizia nr. 9/1997.

MONITORUL OFICIAL AL ROMÂNIEI, PARTEA I, Nr. 444/25.V.2005
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Deși Legea nr. 15/1990 este anterioară Constituției,
soluționarea excepției de neconstituționalitate aparține Curții
Constituționale, deoarece acest act normativ este în
vigoare, urmând a fi aplicat, spre a produce efecte juridice
și în prezent, sub imperiul noii legi fundamentale.
Obiectul excepției de neconstituționalitate îl constituie
dispozițiile art. 19 și art. 20 alin. 2 din Legea nr. 15/1990
privind reorganizarea unităților economice de stat ca regii
autonome și societăți comerciale, publicată în Monitorul
Oficial al României, Partea I, nr. 98 din 8 august 1990, cu
modificările ulterioare.
Textele de lege criticate au următoarea redactare:
— Art. 19: îInventarierea patrimoniului unităților
economice de stat supuse transformării în societăți comerciale,
precum și evaluarea și stabilirea capitalului societăților
comerciale înființate pe această cale se fac în condițiile stabilite
prin hotărâre a guvernului.“;
— Art. 20 alin. 2: îBunurile din patrimoniul societății
comerciale sunt proprietatea acesteia, cu excepția celor
dobândite cu alt titlu.“
În susținerea neconstituționalității acestor texte de lege,
autorul excepției invocă încălcarea prevederilor art. 44,
art. 46 și art. 136 alin. (5) din Constituție, potrivit cărora:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.

3

(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 46: îDreptul la moștenire este garantat.“;
— Art. 136 alin. (5): îProprietatea privată este inviolabilă,
în condițiile legii organice.“
Analizând excepția de neconstituționalitate, Curtea
constată că, potrivit autorului acesteia, textele de lege
criticate au pus pe foștii proprietari și pe urmașii acestora
în imposibilitate de a reintra în posesia terenurilor asupra
cărora societățile comerciale, rezultate ca urmare a
reorganizării unităților economice de stat, în conformitate cu
Legea nr. 15/1990, au dobândit proprietatea. Neconstituționalitatea art. 19 și art. 20 alin. 2 din Legea
nr. 15/1990, susține autorul excepției, rezidă și în aceea că
aceste texte de lege nu fac o distincție între terenurile care
au aparținut unor persoane fizice sau juridice și au fost
scoase din patrimoniul acestora în mod abuziv, fără titlu,
pe de o parte, și terenurile care nu ridicau astfel de
probleme, pe de altă parte, astfel încât trecerea în
proprietatea societăților comerciale să nu opereze decât în
privința celei din urmă categorii de terenuri. În sfârșit,
autorul excepției a arătat că trecerea terenurilor în
proprietatea societăților comerciale îechivalează cu o
expropriere fără justă și prealabilă despăgubire, fiind astfel
încălcate prevederile art. 44 alin. (3) din Constituție.“
În lumina dispozițiilor constituționale invocate, dar și a
jurisprudenței sale în materie, Curtea apreciază că aceste
critici nu pot fi reținute.
Astfel, Curtea constată că dispozițiile art. 19 și art. 20
alin. 2 din Legea nr. 15/1990 au fost supuse, în mai multe
rânduri, controlului de constituționalitate prin raportare la
dispozițiile constituționale invocate și în prezenta cauză,
soluția constantă fiind aceea de respingere ca neîntemeiate
a criticilor de neconstituționalitate.
În acest sens este și Decizia nr. 250 din 18 septembrie
2001, publicată în Monitorul Oficial al României, Partea I,
nr. 746 din 22 noiembrie 2001, în care Curtea a statuat
că dispozițiile legale supuse controlului de constituționalitate
se integrează, în realitate, în ansamblul normelor prin care
legiuitorul preconstituțional a stabilit bazele unui sistem
economic compatibil cu regulile economiei de piață, sistem
bazat pe proprietatea privată, opus esențial sistemului
economic centralizat, pe care l-a înlocuit și care se baza
pe proprietatea de stat.
Prin aceeași decizie Curtea a reținut că dispozițiile
art. 19 din Legea nr. 15/1990 au doar un caracter tehnic,
prevăzând inventarierea patrimoniului și evaluarea
capitalului social în condițiile stabilite prin hotărârea
Guvernului și, în consecință, nu aduc atingere garanțiilor
constituționale ale dreptului de proprietate.
Cu privire la criticile de neconstituționalitate aduse
dispozițiilor art. 20 alin. 2 din Legea nr. 15/1990, Curtea,
prin Decizia nr. 112 din 9 noiembrie 1995, publicată în
Monitorul Oficial al României, Partea I, nr. 9 din
17 ianuarie 1996, a arătat că, în ceea ce privește
cuprinderea, în masa bunurilor ce au devenit obiect al
dreptului de proprietate al societăților comerciale respective,
a unor bunuri care anterior n-au intrat legal în proprietatea
statului, îchestiunea de a ști dacă, în considerarea
reglementării legale din momentul respectiv, un anume bun
a putut deveni proprietatea societății comerciale este de
competența instanței judecătorești. Examinând această
problemă, instanța va trebui să stabilească dacă, în
regimul reglementărilor legale de la data dobândirii bunului,
acesta a putut trece în proprietatea statului sau dacă, în

4

MONITORUL OFICIAL AL ROMÂNIEI, PARTEA I, Nr. 444/25.V.2005

lipsa unui titlu legal, o asemenea dobândire a proprietății
n-a avut loc niciodată“.
În ceea ce privește susținerea autorului excepției potrivit
căreia trecerea terenurilor în proprietatea societăților
comerciale îechivalează cu o expropriere fără justă și
prealabilă despăgubire“, Curtea reține, în acord cu
jurisprudența sa constantă în materie, că despre încălcarea
dreptului de proprietate și despre exproprierea sa nu se
poate vorbi decât în urma reintegrării acestui drept în
patrimoniul celui care pretinde o astfel de încălcare, în
cazul de față, ca efect al unei hotărâri judecătorești
definitive și irevocabile.
Curtea apreciază că același raționament justifică și
respingerea criticilor autorului excepției ce au în vedere
încălcarea dreptului la moștenire. Într-adevăr, atât timp cât

dreptul de proprietate asupra terenurilor în discuție nu a
intrat în patrimoniul fostului titular ca urmare a restabilirii
sale printr-o hotărâre judecătorească definitivă și
irevocabilă, dreptul de moștenire asupra bunurilor în
discuție nu are obiect și, în consecință, nu se poate vorbi
despre o eventuală încălcare a sa. O asemenea concluzie
poate fi extrasă și din analiza considerentelor Deciziei
nr. 155 din 12 octombrie 1999, publicată în Monitorul
Oficial al României, Partea I, nr. 600 din 8 decembrie
1999.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 și art. 20 alin. 2 din Legea nr. 15/1990 privind
reorganizarea unităților economice de stat ca regii autonome și societăți comerciale, excepție ridicată de Confederația
Națională a Sindicatelor Libere din România îFrăția“ în Dosarul nr. 7.319/2002 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE
ALE

ALE

ORGANELOR

ADMINISTRAȚIEI

MINISTERUL EDUCAȚIEI ȘI CERCETĂRII
Nr. 3.327 din 23 februarie 2005

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI
Nr. 77 din 21 februarie 2005

ORDIN
pentru modificarea și completarea Metodologiei certificării formării profesionale a adulților,
aprobată prin Ordinul ministrului muncii, solidarității sociale și familiei și al ministrului educației,
cercetării și tineretului nr. 501/5.253/2003
În temeiul prevederilor art. 10 alin. (5) din Hotărârea Guvernului nr. 410/2004 privind organizarea și funcționarea
Ministerului Educației și Cercetării, cu modificările ulterioare, și ale art. 17 din Hotărârea Guvernului nr. 737/2003 privind
organizarea și funcționarea Ministerului Muncii, Soldarității Sociale și Familiei, cu modificările și completările ulterioare,
având în vedere prevederile art. 30 din Ordonanța Guvernului nr. 129/2000 privind formarea profesională a
adulților, republicată, cu modificările și completările ulterioare, precum și ale art. 35 din Normele metodologice de aplicare
a prevederilor Ordonanței Guvernului nr. 129/2000 privind formarea profesională a adulților, aprobate prin Hotărârea
Guvernului nr. 522/2003, cu modificările și completările ulterioare,
ministrul educației și cercetării și ministrul muncii, solidarității sociale și familiei emit următorul ordin:
Art. I. — Metodologia certificării formării profesionale a
adulților, aprobată prin Ordinul ministrului muncii, solidarității
sociale și familiei și al ministrului educației, cercetării și
tineretului nr. 501/5.253/2003, publicat în Monitorul Oficial
al României, Partea I, nr. 774 din 5 noiembrie 2003, se
modifică și se completează după cum urmează:

1. Articolul 3 va avea următorul cuprins:
îArt. 3. — Absolvenții care cumulează certificate de
absolvire pentru toate modulele unui program de calificare
se pot înscrie la examenul de absolvire pentru obținerea
certificatului de calificare la orice furnizor de formare
autorizat pentru programul respectiv.“

MONITORUL OFICIAL AL ROMÂNIEI, PARTEA I, Nr. 444/25.V.2005
2. Alineatul (2) al articolului 4 va avea următorul
cuprins:
î(2) Modelele certificatelor de calificare și de absolvire,
precum și al suplimentului descriptiv al certificatului sunt
prevăzute în anexele nr. 4, 5 și 6 la Normele metodologice
de aplicare a prevederilor Ordonanței Guvernului
nr. 129/2000 privind formarea profesională a adulților,
aprobate prin Hotărârea Guvernului nr. 522/2003, cu
modificările și completările ulterioare.“
3. Alineatul (2) al articolului 5 se abrogă.
4. Articolul 6 va avea următorul cuprins:
îArt. 6. — (1) Examenul de absolvire se susține în fața
unei comisii de examinare constituite din 3 persoane, dintre
care, conform prevederilor art. 29 alin. (2) din ordonanță,
2 specialiști din afara furnizorului de formare profesională
și un specialist care reprezintă furnizorul de formare
profesională care a organizat programul de formare
profesională.
(2) La examenul de absolvire pot asista, ca observatori,
și reprezentanți ai agenților economici sau ai beneficiarilor.“
5. Alineatul (2) al articolului 8 va avea următorul
cuprins:
î(2) Membrii comisiei de examinare din afara furnizorului
de formare profesională sunt selectați din listele de
specialiști aprobate de comisiile de autorizare, de regulă
alte persoane decât cele care au realizat evaluarea în
vederea autorizării.“
6. După alineatul (2) al articolului 8 se introduce un nou
alineat, alineatul (21), cu următorul cuprins:
î(21) În cazul ocupațiilor reglementate, sunt desemnați
de comisia de autorizare ca membri în comisia de
examinare reprezentanți ai autorității de reglementare.“
7. Literele c) și d) ale alineatului (1) al articolului 9 vor
avea următorul cuprins:
îc) stabilește modalitatea de desfășurare a examenului;
d) selectează subiectele pentru probele examenului de
absolvire, pe baza variantelor de subiecte propuse de
furnizorul de formare, pe care le verifică să acopere
conținutul integral al programului de formare profesională;“.
8. Litera a) a articolului 10 va avea următorul cuprins:
îa) pune la dispoziție comisiei de examinare lista
persoanelor înscrise la examenul de absolvire, în ordine
alfabetică, și documentele care atestă parcurgerea
programului de către acestea, inclusiv pentru cei care au
absolvit cursul în alte serii sau la alți furnizori de formare
autorizați în condițiile ordonanței ori au dobândit certificate
de competențe care atestă că dețin toate competențele
prevăzute în standardul de pregătire profesională sau
standardul ocupațional;“.
9. Alineatul (2) al articolului 23 va avea următorul
cuprins:
î(2) În cazul în care furnizorul de formare profesională
nu mai organizează un nou examen de absolvire în
termenul dorit de participanții la program, aceștia pot
solicita comisiei de autorizare susținerea examenului de
absolvire la un alt furnizor de formare profesională, pe
baza adeverinței menționate la alin. (1).“

5

10. Alineatele (1) și (2) ale articolului 25 vor avea
următorul cuprins:
îArt. 25. — (1) Documentele prevăzute la art. 24, cu
excepția celor prevăzute la pct. 1 lit. h) și pct. 2 lit. c) și
d), sunt formulare tipizate, se completează conform
instrucțiunilor în vigoare, se numerotează, se parafează și
se certifică pentru conținut și număr de pagini de către
conducerea furnizorului de formare profesională, în cazul
documentelor prevăzute la pct. 1, și de către președintele
comisiei de autorizare, pentru cele prevăzute la pct. 2.
(2) Documentele se gestionează de către o persoană
desemnată de conducerea furnizorului de formare
profesională, respectiv de președintele comisiei de
autorizare.“
11. Alineatul (1) al articolului 26 va avea următorul
cuprins:
îArt. 26. — (1) Certificatele de calificare și de absolvire,
precum și anexele acestora sunt tipărite de Ministerul
Muncii, Solidarității Sociale și Familiei pe hârtie specială,
având elemente de securizare, și poartă antetul Ministerului
Muncii, Solidarității Sociale și Familiei și al Ministerului
Educației și Cercetării.“
12. Alineatul (2) al articolului 31 va avea următorul
cuprins:
î(2) Mențiunea respectivă se face în mod corespunzător
și în registrul de evidență nominală a eliberării
certificatelor.“
13. Alineatul (2) al articolului 33 va avea următorul
cuprins:
î(2) Modificarea este semnată de către persoana care a
efectuat modificarea și se autentifică cu ștampilă.“
14. Teza a II-a a alineatului (8) al articolului 35 va avea
următorul cuprins:
îCompletarea și eliberarea duplicatului se realizează de
comisia de autorizare, cu respectarea prevederilor
alin. (1)—(7); în acest caz se aplică ștampila comisiei de
autorizare și semnătura președintelui comisiei de autorizare
sub mențiunea «duplicat».“
15. Alineatul (2) al articolului 40 va avea următorul
cuprins:
î(2) Cuantumul tarifului pe oră pentru activitatea
desfășurată de membrii comisiei de examinare este
echivalent cu suma plătită în sistemul de plată cu ora în
unitățile de învățământ public unui profesor cu gradul
didactic I, având o vechime de 20 de ani în învățământ.“
16. Anexele 2, 3, 4, 5, 7 și 8 se modifică și se înlocuiesc
cu anexele nr. 1—6 care fac parte integrantă din prezentul
ordin.
Art. II. — Prezentul ordin se publică în Monitorul Oficial
al României, Partea I.

Ministrul educației și cercetării,

Ministrul muncii, solidarității sociale și familiei,

Mircea Miclea

Gheorghe Barbu

6

MONITORUL OFICIAL AL ROMÂNIEI, PARTEA I, Nr. 444/25.V.2005
ANEXA Nr. 1
(Anexa nr. 2 la Ordinul nr. 501/5.253/2003)

......................................................
(Furnizorul de formare profesională)
CATALOGUL PARTICIPANȚILOR

pentru programul de .............................. pentru calificarea/ocupația/grupul de competențe
...................................................................................
Cod N.C./COR ............................................ Durata ..................................... ore
Coordonator ..........................................................................................................
Perioada ................................................................................................................
Formatori:
Disciplina/Modulul ..................................................................................................
Disciplina/Modulul ..................................................................................................
Disciplina/Modulul ..................................................................................................
Nr. matricol
.......................................
Numele
........................................
Prenumele
......................................
Cod numeric personal
......................................
Părinți
Tatăl .............................
Mama ...........................
Locul și data nașterii
.......................................
Studii ............................
Meseria/profesia
.......................................
Locul de muncă
......................................
Media la examenul
de absolvire:

Discipline/Module pentru pregătirea teoretică
Absențe

Note/Calificative

Absențe

Media:

Note/Calificative

Absențe

Media:

Note/Calificative

Observații

Media:

Media la pregătirea teoretică:
Discipline/Module pentru pregătirea practică

Absențe

Note/Calificative

Absențe

Media:

Note/Calificative

Absențe

Media:

Note/Calificative

Observații

Media:

Media la pregătirea practică:
Media generală:
ANEXA Nr. 2
(Anexa nr. 3 la Ordinul nr. 501/5.253/2003)

......................................................
(Furnizorul de formare profesională)
F O A I A D E N O T A R E L A P R O B A ...................................

la examenul de absolvire a programului de formare profesională ..........................................
pentru calificarea/ocupația/grupul de competențe ......................, organizat în data de .......................................
Nr.
crt.

Numele și prenumele

Subiectul/Lucrarea

Nota 1

Nota 2

Media

Observații

Comentarii ..........................................................................................................................................................................
..........................................................................................................................................................................................................
..........................................................................................................................................................................................................
Președintele comisiei de examinare,
......................................................... .........................................................
(numele și prenumele)

(semnătura)

Membrii comisiei de examinare:
......................................................... .........................................................
(numele și prenumele)

(semnătura)

......................................................... .........................................................
(numele și prenumele)

(semnătura)

7

MONITORUL OFICIAL AL ROMÂNIEI, PARTEA I, Nr. 444/25.V.2005

ANEXA Nr. 3
(Anexa nr. 4 la Ordinul nr. 501/5.253/2003)

......................................................
(Furnizorul de formare profesională)
CATALOG

cu rezultatele examenului de absolvire a programului de .............................................. pentru calificarea/ocupația/grupul
de competențe ..................., organizat în data de ..........................................

Nr.
crt.

Numele și prenumele

Media
la proba practică
Data .............

Comisia de examinare:
1. Președinte ............................................
2. Membru ................................................
3. Membru ................................................

Media
la proba teoretică
Data .............

Media
generală

Observații

...................................................
...................................................
...................................................
(semnătura)

ANEXA Nr. 4
(Anexa nr. 5 la Ordinul nr. 501/5.253/2003)

......................................................
(Furnizorul de formare profesională)
TABEL NOMINAL

de predare a lucrărilor scrise la examenul de absolvire a programului de ..................................................
pentru calificarea/ocupația/grupul de competențe ...................., organizat în data de ....................................
Proba .......................................................
Nr.
crt.

Numele și prenumele participantului

Nr.
de pagini

Semnătura
participantului

Observații

Președintele comisiei de examinare,
..........................................................

..........................................................

(numele și prenumele)

(semnătura)

Membrii comisiei de examinare:
..................................................

.............................................................

(numele și prenumele)

(semnătura)

..................................................

..........................................................

(numele și prenumele)

(semnătura)

8

MONITORUL OFICIAL AL ROMÂNIEI, PARTEA I, Nr. 444/25.V.2005
ANEXA Nr. 5
(Anexa nr. 7 la Ordinul nr. 501/5.253/2003)

......................................................
(Furnizorul de formare profesională)
REGISTRU DE EVIDENȚĂ NOMINALĂ

a eliberării certificatelor de calificare
Numele
Seria
persoanei
Numele
Codul
Data Semnătura
Nr.
Tip
Codul
Perioada Media și numărul
care
și prenumele numeric
Calificarea
eliberării de primire
crt.
program*)
nomenclatorului
certificatului
eliberează
absolventului personal
certificatul

Semnătura
persoanei
care
Mențiuni
eliberează
certificatul

*) Tip program:
C — Calificare
R — Recalificare

ANEXA Nr. 6
(Anexa nr. 8 la Ordinul nr. 501/5.253/2003)

......................................................
(Furnizorul de formare profesională)
REGISTRU DE EVIDENȚĂ NOMINALĂ

a eliberării certificatelor de absolvirre

Numele
Codul
Cod
Nr.
Tip
Denumirea Ocupația/
și prenumele numeric
COR/ Perioada
crt.
program*) programului calificarea
absolventului personal
N.C.

Media

Numărul/
Data Semnătura
seria
eliberării de primire
certificatului

Numele
și
semnătura
persoanei
care
eliberează
certificatul

Mențiuni

*) Tip program:
I
— Inițiere
P — Perfecționare
S — Specializare
C — Calificare
R — Recalificare

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 444/25.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016972]
ISSN 1453—4495

