PARTEA

Anul 173 (XVII) — Nr. 852 bis

I

Miercuri, 21 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Pagina
Anexele nr. 1—5 la Hotărârea Guvernului nr. 956/2005
privind plasarea pe piață a produselor biocide ....

HOTĂRÂRI

ALE

11–64

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind plasarea pe piață a produselor biocide*)
În temeiul art. 108 din Constituția României, republicată, și al art. 15 lit. m) din Legea nr. 360/2003 privind regimul
substanțelor și preparatelor chimice periculoase,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Procedura de plasare pe piață a produselor biocide
pe teritoriul României se stabilește potrivit prevederilor prezentei
hotărâri.
Art. 2. — Autoritatea competentă pentru reglementarea
regimului produselor biocide pe teritoriul României este Ministerul
Sănătății, denumit în continuare autoritate competentă.
Art. 3. — Pentru îndeplinirea atribuțiilor privind autorizarea și
înregistrarea produselor biocide pe teritoriul României se
înființează Comisia Națională pentru Produse Biocide, organism de
specialitate, fără personalitate juridică, care funcționează pe lângă
Ministerul Sănătății, denumită în continuare Comisie.
Art. 4. — (1) Comisia este alcătuită din persoane cu
experiență profesională în domeniul produselor biocide.
(2) Comisia are următoarea componență: un președinte
desemnat de Ministerul Sănătății, 2 vicepreședinți desemnați de
Ministerul Mediului și Gospodăririi Apelor și, respectiv, de
Autoritatea Națională Sanitară Veterinară și pentru Siguranța
Alimentelor, un secretar și un număr de 7 membri, dintre care
4 membri desemnați de Ministerul Sănătății, 2 membri desemnați

de Ministerul Mediului și Gospodăririi Apelor și un membru
desemnat de Autoritatea Națională Sanitară Veterinară și pentru
Siguranța Alimentelor.
(3) Pe lângă Comisie funcționează un grup de experți care
participă la evaluarea dosarelor, pentru eficacitatea, chimia,
toxicologia și ecotoxicologia produselor biocide, desemnați de
Ministerul Sănătății, Ministerul Mediului și Gospodăririi Apelor și,
respectiv, de Autoritatea Națională Sanitară Veterinară și pentru
Siguranța Alimentelor.
Art. 5. — (1) Atribuțiile, modul de organizare și funcționare,
precum și procedura de lucru se stabilesc prin Regulamentul de
organizare și funcționare al Comisiei, care se aprobă prin ordin
comun al ministrului sănătății, al ministrului mediului și gospodăririi
apelor și al președintelui Autorității Naționale Sanitare Veterinare
și pentru Siguranța Alimentelor, în termen de 30 de zile de la
data intrării în vigoare a prezentei hotărâri.
(2) Componența nominală a Comisiei se aprobă prin ordin
comun al ministrului sănătății, al ministrului mediului și gospodăririi
apelor și al președintelui Autorității Naționale Sanitare Veterinare
și pentru Siguranța Alimentelor.

*) Hotărârea Guvernului nr. 956/2005 a fost publicată în Monitorul Oficial al României, Partea I, nr. 852 din 21 septembrie 2005 și este reprodusă și în
acest număr bis.

2

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

Art. 6. — (1) Comisia are ca organism executiv un secretariat
tehnic care funcționează în cadrul Institutului de Sănătate Publică
București din subordinea Ministerului Sănătății.
(2) Coordonatorul Secretariatului tehnic este și secretarul
Comisiei.
(3) Atribuțiile Secretariatului tehnic sunt prevăzute în
Regulamentul de organizare și funcționare al Comisiei.
Art. 7. — Nu se autorizează pentru plasare pe piață
produsele biocide care conțin substanțe active dintre cele
menționate în anexa nr. 1.
Art. 8. — Se exceptează de la prevederile prezentei hotărâri
următoarele substanțe chimice și produse care intră în domeniul
de aplicare al următoarelor reglementări:
a) produsele medicamentoase de uz uman, reglementate prin
Ordonanța de urgență a Guvernului nr. 152/1999 privind
produsele medicamentoase de uz uman, aprobată cu modificări și
completări prin Legea nr. 336/2002, cu modificările și completările
ulterioare;
b) produsele medicinale/medicamentele de uz veterinar,
reglementate prin Ordinul președintelui Agenției Veterinare și
pentru Siguranța Alimentelor nr. 4/2004 pentru aprobarea Normei
veterinare privind producerea, prelucrarea, depozitarea, transportul,
comercializarea și utilizarea produselor medicinale veterinare și a
altor produse de uz veterinar, publicat în Monitorul Oficial al
României, Partea I, nr. 458 din 21 mai 2004, cu modificările și
completările ulterioare;
c) dispozitivele medicale reglementate prin Legea nr. 176/2000
privind dispozitivele medicale, republicată;
d) aditivii alimentari, alții decât coloranții sau îndulcitorii,
reglementați prin Ordinul ministrului sănătății și familiei și al
ministrului agriculturii, alimentației și pădurilor nr. 438/295/2002
pentru aprobarea Normelor privind aditivii alimentari destinați
utilizării în produsele alimentare pentru consum uman, publicat în
Monitorul Oficial al României, Partea I, nr. 722 și 722 bis din
3 octombrie 2002, cu modificările și completările ulterioare;
e) materialele și articolele care intră în contact cu produsele
alimentare, inclusiv laptele crud, laptele pasteurizat, produsele pe
bază de lapte, produsele pe bază de ouă, produsele de pescărie,
reglementate prin Hotărârea Guvernului nr. 1.197/2002 pentru
aprobarea Normelor privind materialele și obiectele care vin în
contact cu alimentele, cu modificările și completările ulterioare;
f) suplimentele nutritive destinate animalelor;
g) aditivii din hrana pentru animale, reglementați în art. 3
lit. e) din Legea nr. 150/2004 privind siguranța alimentelor și a
hranei pentru animale, cu modificările și completările ulterioare;
h) produsele cosmetice reglementate prin Legea nr. 178/2000
privind produsele cosmetice, republicată;
i) produsele pentru protecția plantelor, reglementate prin
Hotărârea Guvernului nr. 1.559/2004 privind procedura de
omologare a produselor de protecție a plantelor în vederea
plasării pe piață și a utilizării lor pe teritoriul României, cu
modificările ulterioare.
Art. 9. — Prezenta hotărâre se aplică fără a aduce atingere
reglementărilor cuprinse în:
a) Hotărârea Guvernului nr. 347/2003 privind restricționarea
introducerii pe piață și a utilizării anumitor substanțe și preparate
chimice periculoase, cu modificările și completările ulterioare;
b) Ordinul ministrului agriculturii, alimentației și pădurilor, al
ministrului sănătății și familiei și al ministrului apelor și protecției
mediului nr. 396/707/1.944/2002 privind interzicerea utilizării pe
teritoriul României a produselor de uz fitosanitar conținând
anumite substanțe active, publicat în Monitorul Oficial al
României, Partea I, nr. 829 din 18 noiembrie 2002;
c) Hotărârea Guvernului nr. 697/2004 privind aprobarea
Procedurii de consimțământ prealabil în cunoștință de cauză
pentru controlul importului și exportului anumitor substanțe și
preparate chimice periculoase — procedura PIC, cu modificările
și completările ulterioare;
d) Ordinul ministrului muncii și solidarității sociale și al
ministrului sănătății și familiei nr. 508/933/2002 privind aprobarea
Normelor generale de protecție a muncii, publicat în Monitorul
Oficial al României, Partea I, nr. 880 din 6 decembrie 2002;

e) cap. II din Legea nr. 148/2000 privind publicitatea, cu
modificările și completările ulterioare.
CAPITOLUL II
Definirea termenilor
Art. 10. — În sensul prezentei hotărâri, următorii termeni și
expresii se definesc astfel:
a) substanță — conform definiției prevăzute la art. 6 lit. a) din
Ordonanța de urgență a Guvernului nr. 200/2000 privind
clasificarea, etichetarea și ambalarea substanțelor și preparatelor
chimice periculoase, aprobată cu modificări prin Legea
nr. 451/2001;
b) preparat — conform definiției prevăzute la art. 6 lit. b) din
Ordonanța de urgență a Guvernului nr. 200/2000, aprobată cu
modificări prin Legea nr. 451/2001;
c) produse biocide — substanțele active și preparatele
conținând una sau mai multe substanțe active, condiționate într-o
formă în care sunt furnizate utilizatorului, având scopul să
distrugă, să împiedice, să facă inofensivă și să prevină acțiunea
sau să exercite un alt efect de control asupra oricărui organism
dăunător, prin mijloace chimice sau biologice;
d) produse biocide cu risc scăzut — produsele biocide care
conțin doar substanțele active incluse în îLista substanțelor active
aprobate de Comunitatea Europeană, admise în componența
produselor biocide cu risc scăzut“ și care nu conțin una sau mai
multe substanțe potențial periculoase;
e) substanțe de bază — substanțele incluse în îLista
substanțelor de bază aprobate de Comunitatea Europeană“, care
sunt utilizate în principal la nonpesticide, dar care au o utilizare
minoră ca biocide fie direct, fie într-un produs conținând substanța
și un diluant simplu, care la rândul său nu reprezintă o substanță
potențial periculoasă și care nu este comercializat direct în scopul
folosirii drept biocid;
f) substanță activă — o substanță sau un microorganism,
inclusiv un virus sau o ciupercă (fung), care are o acțiune
generală sau specifică asupra sau împotriva organismelor
dăunătoare;
g) substanță potențial periculoasă — orice substanță, alta decât
substanța activă, care are capacitatea inerentă de a cauza efecte
adverse oamenilor, animalelor sau mediului și care este prezentă
sau poate apărea într-un produs biocid, într-o concentrație
suficientă, pentru a cauza astfel de efecte. O astfel de substanță,
dacă nu există alte motive de îngrijorare, va fi în mod normal o
substanță clasificată ca periculoasă conform art. 7 din Ordonanța
de urgență a Guvernului nr. 200/2000, aprobată cu modificări prin
Legea nr. 451/2001, fiind prezentă în produsul biocid într-o
concentrație ce va face ca produsul să fie considerat periculos,
conform Hotărârii Guvernului nr. 92/2003 pentru aprobarea
Normelor metodologice privind clasificarea, etichetarea și
ambalarea preparatelor chimice periculoase;
h) organisme dăunătoare — oricare dintre organismele care au
o prezență nedorită sau un efect dăunător pentru oameni, pentru
activitățile lor ori asupra produselor pe care aceștia le folosesc
sau le produc, pentru animale ori pentru mediu;
i) substanțe reziduale — una sau mai multe dintre substanțele
prezente într-un produs biocid, ce rămân după utilizare, inclusiv
metaboliții acestora și produsele rezultate din degradarea sau
reacția acestora;
j) plasarea pe piață — furnizarea către terți contra cost sau
gratuit, depozitarea, alta decât depozitarea urmată de expediere
de pe teritoriul vamal al Comunității Europene ori eliminarea.
Importul se consideră plasare pe piață în sensul prezentei
hotărâri;
k) autorizație — actul administrativ prin care produsul biocid
este autorizat pentru plasare pe piață pe teritoriul României de
către autoritatea competentă, în urma unei cereri formulate de un
solicitant;
l) formulare-cadru — specificații tehnice pentru un grup de
produse biocide având aceeași utilizare și același tip de utilizator.
Acest grup de produse trebuie să conțină aceleași substanțe
active cu aceleași caracteristici, iar compoziția lor nu trebuie să
prezinte modificări față de un produs biocid autorizat anterior,
decât unele variații care să nu afecteze nici nivelul de risc al

MONITORUL OFICIAL AL ROMÂNIEI, PARTEA I, Nr. 852 bis/21.IX.2005
acestora și nici eficacitatea lor. În acest context este/sunt
permisă/permise reducerea procentajului substanței active și/sau
modificarea proporției uneia ori mai multor substanțe inactive din
compoziția produsului biocid și/sau înlocuirea unuia sau mai
multor pigmenți, coloranți, parfumuri cu alte asemenea substanțe
ce prezintă același risc sau un risc mai mic și care nu îi
micșorează eficacitatea;
m) înregistrare — actul administrativ prin care autoritatea
competentă, în urma unei cereri formulate de un solicitant,
permite plasarea pe piață, pe teritoriul României, a unui produs
biocid cu risc scăzut, după verificarea dosarului ce trebuie să fie
conform cu cerințele cuprinse în prezenta hotărâre;
n) scrisoare de acces — un document semnat de deținătorul
sau de deținătorii datelor relevante protejate de lege, în care se
specifică că aceste date pot fi folosite de autoritatea competentă
în scopul acordării autorizației sau în scopul înregistrării unui
produs biocid în conformitate cu prezenta hotărâre;
o) cercetare și dezvoltare științifică — conform definiției
prevăzute la art. 2 lit. f) din Hotărârea Guvernului nr. 1.300/2002
privind notificarea substanțelor chimice, cu modificările și
completările ulterioare;
p) cercetare și dezvoltare aplicativă — conform definiției
prevăzute la art. 2 lit. g) din Hotărârea Guvernului nr. 1.300/2002,
cu modificările și completările ulterioare.
Art. 11. — (1) Produsele biocide cărora li se aplică prezenta
hotărâre sunt clasificate în 23 de tipuri de produse biocide din
următoarele grupe principale:
a) grupa 1: Dezinfectante și produse biocide în general;
b) grupa 2: Conservanți;
c) grupa 3: Pesticide nonagricole;
d) grupa 4: Alte produse biocide.
(2) Tipurile de produse biocide care fac parte din grupurile
principale prevăzute la alin. (1) sunt prezentate în anexa nr. 2.
CAPITOLUL III
Autorizarea pentru plasarea pe piață a produselor biocide
Art. 12. — Produsele biocide sunt plasate pe piață și folosite
pe teritoriul României numai dacă sunt autorizate în conformitate
cu prevederile prezentei hotărâri.
Art. 13. — (1) Prin derogare de la prevederile art. 12 sunt
permise plasarea pe piață și folosirea produselor biocide cu risc
scăzut, cu condiția înregistrării acestora, dacă dosarul depus
conține toate elementele prevăzute la art. 36.
(2) Prevederile prezentei hotărâri, referitoare la autorizare, se
aplică și în cazul înregistrării produselor biocide cu risc scăzut.
Art. 14. — (1) Sunt interzise plasarea pe piață și utilizarea
substanțelor de bază în scopuri biocide, dacă acestea nu au fost
incluse în îLista substanțelor de bază aprobate de Comunitatea
Europeană“.
(2) Este interzisă plasarea pe piață a produselor biocide ce
conțin substanțe active care nu sunt incluse în anexa nr. 3.
(3) Este interzisă plasarea pe piață a produselor biocide ce
conțin substanțe active care nu sunt incluse în tipul/tipurile de
produs/produse biocid/biocide prezentate în anexa nr. 4.
(4) Este interzisă plasarea pe piață a unei substanțe sau a
unui produs biocid neautorizat, cu excepția cazurilor de cercetare
științifică și dezvoltare prevăzute la art. 52 alin. (1) și cap. XIII.
Art. 15. — (1) Cererile pentru produsele biocide care necesită
autorizare sunt soluționate de către autoritatea competentă în
termen de un an, după prezentarea documentației complete.
(2) Cererile pentru produsele biocide care necesită înregistrare
sunt soluționate de către autoritatea competentă în termen de
60 de zile de la prezentarea documentației complete.
Art. 16. — (1) La emiterea unei autorizații pentru un anume
tip de produs biocid, autoritatea competentă stabilește o
formulare-cadru pe care o comunică solicitantului, la cerere sau
din proprie inițiativă.
(2) În cazul în care o cerere ulterioară de autorizare pentru
un nou produs biocid se bazează pe o formulare-cadru,
solicitantul are drept de acces la formularea-cadru sub formă de
scrisoare de acces.

3

(3) Cererile prevăzute la alin. (2) sunt soluționate de
autoritatea competentă în termen de 60 de zile de la depunerea
scrisorii de acces.
Art. 17. — (1) Autorizația este acordată pe o perioadă de
maximum 10 ani, în funcție de tipul de produs biocid și fără a
depăși termenul limită specificat pentru substanța activă în îLista
substanțelor active aprobate de Comunitatea Europeană, admise
în componența produselor biocide“ sau în îLista substanțelor
active aprobate de Comunitatea Europeană, admise în
componența produselor biocide cu risc scăzut“.
(2) Autorizația poate fi reînnoită, la cerere, după ce se verifică
dacă sunt îndeplinite în continuare condițiile prevăzute la art. 24
și 25.
Art. 18. — (1) Produsele biocide sunt utilizate în mod
corespunzător, în condițiile prevăzute la art. 24—27 și în cadrul
prevederilor de etichetare menționate la art. 68.
(2) Utilizarea corespunzătoare a produselor biocide implică
aplicarea rațională a unor combinații de măsuri fizice, biologice,
chimice sau de altă natură, astfel încât utilizarea produselor
biocide să fie limitată la minimul necesar.
(3) În cazul în care produsele biocide sunt utilizate la locul de
muncă, această utilizare trebuie să se conformeze cerințelor
referitoare la protecția muncii.
CAPITOLUL IV
Recunoașterea mutuală a autorizațiilor
Art. 19. — (1) Un produs biocid care este deja autorizat
într-un stat membru al Comunității Europene se autorizează și în
România în termen de 120 de zile de la primirea cererii, cu
condiția ca substanța activă din produsul biocid să fie inclusă în
îLista substanțelor active aprobate de Comunitatea Europeană,
admise în componența produselor biocide“, iar cerințele din
prezenta hotărâre să fie îndeplinite. În acest caz se eliberează
Autorizația de recunoaștere mutuală.
(2) Un produs biocid care este deja înregistrat într-un stat
membru al Comunității Europene se înregistrează și în România
în termen de 60 de zile de la primirea cererii, cu condiția ca
substanța activă din produsul biocid să fie inclusă în îLista
substanțelor active aprobate de Comunitatea Europeană, admise
în componența produselor biocide cu risc scăzut“, iar cerințele din
prezenta hotărâre să fie îndeplinite. În acest caz se eliberează
Înregistrarea de recunoaștere mutuală.
(3) Pentru recunoașterea mutuală a autorizațiilor, la formularul
de cerere se atașează o copie legalizată a primei autorizații și
din dosarul depus pentru autorizare, conform art. 35, numai
rezumatul.
(4) Pentru recunoașterea mutuală a înregistrării produselor
biocide cu risc scăzut, la formularul de cerere se atașează datele
menționate la art. 36, cu excepția datelor de eficacitate pentru
care este suficient numai rezumatul.
Art. 20. — (1) Autoritatea competentă poate constata
următoarele situații:
a) specia-țintă nu este prezentă în cantități dăunătoare pe
teritoriul României;
b) s-a demonstrat o toleranță sau rezistență inacceptabilă a
organismelor-țintă față de produsul biocid;
c) circumstanțele relevante de utilizare, cum ar fi climatul sau
perioada de reproducere a speciilor-țintă din statul membru al
Comunității Europene unde produsul biocid a fost autorizat prima
dată, diferă semnificativ de cele din România și astfel o
autorizație nemodificată poate conduce, prin utilizarea produsului
biocid, la riscuri inacceptabile pentru oameni sau mediu.
(2) În situația prevăzută la alin. (1) autoritatea competentă
poate solicita ca prevederile referitoare la etichetarea produselor
biocide să fie adaptate la diferite circumstanțe, astfel încât să
conțină datele specificate la art. 68 alin. (3) lit. e), f), h), j) și l),
și condițiile de autorizare să fie îndeplinite.
Art. 21. — (1) Dacă autoritatea competentă consideră că un
produs biocid cu risc scăzut, care a fost înregistrat de un alt stat
membru al Comunității Europene, nu corespunde definiției
prevăzute la art. 10 lit. d), aceasta poate refuza temporar
înregistrarea acestuia și are obligația de a comunica imediat

4

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

acest lucru autorității competente din statul în care produsul a
fost înregistrat.
(2) Dacă, într-o perioadă de maximum 90 de zile, nu se
ajunge la un acord între autoritățile implicate, cazul este înaintat
Comisiei Europene.
Art. 22. — (1) Dacă autoritatea competentă consideră că un
produs biocid autorizat de un alt stat membru al Comunității
Europene nu îndeplinește condițiile stabilite la art. 24 poate lua
decizia de a refuza autorizarea sau de a limita autorizația sub
anumite condiții.
(2) În situația prevăzută la alin. (1) autoritatea competentă are
obligația de a notifica Comisiei Europene, celorlalte state membre
ale Comunității Europene și solicitantului și de a le transmite un
document explicativ care conține numele produsului, specificațiile
acestuia și motivele pentru care refuză autorizarea sau limitează
autorizația.
Art. 23. — (1) Prin derogare de la prevederile art. 19,
autoritatea competentă poate refuza, cu condiția respectării
Tratatului instituind Comunitatea Europeană, recunoașterea
mutuală a autorizațiilor acordate pentru următoarele tipuri de
produse, cu condiția ca o astfel de limitare să poată fi justificată:
a) avicide;
b) piscicide;
c) produse pentru controlul altor vertebrate.
(2) Autoritatea competentă informează statele membre ale
Comunității Europene și Comisia Europeană despre orice decizie
luată în această privință, cu specificarea motivelor ce au stat la
baza acesteia.
CAPITOLUL V
Condițiile pentru emiterea unei autorizații
Art. 24. — (1) Autoritatea competentă autorizează produsele
biocide dacă sunt îndeplinite următoarele condiții:
a) conțin substanțe active incluse în îLista substanțelor active
aprobate de Comunitatea Europeană, admise în componența
produselor biocide“ sau în îLista substanțelor active aprobate de
Comunitatea Europeană, admise în componența produselor
biocide cu risc scăzut“;
b) în conformitate cu principiile uniforme de autorizare, rezultă
că:
b.1) în condiții normale de utilizare, produsele biocide prezintă
următoarele caracteristici:
b.1.1) sunt eficace;
b.1.2) nu au nici un efect inacceptabil asupra organismelorțintă, cum ar fi o rezistență inacceptabilă sau încrucișată, suferințe
și dureri inutile cauzate vertebratelor;
b.1.3) nu au un efect nociv direct sau indirect asupra sănătății
umane ori animale, prin apa potabilă, alimente și furaje, prin aerul
dintr-o incintă, sau consecințe la locul de muncă ori asupra
apelor de suprafață sau a celor subterane;
b.1.4) nu au un efect negativ, direct sau indirect, asupra
mediului înconjurător, având în vedere modul de pătrundere și
distribuția în mediu, în special contaminarea apelor de suprafață,
a apei subterane și potabile și influența asupra speciilor nonțintă;
b.2) natura și cantitatea substanțelor lor active și, dacă este
cazul, ale impurităților și ale altor substanțe din compoziție, din
punct de vedere toxicologic și ecotoxicologic, pot fi determinate
cu ajutorul unor metode adecvate;
b.3) reziduurile provenite din utilizările autorizate și care sunt
semnificative din punct de vedere toxicologic sau ecotoxicologic
pot fi determinate cu ajutorul metodelor adecvate utilizate în mod
curent;
b.4) proprietățile lor fizico-chimice au fost determinate și
considerate acceptabile pentru utilizarea, depozitarea și transportul
adecvate.
(2) Aplicarea alin. (1) lit. b) pct. b.1)—b.4) se realizează prin
efectuarea de teste și analize recunoscute oficial, conform art. 39,
în condiții adecvate folosirii produsului biocid respectiv și
reprezentative.
Art. 25. — (1) Autoritatea competentă nu autorizează pentru
comercializare sau utilizare de către populație un produs biocid
clasificat în conformitate cu art. 2 din Normele metodologice
privind clasificarea, etichetarea și ambalarea preparatelor chimice

periculoase, aprobate prin Hotărârea Guvernului nr. 92/2003, ca
fiind toxic, foarte toxic, cancerigen din categoria 1 sau 2,
mutagen din categoria 1 sau 2 ori toxic pentru reproducere din
categoria 1 sau 2.
(2) Prevederile alin. (1) se aplică și pentru produsele biocide
deja plasate pe piață, pentru care autorizațiile vor fi revizuite.
Art. 26. — Autorizația poate fi condițională; în acest caz sunt
specificate cerințele referitoare la plasarea pe piață și utilizarea
produsului sau cel puțin cele care asigură respectarea
prevederilor art. 24 alin. (1).
Art. 27. — În cazul în care alte dispoziții legale impun
anumite cerințe referitoare la condițiile de eliberare a unei
autorizații privind utilizarea produsului biocid, în special când
acestea au rolul de a proteja sănătatea distribuitorilor, utilizatorilor,
lucrătorilor și consumatorilor, sănătatea animalelor sau protecția
mediului, autoritatea competentă ține cont de acestea la
eliberarea unei autorizații și condiționează, dacă este necesar,
această eliberare numai dacă aceste cerințe sunt îndeplinite.
CAPITOLUL VI
Revizuirea, anularea sau modificarea autorizației
Art. 28. — (1) Autorizația poate fi revizuită în orice moment
pe perioada de valabilitate sau dacă, potrivit prevederilor art. 50,
se constată că nu mai este îndeplinită cel puțin una dintre
condițiile prevăzute la art. 24. În acest caz autoritatea competentă
poate cere deținătorului autorizației informații suplimentare,
necesare pentru revizuire.
(2) Autorizația poate fi prelungită pe perioada efectuării
revizuirii, până la prezentarea informațiilor suplimentare.
Art. 29. — Autorizația este anulată dacă:
a) substanța activă nu mai este inclusă în îLista substanțelor
active aprobate de Comunitatea Europeană, admise în
componența produselor biocide“ sau în îLista substanțelor active
aprobate de Comunitatea Europeană, admise în componența
produselor biocide cu risc scăzut“;
b) nu mai sunt îndeplinite condițiile de obținere a autorizației
prevăzute la art. 24 alin. (1);
c) se descoperă că solicitantul a depus la autoritatea
competentă documente false sau inexacte cu privire la produsul
biocid, pe baza cărora a fost eliberată autorizația.
Art. 30. — Deținătorul autorizației poate solicita anularea
acesteia, prezentând motivele de anulare.
Art. 31. — (1) În cazul în care autoritatea competentă
intenționează să anuleze o autorizație, îl informează pe deținătorul
acesteia despre decizia luată, îl audiază și îi acordă o perioadă
de grație pentru comercializarea, utilizarea, depozitarea și
eliminarea stocurilor de produse biocide existente la momentul
anulării autorizării, fără a veni în contradicție cu reglementările
cuprinse în Hotărârea Guvernului nr. 347/2003, cu modificările și
completările ulterioare.
(2) În funcție de motivele anulării, dacă autoritatea competentă
constată că produsul biocid reprezintă un risc, nu se mai acordă
perioada de grație în momentul anulării autorizației.
Art. 32. — (1) Autorizația se poate modifica în următoarele
condiții:
a) modificarea modului de utilizare sau a cantităților de
utilizare, în scopul protejării sănătății populației și a mediului;
b) solicitarea extinderii domeniului de utilizare;
c) în urma revizuirii;
d) la solicitare, deținătorul autorizației prezintă motive de
modificare.
(2) Autorizația este modificată numai dacă sunt îndeplinite în
continuare condițiile prevăzute la art. 24.
CAPITOLUL VII
Cerințe pentru obținerea autorizației
Art. 33. — Autorizația se solicită autorității competente, printr-o
cerere, de către sau în numele persoanei juridice, producător ori
importator, care este responsabilă pentru prima plasare pe
teritoriul României a produsului biocid respectiv.
Art. 34. — Persoana juridică care are sediul permanent în
Comunitatea Europeană și nu desfășoară activități comerciale pe

MONITORUL OFICIAL AL ROMÂNIEI, PARTEA I, Nr. 852 bis/21.IX.2005
teritoriul României poate solicita autorizarea și prin intermediul
reprezentanței sau al unui reprezentant legal cu sediul în
România.
Art. 35. — Solicitantul trebuie să depună odată cu cererea de
autorizație următoarele documente:
a) un dosar sau o scrisoare de acces pentru produsul biocid,
care să cuprindă toate testele necesare pentru evaluare;
b) un dosar sau o scrisoare de acces pentru fiecare substanță
activă conținută în produsul biocid, care să cuprindă toate testele
necesare pentru evaluare.
Art. 36. — Pentru un produs biocid cu risc scăzut dosarul
trebuie să cuprindă următoarele elemente:
a) datele solicitantului:
a.1) numele și adresa;
a.2) fabricanții produsului biocid și ai substanțelor active,
numele și adresele, inclusiv sediul fabricanților substanței active;
a.3) unde este cazul, o scrisoare de acces pentru orice date
relevante necesare;
b) date privind identitatea produsului biocid:
b.1) denumirea comercială;
b.2) compoziția integrală a produsului biocid;
b.3) proprietățile fizico-chimice prevăzute la art. 24 alin. (1)
lit. b) pct. b.4);
c) date privind destinația utilizării:
c.1) tipul de produs, conform anexei nr. 2, și domeniul de
utilizare;
c.2) categoriile de utilizatori;
c.3) metoda de folosire;
d) date privind eficacitatea;
e) metodele analitice de determinare a substanțelor active;
f) clasificarea, ambalarea și etichetarea, inclusiv un proiect de
etichetă conform prevederilor art. 68 alin. (3);
g) fișa tehnică de securitate întocmită potrivit Normelor
metodologice privind clasificarea, etichetarea și ambalarea
preparatelor chimice periculoase, aprobate prin Hotărârea
Guvernului nr. 92/2003, referitoare la etichetare.
Art. 37. — (1) Dacă din evaluarea documentelor din dosar se
constată că sunt necesare informații noi, inclusiv alte date și
rezultate necesare evaluării riscului produsului biocid, autoritatea
competentă cere solicitantului prezentarea acestor informații.
(2) Evaluarea dosarului începe după completarea acestuia.
Art. 38. — Denumirea substanței active trebuie să corespundă
cu denumirea substanței chimice prevăzute în lista din anexa
nr. 2 la Normele metodologice de aplicare a Ordonanței de
urgență a Guvernului nr. 200/2000 privind clasificarea, etichetarea
și ambalarea substanțelor și preparatelor chimice periculoase,
aprobate prin Hotărârea Guvernului nr. 490/2002, sau, în cazul în
care denumirea nu apare în listă, i se atribuie denumirea chimică
din inventarul european al substanțelor existente puse pe piață —
IESCE, aprobat prin Ordinul ministrului industriei și resurselor
nr. 227/2002, publicat în Monitorul Oficial al României, Partea I,
nr. 426 din 19 iunie 2002, sau, dacă numele nu este inclus nici
acolo, substanței active i se atribuie denumirea chimică obișnuită
conform Organizației Internaționale de Standardizare (ISO), iar
dacă nici aceasta nu este disponibilă, substanței i se atribuie
denumirea chimică în conformitate cu regulile Uniunii
Internaționale de Chimie Pură și Aplicată (IUPAC).
Art. 39. — (1) Testele trebuie efectuate conform metodelor
prevăzute în anexa nr. 3 la Normele metodologice de aplicare a
Ordonanței de urgență a Guvernului nr. 200/2000 privind
clasificarea, etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002. În situația în care o astfel de metodă nu se poate
aplica sau nu este descrisă, atunci pot fi utilizate alte metode
aprobate prin standarde ISO sau CEN, metode naționale
standardizate sau alte metode standardizate acceptate de țările
membre ale Uniunii Europene. Testele trebuie să respecte
prevederile Ordonanței Guvernului nr. 37/2002 pentru protecția
animalelor utilizate în scopuri științifice sau în alte scopuri
experimentale, aprobată cu modificări prin Legea nr. 471/2002, și
prevederile Hotărârii Guvernului nr. 63/2002 privind aprobarea
Principiilor de bună practică de laborator, precum și inspecția și

5

verificarea respectării acestora în cazul testărilor efectuate asupra
substanțelor chimice.
(2) Testele efectuate prin alte metode decât cele descrise în
anexa nr. 3 la Normele metodologice de aplicare a Ordonanței de
urgență a Guvernului nr. 200/2000 privind clasificarea, etichetarea
și ambalarea substanțelor și preparatelor chimice periculoase,
aprobate prin Hotărârea Guvernului nr. 490/2002, sunt evaluate
de la caz la caz, luându-se în considerare necesitatea reducerii
numărului de teste pe animale vertebrate.
Art. 40. — Autoritatea competentă poate solicita mostre din
produsul biocid și din ingredientele utilizate.
Art. 41. — (1) Toate documentele necesare pentru autorizarea
unui produs biocid sunt prezentate în limba română și în limba
engleză.
(2) Documentele prevăzute la alin. (1) trebuie traduse de un
traducător autorizat.
CAPITOLUL VIII
Plasarea pe piață a substanțelor active utilizate
pentru produse biocide
Art. 42. — (1) Substanța activă care nu este cuprinsă în
anexa nr. 3 este considerată ca fiind substanță nouă, deoarece
nu a fost introdusă pe piața comunitară în scop biocid înainte de
14 mai 2000, limita de timp stabilită de Comunitatea Europeană,
pentru identificarea substanțelor active existente utilizate în
produsele biocide.
(2) Includerea unei substanțe noi în îLista substanțelor active
aprobate de Comunitatea Europeană, admise în componența
produselor biocide“ sau în îLista substanțelor active aprobate de
Comunitatea Europeană, admise în componența produselor
biocide cu risc scăzut“ sau în îLista substanțelor de bază
aprobate de Comunitatea Europeană“ se limitează la cele 23 de
tipuri de produse biocide prevăzute în anexa nr. 2.
Art. 43. — O substanță activă nouă este plasată pe piață
pentru utilizare într-un produs biocid dacă sunt îndeplinite
următoarele condiții:
a) solicitantul prezintă un dosar care cuprinde toate testele
necesare pentru evaluare, prevăzute la art. 83, împreună cu o
declarație în care se menționează pentru ce tip de produs biocid
este utilizată aceasta;
b) este clasificată, etichetată și ambalată în conformitate cu
prevederile Ordonanței de urgență a Guvernului nr. 200/2000,
aprobată cu modificări prin Legea nr. 451/2001.
Art. 44. — Autoritatea competentă evaluează datele din
dosarul substanței active și face o recomandare pentru includerea
sau neincluderea substanței active în una dintre listele enumerate
la art. 42 alin. (2), recomandare care este transmisă Comisiei
Europene, statului membru raportor și solicitantului.
CAPITOLUL IX
Utilizarea informațiilor deținute de autoritatea competentă
pentru alți solicitanți
Art. 45. — Autoritatea competentă nu utilizează informațiile
cuprinse în documentele prevăzute la art. 35 lit. b) în beneficiul
unui al doilea sau ulterior solicitant decât:
a) dacă al doilea sau ulterior solicitant deține aprobarea
scrisă, sub forma unei scrisori de acces, prin care primul
solicitant dă acceptul utilizării informațiilor respective;
b) în cazul unei substanțe active care nu se află pe piață la
data prevăzută la art. 42 alin. (1), pentru o perioadă de 15 ani
de la data primei includeri în îLista substanțelor active aprobate
de Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“;
c) în cazul unei substanțe active care se află deja pe piață la
data prevăzută la art. 42 alin. (1):
c.1) pentru o perioadă de 10 ani de la data prevăzută la
art. 42 alin. (1), pentru orice informații prezentate în conformitate
cu art. 35 lit. b), cu excepția cazului în care aceste informații
sunt deja protejate în conformitate cu art. 62. În acest caz

6

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

informațiile sunt protejate până la expirarea perioadei de protecție,
de maximum 10 ani de la data prevăzută la art. 42 alin. (1);
c.2) pentru o perioadă de 10 ani începând cu data includerii
unei substanțe active în îLista substanțelor active aprobate de
Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“ pentru informațiile înaintate pentru prima dată în sprijinul
primei includeri în îLista substanțelor active aprobate de
Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“ fie a substanței active, fie a unui tip de produs adițional
pentru această substanță activă;
d) în cazul altor informații prezentate pentru prima dată în una
dintre următoarele situații:
d.1) modificarea condițiilor de includere în îLista substanțelor
active aprobate de Comunitatea Europeană, admise în
componența produselor biocide“ sau în îLista substanțelor active
aprobate de Comunitatea Europeană, admise în componența
produselor biocide cu risc scăzut“;
d.2) menținerea unei includeri în îLista substanțelor active
aprobate de Comunitatea Europeană, admise în componența
produselor biocide“ sau în îLista substanțelor active aprobate de
Comunitatea Europeană, admise în componența produselor
biocide cu risc scăzut“, pentru o perioadă de 5 ani de la data
deciziei care urmează de la primirea informațiilor noi, cu excepția
cazului în care perioada de 5 ani nu expiră înaintea perioadei
prevăzute la lit. b) și c), caz în care perioada de 5 ani este
prelungită astfel încât să expire pe aceeași dată cu perioadele
respective.
Art. 46. — Autoritatea competentă nu utilizează informațiile
cuprinse în documentele prevăzute la art. 35 lit. a) în beneficiul
unui al doilea sau ulterior solicitant decât:
a) dacă al doilea sau ulterior solicitant deține aprobarea
scrisă, sub forma unei scrisori de acces, prin care primul
solicitant dă acceptul utilizării informațiilor respective;
b) în cazul unui produs biocid care conține o substanță activă
care nu se află pe piață la data prevăzută la art. 42 alin. (1),
pentru o perioadă de 10 ani de la data primei autorizații în
oricare stat membru al Comunității Europene;
c) în cazul unui produs biocid care conține o substanță activă
care se află deja pe piață la data prevăzută la art. 42 alin. (1):
c.1) pentru o perioadă de 10 ani de la data prevăzută la
art. 42 alin. (1), pentru orice informații prezentate în conformitate
cu art. 35 lit. a), cu excepția cazului în care aceste informații
sunt deja protejate în conformitate cu art. 62. În acest caz
informațiile sunt protejate până la expirarea perioadei de protecție,
de maximum 10 ani de la data prevăzută la art. 42 alin. (1);
c.2) pentru o perioadă de 10 ani începând cu data includerii
unei substanțe active în îLista substanțelor active aprobate de
Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“ pentru informațiile înaintate pentru prima dată în sprijinul
primei includeri în îLista substanțelor active aprobate de
Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“ fie a substanței active, fie a unui tip de produs adițional
pentru această substanță activă;
d) în cazul altor informații prezentate pentru prima dată în una
dintre următoarele situații:
d.1) modificarea condițiilor de autorizare a unui produs biocid;
d.2) prezentarea datelor necesare pentru a menține includerea
unei substanțe active în îLista substanțelor active aprobate de
Comunitatea Europeană, admise în componența produselor
biocide“ sau în îLista substanțelor active aprobate de Comunitatea
Europeană, admise în componența produselor biocide cu risc
scăzut“, pentru o perioadă de 5 ani de la data primirii informațiilor
noi, cu excepția cazului în care perioada de 5 ani expiră înainte
de perioada prevăzută la lit. b) și c), caz în care perioada de

5 ani este prelungită astfel încât să expire pe aceeași dată cu
perioadele respective.
Art. 47. — În vederea adoptării deciziei de a include sau nu o
substanță activă pe una dintre listele enumerate la art. 42
alin. (2), autoritatea competentă poate transmite informațiile
prevăzute la art. 45 și 46 în scopul utilizării lor de către Comisia
Europeană sau de către celelalte state membre ale Comunității
Europene.
CAPITOLUL X
Cooperarea pentru utilizarea informațiilor la a doua
și la ulterioarele solicitări de autorizare
Art. 48. — (1) Fără a se aduce atingere obligațiilor prevăzute
la art. 45—47, în cazul unui produs biocid autorizat în
conformitate cu prevederile art. 12—18 și 24—27, autoritatea
competentă permite unui solicitant ulterior de autorizație să facă
referire la informațiile furnizate de primul solicitant de autorizație.
(2) În cazul prevăzut la alin. (1) solicitantul ulterior trebuie să
demonstreze că produsul biocid este similar și că substanțele
sale active, inclusiv gradul de puritate și natura impurităților, sunt
identice cu cele ale produsului autorizat anterior.
Art. 49. — (1) Prin derogare de la prevederile art. 35:
a) înainte de a efectua experimente pe animale vertebrate,
solicitantul unei autorizații pentru un produs biocid trebuie să
solicite autorității competente informații privind existența unei
autorizații privind un produs biocid similar celui pentru care
înaintează cererea de autorizare, numele și adresa deținătorului
sau deținătorilor autorizației ori autorizațiilor. Cererea trebuie să fie
susținută de documente justificative care să ateste că solicitantul
are intenția de a depune cererea de autorizare în nume propriu
și că celelalte informații prevăzute la art. 35 sunt disponibile;
b) dacă autoritatea competentă este convinsă că solicitantul
are intenția de a depune o cerere de acest tip, furnizează
numele și adresa deținătorului sau deținătorilor de autorizații
anterioare similare și comunică simultan acestora din urmă
numele și adresa solicitantului. Deținătorul sau deținătorii de
autorizații anterioare și solicitantul iau toate măsurile necesare
pentru a ajunge la un acord asupra comunicării informațiilor, astfel
încât să evite, dacă este posibil, creșterea numărului de teste pe
animale vertebrate.
(2) Autoritatea competentă sprijină deținătorii acestor informații
să coopereze pentru furnizarea informațiilor cerute, în vederea
limitării repetării testelor pe animale vertebrate.
(3) Dacă solicitantul și deținătorii de autorizații anterioare
pentru același produs nu reușesc să ajungă la o înțelegere
pentru comunicarea informațiilor, autoritatea competentă ia măsuri
care să oblige deținătorii de autorizații anterioare stabiliți pe
teritoriul României să facă schimb de informații cu solicitantul,
pentru a evita o repetare a testelor pe animale vertebrate și a
determina atât procedura pentru utilizarea informațiilor, cât și
echilibrul rezonabil al intereselor părților implicate.
CAPITOLUL XI
Revizuirea informațiilor
Art. 50. — (1) Deținătorul unei autorizații pentru un produs
biocid notifică imediat autorității competente orice informații privind
substanța activă sau produsul biocid care conține această
substanță, pe care le cunoaște sau pe care ar putea în mod
rezonabil să le cunoască și care pot influența menținerea
autorizației.
(2) Notificarea cuprinde, mai ales, următoarele informații:
a) cunoștințe sau informații noi asupra efectelor substanței
active sau ale produsului biocid cu privire la populație sau la
mediu;
b) schimbări privind proveniența sau compoziția substanței
active;
c) schimbări privind compoziția unui produs biocid;
d) dezvoltarea rezistenței;
e) schimbări de natură administrativă sau privind alte aspecte,
precum natura ambalajului.
Art. 51. — Autoritatea competentă notifică imediat celorlalte
state membre ale Comunității Europene și Comisiei Europene
informațiile primite în legătură cu efectele nocive potențiale pentru

MONITORUL OFICIAL AL ROMÂNIEI, PARTEA I, Nr. 852 bis/21.IX.2005
om și mediu sau noua compoziție a unui produs biocid,
substanțele sale active, impuritățile, componentele sau reziduurile.
CAPITOLUL XII
Derogare de la solicitări
Art. 52. — (1) Prin derogare de la prevederile art. 12—18 și
23—27, autoritatea competentă poate permite plasarea pe piață a
unui produs biocid neautorizat numai în situații speciale, în urma
apariției unui pericol neprevăzut, care nu poate fi înlăturat prin
alte mijloace, numai cu utilizarea limitată și controlată a
produsului biocid. În acest caz se eliberează Autorizația de
urgență, valabilă pe o perioadă de maximum 120 de zile.
(2) Autoritatea competentă informează, în termen de 24 de
ore, Comisia Europeană și celelalte state membre ale Comunității
Europene și motivează autorizarea de urgență prevăzută la
alin. (1).
(3) Autorizația de urgență, la propunerea Comisiei Europene,
poate fi prelungită pe o perioadă de maximum un an sau
anulată.
Art. 53. — (1) Prin derogare de la art. 24 alin. (1) lit. a),
autoritatea competentă poate permite plasarea pe piață a unui
produs biocid, care conține substanțe active ce nu sunt încă
înscrise în îLista substanțelor active aprobate de Comunitatea
Europeană, admise în componența produselor biocide“ sau îLista
substanțelor active aprobate de Comunitatea Europeană, admise
în componența produselor biocide cu risc scăzut“, dar pentru care
este începută evaluarea substanței active de către un stat
membru. În acest caz se eliberează Autorizația provizorie sau
Înregistrarea provizorie, valabile pe o perioadă de maximum
3 ani.
(2) Pentru eliberarea Autorizației provizorii, produsul biocid
trebuie să îndeplinească următoarele condiții:
a) dosarul substanței active și dosarul produsului biocid
cuprind toate testele necesare pentru evaluare în vederea
autorizării sau înregistrării;
b) produsul biocid îndeplinește cerințele art. 24 alin. (1) lit. b)
și alin. (2) și ale art. 25 și, pe baza rezumatului primit, nici un alt
stat membru al Comunității Europene nu formulează, în
conformitate cu art. 59, obiecții legitime privind conținutul
incomplet al dosarelor.
CAPITOLUL XIII
Cercetare și dezvoltare
Art. 54. — Prin derogare de la prevederile art. 12—18,
autoritatea competentă permite efectuarea unor experimente sau
teste, în scopul cercetării și dezvoltării, care implică plasarea pe
piață a unui produs biocid neautorizat sau a unei substanțe active
utilizate exclusiv într-un produs biocid, numai în următoarele
situații:
a) în cazul cercetării și dezvoltării științifice, persoanele
implicate întocmesc și actualizează documente cu informații
privind identitatea produsului biocid sau a substanței active,
etichetarea, cantitățile furnizate, numele și adresele persoanelor
care primesc produsul biocid sau substanța activă și realizează
un dosar care conține toate datele disponibile privind posibilele
efecte asupra sănătății oamenilor sau animalelor ori impactul
asupra mediului;
b) în cazul cercetării și dezvoltării aplicative, informațiile
menționate la lit. a) sunt notificate, înainte de plasarea pe piață a
produsului biocid sau a substanței active, autorității competente
din statul pe teritoriul căruia va avea loc plasarea pe piață și
celei din statul pe teritoriul căruia trebuie efectuat experimentul
sau testul.
Art. 55. — (1) Autoritatea competentă poate autoriza plasarea
pe piață a unui produs biocid neautorizat sau a unei substanțe
active cu folosire exclusivă la un produs biocid, pentru
experimente sau teste, în scopul cercetării și dezvoltării, care
implică sau au ca rezultat eliberarea acestuia/acesteia în mediul
înconjurător, cu condiția evaluării datelor disponibile. În acest caz,
pentru fiecare experiment sau test se eliberează Autorizația
pentru experiment sau test, care limitează cantitățile de produs
biocid ce sunt folosite și ariile de utilizare.

7

(2) Autoritatea competentă poate impune condiții suplimentare
față de cele prevăzute la alin. (1).
Art. 56. — Dacă pentru un produs biocid sau o substanță
activă care se plasează pe piață în unul dintre statele membre
ale Comunității Europene se realizează un experiment sau test în
România, solicitantul trebuie să obțină Autorizația pentru
experiment sau test de la autoritatea competentă.
Art. 57. — În cazul în care experimentele sau testele
prevăzute la art. 54 și 55 sunt susceptibile să aibă efecte nocive
asupra oamenilor și animalelor sau un impact negativ inacceptabil
asupra mediului, autoritatea competentă poate să le interzică sau
să le aprobe cu toate condițiile considerate necesare pentru
prevenirea respectivelor consecințe.
CAPITOLUL XIV
Schimbul de informații
Art. 58. — (1) Autoritatea competentă informează statele
membre ale Comunității Europene și Comisia Europeană, în
termen de o lună care curge de la sfârșitul fiecărui trimestru,
asupra următoarelor aspecte:
a) produsele biocide autorizate sau înregistrate;
b) produsele biocide pentru care autorizația sau înregistrarea a
fost refuzată, modificată, reînnoită ori anulată.
(2) Informarea prevăzută la alin. (1) trebuie să cuprindă cel
puțin:
a) numele sau denumirea solicitantului ori a deținătorului de
autorizație sau de înregistrare;
b) denumirea comercială a produsului biocid;
c) denumirea și cantitatea fiecărei substanțe active pe care o
conține, precum și denumirea fiecărei substanțe periculoase în
conformitate cu lista prevăzută în anexa nr. 2 la Normele
metodologice de aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobate prin
Hotărârea Guvernului nr. 490/2002, cantitatea și clasificarea
acesteia;
d) tipul produsului și utilizarea sau utilizările pentru care a fost
autorizat;
e) compoziția chimică;
f) conținutul maxim de reziduuri care a fost stabilit;
g) condițiile autorizării și, dacă este cazul, motivele modificării
sau anulării autorizației;
h) o indicație care să precizeze dacă este vorba despre un
tip special de produs, de exemplu care intră într-o formularecadru, produs biocid cu risc scăzut.
Art. 59. — În cazul în care autoritatea competentă primește
un rezumat al dosarelor și există motive întemeiate pentru ca
dosarele să fie considerate incomplete, aceasta informează fără
întârziere Comisia Europeană și statele membre ale Comunității
Europene în legătură cu acestea.
Art. 60. — (1) Autoritatea competentă întocmește și
gestionează o bază de date cu produsele biocide autorizate și
înregistrate pe teritoriul României.
(2) Autoritatea competentă elaborează anual o listă cu
produsele biocide autorizate și înregistrate pe teritoriul României,
pe care o comunică Comisiei Europene și statelor membre ale
Comunității Europene.
Art. 61. — Autoritatea competentă constituie un sistem
informațional pentru a facilita schimbul de date cu statele membre
ale Comunității Europene și cu Comisia Europeană, în termen de
180 de zile de la data intrării în vigoare a prezentei hotărâri.
CAPITOLUL XV
Confidențialitate
Art. 62. — (1) Solicitantul poate indica autorității competente
informațiile pe care le consideră sensibile din punct de vedere
comercial și a căror difuzare îl poate prejudicia din punct de
vedere industrial și comercial și pe care dorește să le țină
secrete față de toate celelalte persoane, cu excepția autorității
competente și Comisiei Europene. În această situație se prezintă
justificări complete pentru fiecare caz.

8

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

(2) La cererea solicitantului, autoritatea competentă ia măsurile
necesare pentru a asigura confidențialitatea cu privire la toate
ingredientele din compoziția unui produs biocid, în conformitate cu
prevederile Hotărârii Guvernului nr. 878/2005 privind accesul
publicului la informația privind mediul.
Art. 63. — (1) Autoritatea competentă decide, pe baza
documentației furnizate de solicitant, care sunt informațiile cu un
caracter confidențial, potrivit art. 62 alin. (1).
(2) Informațiile acceptate de autoritatea competentă ca fiind
confidențiale sunt considerate confidențiale de celelalte state
membre ale Comunității Europene și de Comisia Europeană.
Art. 64. — După acordarea autorizației de către autoritatea
competentă nu se păstrează confidențialitatea, indiferent de caz,
cu privire la următoarele informații:
a) numele și adresa solicitantului;
b) numele și adresa producătorului de produse biocide;
c) numele și adresa producătorului de substanțe active;
d) numele și conținutul substanței sau substanțelor active din
produsul biocid și numele produsului biocid;
e) numele altor substanțe care sunt considerate periculoase,
în conformitate cu prevederile Ordonanței de urgență a Guvernului
nr. 200/2000, aprobată cu modificări prin Legea nr. 451/2001, și
care contribuie la clasificarea produsului;
f) informații cu privire la caracteristicile fizice și chimice ale
substanței active și ale produsului biocid;
g) metodele care fac ca substanța activă sau produsul biocid
să devină inofensiv;
h) prezentarea pe scurt a rezultatelor testelor pentru stabilirea
eficacității substanței sau produsului biocid și efectele asupra
populației, animalelor și mediului și, unde este cazul, capacitatea
acestora de a favoriza rezistența;
i) metodele și măsurile de precauție recomandate pentru a
reduce pericolele rezultate din manipulări, stocare, transport și
utilizare, precum și pericolele de incendiu sau alte situații
periculoase;
j) fișele tehnice de securitate;
k) metodele de analiză prevăzute la art. 24 alin. (1) lit. b)
pct. B.2);
l) metodele de eliminare a produsului și a ambalajului
acestuia;
m) procedurile care trebuie urmate și măsurile care trebuie
luate în cazul împrăștierii sau scurgerii produsului;
n) măsuri de prim ajutor și sfaturi medicale care se impun în
caz de răniri ale unor persoane.
Art. 65. — Dacă solicitantul, producătorul sau importatorul
produsului biocid ori al substanței active dorește să divulge
ulterior obținerii autorizației informații care au fost anterior
confidențiale, înștiințează autoritatea competentă despre aceasta.
CAPITOLUL XVI
Clasificarea, etichetarea și ambalarea
Art. 66. — Produsele biocide se clasifică din punct de vedere
al periculozității conform prevederilor Hotărârii Guvernului
nr. 92/2003 pentru aprobarea Normelor metodologice privind
clasificarea, etichetarea și ambalarea preparatelor chimice
periculoase.
Art. 67. — Ambalarea produselor biocide respectă cerințele
prevăzute în Hotărârea Guvernului nr. 92/2003, precum și
următoarele cerințe suplimentare:
a) produsele biocide trebuie să fie ambalate astfel încât să nu
fie confundate cu alimentele, băuturile sau cu hrana pentru
animale;
b) produsele biocide accesibile populației, care pot fi
confundate cu alimentele, băuturile sau cu hrana pentru animale,
trebuie să conțină pe ambalaj informații de avertizare care să
descurajeze consumul lor.
Art. 68. — (1) Produsele biocide sunt etichetate conform
Hotărârii Guvernului nr. 92/2003.
(2) Etichetele nu trebuie să inducă în eroare sau să dea o
impresie exagerată asupra produsului și în nici un caz nu trebuie
să conțină indicațiile: îProdus biocid cu risc redus“, îNetoxic“, îNu
dăunează sănătății“ sau orice altă indicație similară.

(3) Pe etichete trebuie să fie înscrise în mod obligatoriu
următoarele indicații lizibile, care nu pot fi șterse:
a) identitatea fiecărei substanțe active și concentrația în unități
metrice;
b) numărul autorizației acordate pentru produsul biocid de
către autoritatea competentă;
c) tipul preparatului, cum ar fi: concentrat lichid, granule,
pulberi, substanțe solide și altele;
d) utilizările pentru care produsul biocid este autorizat, cum ar
fi: conservarea lemnului, dezinfecție, biocid de suprafață,
antidepunere etc.
e) indicațiile de folosire și dozaj pentru fiecare utilizare,
conform condițiilor prevăzute în autorizație, exprimate în unități
metrice;
f) detalii privind efectele adverse directe sau indirecte care pot
apărea și instrucțiuni de prim ajutor;
g) sintagma îCitiți instrucțiunile atașate înainte de folosire“,
dacă produsul este însoțit de un prospect;
h) instrucțiunile pentru eliminarea în siguranță a produsului
biocid și a ambalajului său, inclusiv, dacă este necesar, o
interdicție de refolosire a ambalajului;
i) numărul sau denumirea lotului de fabricație și data expirării
în condiții normale de depozitare;
j) perioada de timp necesară pentru efectul biocid, intervalul
care trebuie respectat între utilizările produsului biocid sau între
prima aplicare și următoarea aplicare pe materialul tratat ori
primul acces al oamenilor sau animalelor în zone în care s-a
folosit produsul biocid, inclusiv detaliile cu privire la metodele și
măsurile de decontaminare și perioada de aerisire necesară
pentru zonele tratate; detalii cu privire la curățarea
corespunzătoare a echipamentelor; măsurile de precauție pe
perioada utilizării, depozitării și transportului, de exemplu
îmbrăcămintea și echipamentele de protecție ale personalului,
măsuri de protecție împotriva incendiilor, acoperirea mobilierului,
îndepărtarea alimentelor și hranei și indicații pentru prevenirea
contaminării animalelor și în funcție de tipul de produs:
k) categoriile de utilizatori pentru care produsul biocid este
restricționat;
l) informațiile asupra oricărui risc specific pentru mediu, în
special pentru protejarea organismelor care nu sunt vizate și
pentru evitarea contaminării apei;
m) pentru produsele biocide microbiologice, cerințele de
etichetare cu privire la protecția lucrătorilor împotriva riscurilor
aferente expunerii la agenți biologici la locul de muncă.
Art. 69. — (1) Este obligatoriu ca indicațiile prevăzute la
art. 68 alin. (3) lit. a), b), d), iar în funcție de tipul de produs,
indicațiile menționate la art. 68 alin. (3) lit. g) și k) să figureze pe
eticheta produsului.
(2) Se admite ca indicațiile prevăzute la art. 68 alin. (3) lit. c),
e), f), h), i), j) și l) să figureze pe o altă parte a ambalajului sau
să facă obiectul unui prospect care însoțește produsul și care
este considerat parte integrantă a etichetei.
Art. 70. — Clasificarea, etichetarea și ambalarea, în
conformitate cu prevederile prezentei hotărâri, nu se aplică
transportului pe calea ferată, terestră, navigabilă sau aeriană al
produselor biocide.
Art. 71. — Autoritatea competentă poate solicita proiecte sau
modele ale ambalajelor, etichetelor și prospectelor.
Art. 72. — Produsele biocide sunt plasate pe piață numai
dacă au etichete în limba română.
CAPITOLUL XVII
Date referitoare la fișele tehnice de securitate
Art. 73. — Responsabilii de plasarea pe piață a produsului
biocid furnizează utilizatorilor profesionali, industriali, precum și
altor utilizatori fișa tehnică de securitate conform prevederilor
art. 21 și 22 din Ordonanța de urgență a Guvernului
nr. 200/2000, aprobată cu modificări prin Legea nr. 451/2001, și
ale Hotărârii Guvernului nr. 92/2003.

MONITORUL OFICIAL AL ROMÂNIEI, PARTEA I, Nr. 852 bis/21.IX.2005
CAPITOLUL XVIII
Publicitate
Art. 74. — (1) Orice formă de publicitate pentru un produs
biocid trebuie să fie însoțită de sintagma îUtilizați produsele
biocide cu atenție. Înaintea utilizării, citiți eticheta și informațiile
referitoare la produs“.
(2) Sintagma menționată la alin. (1) trebuie să se distingă clar
de restul mesajului publicitar.
Art. 75. — (1) Difuzorii de publicitate pot înlocui cuvântul
îBiocid“ cu o descriere precisă a tipului de produs căruia i se
face reclamă, de exemplu: dezinfectant, produs de conservare a
lemnului etc.
(2) Publicitatea pentru produse biocide nu trebuie să se refere
la produs într-o manieră care produce confuzie cu privire la
riscurile cauzate de produs asupra omului sau mediului.
Publicitatea pentru un produs biocid nu poate în nici un caz să
conțină sintagme de genul: îProdus biocid cu risc redus“,
îNetoxic“, îNu dăunează sănătății“ sau alte indicații similare.
CAPITOLUL XIX
Controlul intoxicațiilor
Art. 76. — (1) În cadrul Institutului de Sănătate Publică
București se înființează până la sfârșitul anului 2006 Centrul de
Informare Toxicologică, centru specializat pentru primirea
informațiilor referitoare la produsele biocide plasate pe piață,
inclusiv a informațiilor privind compoziția chimică a acestor
produse. Aceste informații se pun la dispoziție în cazul suspiciunii
de intoxicare cu un produs biocid și sunt utilizate numai în scop
medical pentru măsuri preventive și curative, în special în
urgențe.
(2) Centrul de Informare Toxicologică ia măsuri ca aceste
informații să își mențină caracterul confidențial și să nu fie
utilizate în alte scopuri.
CAPITOLUL XX
Contravenții și sancțiuni
Art. 77. — Constituie contravenții următoarele fapte săvârșite
de persoanele fizice sau juridice autorizate să desfășoare activități
comerciale cu produse biocide:
a) declararea de date nereale, incomplete sau inexacte despre
produsele biocide;
b) neprezentarea fișelor tehnice de securitate sau prezentarea
lor cu date incomplete ori greșite;
c) clasificarea, ambalarea și etichetarea greșită a produselor
biocide;
d) necomunicarea la termen către autoritatea competentă a
notificării produselor biocide comercializate, în vederea inventarierii
la nivel național;
e) plasarea pe piață a produselor biocide ale căror acte
administrative au fost anulate;
f) încălcarea prevederilor prezentei hotărâri prin oricare alte
fapte decât cele prevăzute la lit. a)—e).
Art. 78. — (1) Fapta prevăzută la art. 77 lit. a) se
sancționează cu amendă de la 5.000 lei (RON) la 8.000 lei
(RON), precum și cu retragerea autorizației de desfășurare a
activităților comerciale.
(2) Faptele prevăzute la art. 77 lit. b) și c) se sancționează
cu amendă de la 3.000 lei (RON) la 5.500 lei (RON).
(3) Fapta prevăzută la art. 77 lit. d) se sancționează cu
amendă de la 10.000 lei (RON) la 15.000 lei (RON) și cu
anularea actului administrativ pe baza căruia produsul biocid a
fost plasat pe piață.
(4) Fapta prevăzută la art. 77 lit. e) se sancționează cu
amendă de 20.000 lei (RON).
(5) Fapta prevăzută la art. 77 lit. f) se sancționează cu
amendă de la 2.500 lei (RON) la 6.000 lei (RON).
Art. 79. — (1) Săvârșirea repetată a uneia dintre contravențiile
prevăzute la art. 77 sau neîndeplinirea măsurilor de remediere
stabilite de autoritatea competentă se sancționează cu dublul
amenzii contravenționale maxime prevăzute pentru contravenția
respectivă.

9

(2) Cuantumul amenzilor poate fi actualizat anual prin hotărâre
a Guvernului.
Art. 80. — Constatarea contravențiilor prevăzute la art. 77 și
aplicarea sancțiunilor contravenționale se fac de personalul
împuternicit de autoritatea competentă.
Art. 81. — Dacă personalul împuternicit să aplice sancțiunea
contravențională apreciază că fapta întrunește elementele
constitutive ale unei infracțiuni va sesiza organul de urmărire
penală competent.
Art. 82. — Dispozițiile referitoare la contravențiile prevăzute în
prezentul capitol se completează cu prevederile Ordonanței
Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu
modificările și completările ulterioare.
CAPITOLUL XXI
Dispoziții finale și tranzitorii
Art. 83. — îLista substanțelor active aprobate de Comunitatea
Europeană, admise în componența produselor biocide“, îLista
substanțelor active aprobate de Comunitatea Europeană, admise
în componența produselor biocide cu risc scăzut“, îLista
substanțelor de bază aprobate de Comunitatea Europeană“,
cerințele pe care trebuie să le îndeplinească dosarele substanțelor
active și ale produselor biocide, testele necesare și metodologia
de evaluare a dosarelor produselor biocide noi în vederea
autorizării și pentru recunoașterea mutuală a autorizațiilor se
aprobă prin ordin comun al ministrului sănătății, al ministrului
mediului și gospodăririi apelor și al președintelui Autorității
Naționale Sanitare Veterinare și pentru Siguranța Alimentelor și
constituie parte componentă a normelor metodologice privind
aplicarea prezentei hotărâri.
Art. 84. — (1) Autoritatea competentă înființează până la
sfârșitul anului 2006 un sistem de supraveghere și inspecție cu
privire la respectarea condițiilor de plasare pe piață și
comercializare a produselor biocide.
(2) Autoritatea competentă prezintă începând cu data de
30 noiembrie 2009, la fiecare 3 ani, cel mai târziu până la data
de 30 noiembrie, un raport Comisiei Europene cu privire la
rezultatele acțiunilor de inspecție din anii anteriori, precum și
informații privind cazurile de intoxicări cu produse biocide.
Art. 85. — (1) Autoritatea competentă realizează inventarierea
la nivel național a tuturor produselor biocide, așa cum sunt
definite în cuprinsul prezentei hotărâri, care sunt plasate deja pe
piață. Inventarierea produselor biocide se finalizează până la data
de 31 iulie 2006.
(2) Fiecare persoană juridică producător și importator
are obligația să notifice în scris la Secretariatul tehnic al
Comisiei Naționale pentru Produse Biocide, până la data de
31 decembrie 2005, produsele biocide pe care le produc sau le
comercializează. Formularul de notificare cuprinzând informațiile
necesare pentru întocmirea Registrului național al produselor
biocide este prevăzut în anexa nr. 5.
(3) Autoritatea competentă întocmește și administrează baza
de date electronică pentru Registrul național al produselor biocide
inventariate la nivel național, pe baza informațiilor date de
producătorii sau importatorii de produse biocide.
(4) Formularele de notificare a produselor biocide sunt arhivate
timp de 10 ani.
Art. 86. — Ministerul Mediului și Gospodăririi Apelor și
Autoritatea Națională Sanitară Veterinară și pentru Siguranța
Alimentelor participă alături de Ministerul Sănătății la inventarierea
produselor biocide.
Art. 87. — Autoritatea competentă, în procesul de inventariere,
are dreptul să revizuiască și să anuleze actele administrative,
indiferent de emitentul acestora, pe baza cărora produsele biocide
au fost plasate pe piață. Anularea actelor administrative se face
prin reevaluarea produsului biocid din punct de vedere al
substanțelor active din compoziția lui, în urma informațiilor
transmise prin formularul de notificare, comparativ cu listele
prevăzute în anexele nr. 1—4.
Art. 88. — (1) Se anulează actele administrative pe baza
cărora produsele biocide au fost plasate pe piață, pentru

10

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

produsele biocide care conțin substanțe active menționate în
anexa nr. 1.
(2) Se anulează actele administrative pe baza cărora
produsele biocide au fost plasate pe piață, pentru produsele
biocide ale căror substanțe active nu sunt menționate în anexa
nr. 3.
(3) Se anulează actele administrative pe baza cărora
produsele biocide au fost plasate pe piață, pentru produsele
biocide ce conțin substanțe active care nu sunt incluse în
tipul/tipurile de produs biocid menționat în anexa nr. 4.
(4) Se anulează actele administrative pe baza cărora
produsele biocide au fost plasate pe piață, pentru produsele
biocide prevăzute la art. 25 alin. (1).
Art. 89. — (1) În termen de 30 de zile de la definitivarea
procesului de inventariere, autoritatea competentă publică lista cu
produsele biocide ale căror acte administrative au fost anulate și
care nu se mai comercializează, precum și lista cu produsele
biocide ale căror acte administrative au fost menținute.
(2) Autoritățile desemnate în domeniul inspecției iau măsurile
necesare pentru ca produsele biocide ale căror acte
administrative au fost anulate să nu mai fie comercializate și
utilizate începând cu data de 1 septembrie 2006.
(3) Autoritățile prevăzute la alin. (2) sunt:
a) direcțiile de sănătate publică teritoriale din subordinea
Ministerului Sănătății sau ministerele cu rețea proprie de sănătate
publică;
b) persoanele abilitate din cadrul Ministerului Mediului și
Gospodăririi Apelor, precum și persoanele abilitate din cadrul
Gărzii Naționale de Mediu;
c) Autoritatea Națională Sanitară Veterinară și pentru Siguranța
Alimentelor sau ministerele cu rețea sanitară veterinară proprie.
Art. 90. — (1) Listele cu substanțele active existente sunt
prevăzute în cuprinsul anexelor după cum urmează:
a) Lista cu substanțele active existente și care în programul
de revizuire nu intră în îLista substanțelor active aprobate de
Comunitatea Europeană, admise în componența produselor
biocide“ sau îLista substanțelor active aprobate de Comunitatea
Europeană, admise în componența produselor biocide cu risc
scăzut“ sau îLista substanțelor de bază aprobate de Comunitatea
Europeană“ este prevăzută în anexa nr. 1;
b) Lista cu substanțele active existente, identificate în
Comunitatea Europeană, este prevăzută în anexa nr. 3;
c) Lista cu substanțele active existente și incluse în
tipul/tipurile de produs biocid, care intră în programul de revizuire
în Comunitatea Europeană, este prevăzută în anexa nr. 4.

(2) Tipurile de produse biocide și descrierea acestora sunt
prevăzute în anexa nr. 2.
Art. 91. — În termen de 180 de zile de la data intrării în
vigoare a prezentei hotărâri, autoritatea competentă elaborează
norme metodologice de aplicare a acesteia, care se aprobă prin
ordin comun al ministrului sănătății, ministrului mediului și
gospodăririi apelor și președintelui Autorității Naționale Sanitare
Veterinare și pentru Siguranța Alimentelor. Ordinul comun se
publică în Monitorul Oficial al României, Partea I.
Art. 92. — În conformitate cu Ordinul ministrului sănătății și
familiei nr. 117/2002 privind aprobarea Procedurilor de
reglementare sanitară pentru proiectele de amplasare, construcție,
amenajare și reglementare sanitară a funcționării obiectivelor și a
activităților desfășurate în acestea, altele decât cele supuse
înregistrării în registrul comerțului, și a Procedurilor de
reglementare sanitară a punerii pe piață a substanțelor și
produselor noi sau importate pentru prima dată și destinate
utilizării ori consumului uman, astfel cum a fost modificat prin
Ordinul ministrului sănătății nr. 857/2004, publicat în Monitorul
Oficial al României, Partea I, nr. 622 din 8 iulie 2004, Institutul
de Sănătate Publică București este singurul organism abilitat
pentru derularea procedurii de plasare pe piață a substanțelor și
produselor biocide, prevăzute la pozițiile nr. 5, 7 și 11 din
anexa nr. 1 la procedurile cuprinse în anexa nr. 2 la Ordinul
ministrului sănătății și familiei nr. 117/2002.
Art. 93. — Anexele nr. 1—5*) fac parte integrantă din
prezenta hotărâre și se actualizează, conform progresului tehnic,
prin ordin al ministrului sănătății.
Art. 94. — Prezenta hotărâre intră în vigoare la 30 de zile de
la data publicării în Monitorul Oficial al României, Partea I, cu
excepția art. 92, care intră în vigoare la data publicării în
Monitorul Oficial al României, Partea I, și a art. 12, 13, a art. 14
alin. (1) și (4), a art. 15—17, 19—22, 24, 26, 27, a art. 29 lit. a)
și b), a art. 30, 33—37, 39, 40, 41, 43, 44, 46—54, 58—60, care
intră în vigoare la data aderării României la Comunitatea
Europeană.
Prezenta hotărâre transpune prevederile Directivei Consiliului
Uniunii Europene nr. 98/8/CE privind plasarea pe piață a
produselor biocide, publicată în Jurnalul Oficial al Comunităților
Europene nr. L 123 din 24 aprilie 1998, pag. 1, astfel cum a fost
modificată prin Regulamentul nr. 1.882/2003/CE, publicat în Jurnalul
Oficial al Comunității Europene nr. L 284 din 31 octombrie 2003.
Prevederile anexelor I, IA, IB, IIA, IIB, IIIA, IIIB, IVA, IVB și VI
la Directiva Consiliului Uniunii Europene nr. 98/8/CE vor fi
preluate integral prin actul normativ prevăzut la art. 83.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
p. Ministrul mediului și gospodăririi apelor,
Attila Korodi,
secretar de stat
p. Ministrul agriculturii, pădurilor și dezvoltării rurale,
Mugur Crăciun,
secretar de stat
p. Ministrul integrării europene,
Adrian Ciocănea,
secretar de stat
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 956.

*) Anexele nr. 1—5 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

11

12

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

13

14

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

15

16

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

17

18

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

19

20

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

21

22

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

23

24

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

25

26

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

27

28

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

29

30

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

31

32

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

33

34

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

35

36

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

37

38

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

39

40

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

41

42

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

43

44

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

45

46

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

47

48

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

49

50

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

51

52

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

53

54

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

55

56

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

57

58

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

59

60

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

61

62

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

63

64

MONITORUL OFICIAL AL ROMÂNIEI, PARTEA I, Nr. 852 bis/21.IX.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 852 bis/21.IX.2005 conține 64 de pagini.

Prețul: 11,52 lei noi/115.200 lei vechi

Acest număr al Monitorului Oficial al României a fost tipărit în afara abonamentului.

&JUYDGY|051041]
ISSN 1453—4495

