PARTEA

Anul 173 (XVII) — Nr. 693

I

LEGI, DECRETE, HOTĂRÂRI ȘI ALTE ACTE

Marți, 2 august 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 332 din 28 iunie 2005 referitoare la excepția
de neconstituționalitate a dispozițiilor art. 3021 din
Codul de procedură civilă ........................................
Decizia nr. 353 din 29 iunie 2005 cu privire la excepția
de neconstituționalitate ridicată direct de Avocatul
Poporului, referitoare la dispozițiile art. 29 alin. (4)
din Legea nr. 47/1992 privind organizarea și
funcționarea Curții Constituționale............................

1–3

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
134.

— Ordin al președintelui Agenției Naționale pentru
Întreprinderi Mici și Mijlocii și Cooperație privind

DECIZII

ALE

CURȚII

Nr.

Pagina
modificarea pct. 2 din Procedura de implementare
a Programului național multianual pe perioada
2002—2005 de susținere a investițiilor realizate de
către întreprinderi nou-înființate și microîntreprinderi,
precum și a investițiilor de modernizare/
retehnologizare a întreprinderilor mici și mijlocii.....

6–7

756/276. — Ordin al ministrului sănătății și al secretarului
de stat al Autorității Naționale pentru Protecția
Drepturilor Copilului privind coordonarea activităților
de prevenire a abandonului în unitățile sanitare
care au în structură secții de nou-născuți și/sau
de pediatrie................................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 332
din 28 iunie 2005

referitoare la excepția de neconstituționalitate a dispozițiilor art. 3021 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 302 1 din Codul de procedură civilă,

excepție ridicată de Societatea Comercială îIndiana“ —
S.R.L. din Iași în Dosarul nr. 9.343/2004 al Tribunalului Iași
și de Societatea Comercială îRadu“ — S.R.L. din Iași în
Dosarul nr. 8.353/2004 al aceleiași instanțe.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției, arătând că, deși este invocată
neconstituționalitatea art. 302 1 din Codul de procedură
civilă, în integralitatea sa, critica autorului excepției vizează,
de fapt, dispozițiile art. 3021 alin. 1 lit. a) din Codul de
procedură civilă, asupra cărora Curtea Constituțională s-a
pronunțat prin Decizia nr. 176/2005, în sensul admiterii

2

MONITORUL OFICIAL AL ROMÂNIEI, PARTEA I, Nr. 693/2.VIII.2005

excepției de neconstituționalitate. Așa fiind, excepția de
neconstituționalitate a acestor dispoziții legale a devenit
inadmisibilă.
C U R T E A,

având în vedere actele și lucrările dosarelor, constată
următoarele:
Prin Încheierea din 10 decembrie 2004, pronunțată în
Dosarul nr. 9.343/2004, și Încheierea din 24 ianuarie 2005,
pronunțată în Dosarul nr. 8.353/2004, Tribunalul Iași a
sesizat Curtea Constituțională cu excepția de
neconstituționalitate a dispozițiilor art. 3021 din Codul de
procedură civilă. Excepția a fost ridicată de Societatea
Comercială îIndiana“ — S.R.L. din Iași și Societatea
Comercială îRadu“ — S.R.L. din Iași cu ocazia soluționării
unor recursuri formulate de autorii excepției.
În motivarea excepției de neconstituționalitate, autorii
acesteia susțin că îdispozițiile art. 302 1 din Codul de
procedură civilă, și anume mențiunea sub sancțiunea
nulității“, referitoare la elementele pe care trebuie să le
conțină recursul, sunt neconstituționale în măsura în care
permit instanțelor să interpreteze textul în sensul constatării
nulității recursului, fără a se verifica incidența în cauză a
dispozițiilor art. 105 alin. 2 din Codul de procedură civilă și
fără a se da posibilitatea recurentului să acopere
eventualele lipsuri ale cererii sale de recurs, lipsuri care
nu aduc nici o vătămare procesuală.
Așa fiind, apreciază că prin textul de lege criticat este
încălcat accesul liber la justiție, strâns legat de dreptul de
a exercita căile de atac, astfel cum acesta este garantat
de art. 129 din Constituție. Totodată, autorii excepției
consideră că aplicarea dispozițiilor criticate creează
posibilitatea ca părțile să fie tratate diferit de lege în
diferitele faze ale aceluiași proces. Astfel, reclamantul nu
este tratat și sancționat în mod egal cu recurentul, căruia i
se impun condiții suplimentare în exercitarea căilor de atac
și i se aplică sancțiuni drastice, care nu sunt aplicabile și
în fața instanței de fond.
Tribunalul Iași
apreciază
că
excepția
de
neconstituționalitate invocată este neîntemeiată. În acest
sens, arată că dispozițiile art. 3021 din Codul de procedură
civilă nu instituie o restrângere a exercițiului dreptului părții
de a se adresa justiției și de a exercita împotriva
hotărârilor judecătorești căile de atac, ci doar o modalitate
eficientă de a preveni exercitarea abuzivă a acestor
drepturi.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că din conținutul
dispozițiilor criticate nu rezultă că sancțiunea nulității
operează automat, fără a da părților posibilitatea îndeplinirii
cerințelor legale. Dimpotrivă, dând expresie principiului
accesului liber la justiție, art. 316 coroborat cu art. 287
alin. 2 din Codul de procedură civilă dau recurentului
posibilitatea de a îndeplini cerințele menționate până în
prima zi de înfățișare, iar în ceea ce privește semnătura,
în tot cursul judecății, conform art. 133 alin. 2 din același
cod. În opinia Guvernului, acesta este și sensul
modificărilor aduse prin Legea nr. 195/2004 Ordonanței de
urgență a Guvernului nr. 58/2003, care permitea
constatarea inadmisibilității recursului pentru neîndeplinirea
condițiilor de formă, fără citarea părților. De altfel, prin
Decizia nr. 194/2004, Curtea Constituțională a constatat
ca fiind neconstituționale dispozițiile art. 308 alin. 4 din
Codul de procedură civilă, modificate și completate prin

Ordonanța de urgență a Guvernului nr. 58/2003, tocmai
pentru că s-a apreciat că acestea făceau imposibilă
remedierea viciilor de formă ale cererii de recurs. În
condițiile abrogării dispozițiilor privind admisibilitatea în
principiu a recursului și potrivit art. 316 coroborat cu
art. 287 alin. 2 din Codul de procedură civilă, aspectele de
neconstituționalitate nu mai subzistă.
În final, Guvernul arată că, într-adevăr, în lipsa unei
interpretări și aplicări coroborate a prevederilor art. 3021
alin. 1 cu cele ale art. 316 și 287 din Codul de procedură
civilă, aplicarea automată a sancțiunii nulității recursului
poate produce o îngrădire nejustificată a exercitării căii de
atac a recursului și deci a accesului liber la justiție.
Aceasta însă constituie o problemă de interpretare a legii,
ceea ce excede competenței Curții Constituționale, ca de
altfel și cenzurarea modului de aplicare a dispozițiilor legale
de către instanțele judecătorești.
Avocatul Poporului apreciază că dispozițiile art. 3021
din Codul de procedură civilă sunt constituționale. În acest
sens arată că dispozițiile criticate nu contravin art. 21 din
Constituție, întrucât nu îngrădesc sub nici un aspect
posibilitatea părților de a se adresa justiției pentru apărarea
drepturilor, libertăților și intereselor lor legitime. Totodată
apreciază că prevederile legale criticate, referitoare la
condițiile de formă ale cererii de recurs, sunt în deplină
concordanță cu principiul contradictorialității, garanție a
procesului echitabil și a dreptului la un recurs efectiv. De
altfel, în temeiul art. 316 din Codul de procedură civilă
coroborat cu art. 287 alin. 2 din același cod, recurentul are
posibilitatea de a îndeplini cerințele menționate în textul
criticat până la prima zi de înfățișare. În susținerea acestui
punct de vedere, este invocată jurisprudența Curții
Constituționale, și anume Decizia nr. 310/2004. De
asemenea, Avocatul Poporului apreciază că dispozițiile
art. 3021 alin. 1 din Codul de procedură civilă nu conțin
elemente care ar putea determina un tratament inegal sau
discriminatoriu între părțile unui proces civil și se aplică
tuturor celor aflați în situația prevăzută de ipoteza normei
legale, fără nici o discriminare pe considerente arbitrare.
Totodată arată că dispozițiile legale criticate sunt norme de
procedură ce reprezintă opțiunea legiuitorului, conforme cu
prevederile constituționale ale art. 126 alin. (2), potrivit
cărora competența instanțelor judecătorești și procedura de
judecată sunt stabilite numai prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 3021 din Codul de procedură civilă, introdus prin art. I
pct. 9 din Ordonanța de urgență a Guvernului nr. 58/2003
privind modificarea și completarea Codului de procedură
civilă, publicată în Monitorul Oficial al României, Partea I,
nr. 460 din 28 iunie 2003, și completat prin art. I pct. 6
din Legea nr. 195/2004 pentru aprobarea Ordonanței de
urgență a Guvernului nr. 58/2003, lege publicată în
Monitorul Oficial al României, Partea I, nr. 470 din 26 mai 2004.

MONITORUL OFICIAL AL ROMÂNIEI, PARTEA I, Nr. 693/2.VIII.2005
Dispozițiile legale criticate au următorul conținut:
îCererea de recurs va cuprinde, sub sancțiunea nulității,
următoarele mențiuni:
a) numele, domiciliul sau reședința părților ori, pentru
persoanele juridice, denumirea și sediul lor, precum și, după
caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar. Dacă
recurentul locuiește în străinătate, va arăta și domiciliul ales în
România, unde urmează să i se facă toate comunicările privind
procesul;
b) indicarea hotărârii care se atacă;
c) motivele de nelegalitate pe care se întemeiază recursul
și dezvoltarea lor sau, după caz, mențiunea că motivele vor fi
depuse printr-un memoriu separat;
d) semnătura.
La cererea de recurs se va atașa dovada achitării taxei de
timbru, conform legii.“
Autorii excepției susțin că dispozițiile legale criticate
contravin prevederilor constituționale ale art. 16, ale art. 21
și art. 129, potrivit cărora:
— Art. 16: (1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;

3

— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
reține că, ulterior sesizării sale, s-a pronunțat asupra
constituționalității dispozițiilor art. 3021 alin. 1 lit. a) din
Codul de procedură civilă prin Decizia nr. 176 din
24 martie 2005, publicată în Monitorul Oficial al României,
Partea I, nr. 356 din 27 aprilie 2005. Cu acel prilej Curtea
a constatat că textul de lege criticat este neconstituțional
în ceea ce privește sancționarea cu nulitate absolută a
omisiunii de a se preciza în cuprinsul cererii de recurs
înumele, domiciliul sau reședința părților ori, pentru
persoanele juridice, denumirea și sediul lor, precum și,
după caz, numărul de înmatriculare în registrul comerțului
sau de înscriere în registrul persoanelor juridice, codul unic
de înregistrare sau, după caz, codul fiscal și contul
bancar“, precum și — dacă recurentul locuiește în
străinătate — îdomiciliul ales în România, unde urmează
să i se facă toate comunicările privind procesul“.
În consecință, în temeiul art. 29 alin. (3) din Legea
nr. 47/1992, potrivit căruia îNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale“,
excepția
de
neconstituționalitate a dispozițiilor art. 3021 alin. 1 lit. a) din
Codul de procedură civilă urmează a fi respinsă ca
devenită inadmisibilă.
În ceea ce privește critica îndreptată împotriva
dispozițiilor lit. b), c) și d), precum și ale alin. 2 ale aceluiași
articol, Curtea constată că, dincolo de semnificația
esențială a acestor mențiuni pentru buna administrare a
justiției în faza de atac a recursului, coroborarea
reglementării criticate cu dispozițiile art. 287 și 316 din
Codul de procedură civilă, potrivit cărora partea are
posibilitatea să complinească omisiunea lor până la prima
zi de înfățișare, în cererea de apel și, prin extindere, și în
aceea de recurs, impune concluzia că dispozițiile legale
deduse controlului nu contravin normelor constituționale de
referință.
Așa fiind, critica privind neconstituționalitatea dispozițiilor
lit. b), c) și d) ale art. 3021 alin. 1, precum și cea a alin. 2
al aceluiași articol din Codul de procedură civilă este
neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. 3021 alin. 1 lit. a) din
Codul de procedură civilă, excepție ridicată de Societatea Comercială îIndiana“ — S.R.L. din Iași în Dosarul
nr. 9.343/2004 al Tribunalului Iași și de Societatea Comercială îRadu“ — S.R.L. din Iași în Dosarul nr. 8.353/2004 al
aceleiași instanțe.
2. Respinge, ca fiind neîntemeiată, excepția de neconstituționalitate a dispozițiilor art. 3021 alin. 1 lit. b), c) și d)
și alin. 2 din Codul de procedură civilă, excepție ridicată de aceiași autori în dosarele mai sus menționate.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 693/2.VIII.2005
CURTEA CONSTITUȚIONALĂ

D E C I Z I A Nr. 353
din 29 iunie 2005

cu privire la excepția de neconstituționalitate ridicată direct de Avocatul Poporului,
referitoare la dispozițiile art. 29 alin. (4) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Ion Predescu
Șerban Viorel Stănoiu
Aurelia Rusu
Claudia Miu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
prim-magistrat-asistent

Pe rol se află soluționarea excepției de neconstituționalitate
a dispozițiilor art. 29 alin. (4) din Legea nr. 47/1992 privind
organizarea și funcționarea Curții Constituționale,
republicată, ridicată direct de Avocatul Poporului.
La apelul nominal se constată lipsa autorului excepției,
față de care procedura de înștiințare a fost îndeplinită
legal.
Președintele constată cauza în stare de judecată.
Luând cuvântul, reprezentantul Ministerului Public pune
concluzii de respingere a excepției de neconstituționalitate
ca neîntemeiată, considerând că dispozițiile art. 29 alin. (4)
din Legea nr. 47/1992, republicată, sunt constituționale.
În ceea ce privește critica referitoare la contrarietatea
prevederilor de lege criticate în raport cu dispozițiile
art. 124 din Constituție, reprezentantul Ministerului Public
consideră că exprimarea unui punct de vedere de către
instanța de judecată, cu privire la excepția de
neconstituționalitate, nu poate avea semnificația unei
antepronunțări, în primul rând, pentru că nu instanța este
competentă să soluționeze excepția, ci Curtea
Constituțională,
care,
exercitând
controlul
de
constituționalitate, poate să agreeze sau nu opinia instanței
de judecată. În al doilea rând, deciziile Curții Constituționale
sunt general obligatorii de la data publicării lor în Monitorul
Oficial al României, deci inclusiv pentru instanța care a
sesizat Curtea Constituțională. Prin urmare, opinia instanței
are caracter consultativ, ca și punctele de vedere ale
celorlalte autorități publice prevăzute de lege și deci
exprimarea ei nu încalcă principiile independenței și
imparțialității judecătorilor.
Cu privire la pretinsa încălcare a dispozițiilor art. 1
alin. (5) din Constituție, privind obligația de respectare a
supremației Constituției și a legilor, în concluziile sale,
reprezentantul Ministerului Public susține că această critică
nu vizează de fapt dispoziția legală, ci interpretarea dată
acestor dispoziții de către Curtea Constituțională prin mai
multe decizii, or, astfel de acte nu pot fi supuse controlului
de constituționalitate. Aceasta, cu atât mai mult cu cât
interpretarea dată de instanța de contencios constituțional
unei dispoziții legale reprezintă o recunoaștere a
supremației principiului constituțional al liberului acces la
justiție, prin înlăturarea unei piedici formale pe care
interpretarea rigidă a textului ar fi așezat-o în calea
soluționării excepției de neconstituționalitate.
În legătură cu norma de procedură prevăzută de art. 17
alin. (2) din Regulamentul de organizare și funcționare a
Curții Constituționale, potrivit căruia dosarul se poate restitui
instanței pentru completarea încheierii de sesizare la care

face referire Avocatul Poporului, reprezentantul Ministerului
Public susține că excepția este inadmisibilă, întrucât
regulamentele nu fac parte din categoria actelor supuse
controlului de constituționalitate, în sensul art. 146 din
Constituție.
C U R T E A,

având în vedere actele și lucrările dosarului, reține
următoarele:
Prin sesizarea adresată direct Curții Constituționale cu
nr. 4.025 din 20 iunie 2005, Avocatul Poporului, în baza
dispozițiilor art. 146 lit. d) teza finală din Constituția
României, ale art. 13 lit. f) din Legea nr. 35/1997 privind
organizarea și funcționarea instituției Avocatul Poporului și
ale art. 32 din Legea nr. 47/1992 privind organizarea și
funcționarea Curții Constituționale, a ridicat excepția de
neconstituționalitate a dispozițiilor art. 29 alin. (4) din
Legea nr. 47/1992 referitoare la obligativitatea exprimării
opiniei instanței de judecată.
În motivarea excepției de neconstituționalitate , autorul
acesteia susține, în esență, că în legătură cu aplicarea
dispozițiilor art. 29 alin. (4) din Legea nr. 47/1992, s-a
constatat că nu în toate cazurile instanțele judecătorești își
exprimă opinia cu privire la excepția de neconstituționalitate
ridicată în fața lor.
În jurisprudența instanțelor de judecată și a Curții
Constituționale s-au evidențiat două situații distincte în
cazul în care instanța de judecată nu și-a exprimat opinia
cu privire la excepția de neconstituționalitate invocată. Într-o
primă situație, Curtea Constituțională, înainte de
soluționarea excepției, a restituit dosarul pentru ca instanța
de judecată să își exprime opinia (de exemplu, Decizia
nr. 46/1993, Decizia nr. 27/1993), iar în cea de a doua
situație, Curtea Constituținală a reținut dosarul și a
procedat la soluționarea excepției de neconstituționalitate, în
lipsa opiniei instanței de judecată (de exemplu, Decizia
nr. 245/2004).
Față de această situație Avocatul Poporului arată că: îÎn
deciziile
pronunțate
asupra
unor
excepții
de
neconstituționalitate, cu privire la care instanța de judecată
nu și-a exprimat opinia, Curtea Constituțională a statuat că
«lipsa opiniei instanței judecătorești din încheierile de
sesizare nu poate opri Curtea să judece cauzele ce i-au
fost deduse, deoarece încălcarea de către instanță a
obligației de a-și exprima opinia nu poate paraliza
exercitarea dreptului conferit de Constituție autorilor
excepției de a o invoca și, în mod corelativ, de a primi
soluția rezultată din controlul legii de către Curtea
Constituțională». Astfel, Curtea Constituțională va proceda
la judecarea excepției de neconstituționalitate, așa cum a
fost ridicată de autor [...] (Decizia nr. 171/2005, Decizia
nr. 245/2004, Decizia nr. 47/1997).“
Autorul excepției consideră că îpentru realizarea unei
jurisprudențe unitare și pentru a se da eficiență dispozițiilor
art. 29 alin. (4) din Legea nr. 47/1992“, republicată, care
au un caracter imperativ, este necesar îa se examina
posibila neconstituționalitate a prevederilor art. 29 alin. (4)
din Legea nr. 47/1992, republicată“.

MONITORUL OFICIAL AL ROMÂNIEI, PARTEA I, Nr. 693/2.VIII.2005
În acest sens Avocatul Poporului susține că textul
art. 29 alin. (4) din Legea nr. 47/1992 este neconstituțional
pentru că obligația instanței judecătorești de a-și exprima
opinia cu privire la excepția de neconstituționalitate
invocată poate fi interpretată îca o antepronunțare cu
privire la constituționalitatea dispozițiilor legale ce urmează
a fi supuse controlului de constituționalitate realizat de
Curtea Constituțională“, ceea ce, în opinia sa, îvine în
conflict cu independența și imparțialitatea judecătorilor și
este contrară literei și spiritului prevederilor art. 124 din
Constituție“.
În opinia Avocatului Poporului nu este de conceput ca
instanțele judecătorești să aibă o practică diferită cu privire
la obligația legală de a-și exprima opinia asupra excepției
de neconstituționalitate invocate.
În argumentarea sesizării de neconstituționalitate autorul
excepției consideră, de asemenea, că în cazul în care
instanța de judecată nu ar întocmi încheierea de sesizare
a Curții în forma prevăzută de lege, orice demers al Curții
Constituționale îar avea drept consecință ignorarea
prevederilor constituționale și ale legii [sale] organice“.
Totodată se apreciază de către Avocatul Poporului că
dispozițiile legale criticate sunt contrare art. 1 alin. (5) din
Constituție, deoarece prin neexprimarea opiniei instanței de
judecată, Curtea Constituțională ar fi în imposibilitate să-și
aducă la îndeplinire menirea sa constituțională și legală, de
garant al supremației Constituției, calitate ce-i este conferită
de art. 142 din Legea fundamentală. De asemenea, mai
precizează că dispozițiile legale criticate îafectează dreptul
părților la un proces echitabil, consacrat de art. 21 alin. (3)
din Constituție, și contravine prevederilor art. 24 din
Constituție“, întrucât Curtea Constituțională, în lipsa opiniei
instanței de judecată, îar fi împiedicată să abordeze fondul
conflictului de constituționalitate și să se pronunțe prin
decizie asupra excepției de neconstituționalitate invocate de
autor“.
În conformitate cu dispozițiile art. 30 și 33 din Legea
nr. 47/1992, Curtea a transmis sesizarea de
neconstituționalitate președinților celor două Camere ale
Parlamentului și Guvernului, solicitându-le să comunice
punctele de vedere asupra excepției de neconstituționalitate
ridicate direct de Avocatul Poporului.
Președintele Camerei Deputaților, președintele
Senatului și Guvernul nu au comunicat punctele lor de
vedere asupra excepției de neconstituționalitate.
C U R T E A,

examinând sesizarea de neconstituționalitate formulată prin
ridicarea directă a excepției de neconstituționalitate de
către Avocatul Poporului, raportul întocmit de judecătorulraportor, concluziile procurorului, prescripțiile legale criticate,
raportate la prevederile Constituției, precum și dispozițiile
Legii nr. 47/1992, republicată, reține următoarele:
Curtea a fost legal sesizată și este, potrivit dispozițiilor
art. 146 lit. d) teza finală, precum și ale art. 1 alin. (1),
ale art. 2, 3, 10, art. 29—31, ale art. 32 și 33 din Legea
nr. 47/1992, republicată, competentă să soluționeze
excepția de neconstituționalitate ridicată direct de Avocatul
Poporului.
Obiectul excepției de neconstituționalitate îl constituie
dispozițiile art. 29 alin. (4) teza întâi din Legea nr. 47/1992
pentru organizarea și funcționarea Curții Constituționale,
republicată în Monitorul Oficial al României, Partea I,
nr. 643 din 16 iulie 2004, și anume teza referitoare la
exprimarea opiniei instanței cu privire la excepția de
neconstituționalitate. Aceste dispoziții au următorul cuprins:
î(4) Sesizarea Curții Constituționale se dispune de către
instanța în fața căreia s-a ridicat excepția de
neconstituționalitate, printr-o încheiere care va cuprinde

5

punctele de vedere ale părților, opinia instanței asupra
excepției, și va fi însoțită de dovezile depuse de părți.“
În esență, prin critica de neconstituționalitate se susține
că, prin exprimarea opiniei, instanța s-ar antepronunța cu
privire la constituționalitatea dispozițiilor legale ce urmează
a fi supuse controlului de constituționalitate, iar pe de altă
parte, practica neunitară a instanțelor judecătorești cu
privire la exprimarea opiniei asupra excepției de
neconstituționalitate ar avea drept consecință imposibilitatea
realizării controlului de constituționalitate, încălcarea
dreptului la un proces echitabil și a dreptului la apărare.
Textele constituționale invocate în susținerea excepției
sunt: art. 1 alin. (5), art. 21 alin. (3), art. 24 și art. 124,
care au următorul cuprins:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 124: î(1) Justiția se înfăptuiește în numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.“
Din examinarea comparativă a dispozițiilor legale
criticate și a prevederilor Constituției care sunt invocate în
susținerea excepției, Curtea constată că nu există nici o
incompatibilitate între textul de lege criticat și dispozițiile
constituționale invocate.
Dimpotrivă, formularea de către instanța de judecată a
opiniei cu privire la excepția de neconstituționalitate
constituie o formă de exprimare a legăturii ce trebuie să
existe între judecătorul îa quo“ și judecătorul îa quem“ în
procesul de soluționare a excepției sau, altfel spus, între
judecătorul instanței învestite cu judecarea procesului și cel
al instanței de contencios constituțional care judecă
excepția de neconstituționalitate ridicată în fața primei
instanțe.
Curtea observă că, așa cum rezultă din conținutul
dispozițiilor art. 29 alin. (1)—(3) și alin. (6) din Legea
nr. 47/1992, această legătură este mult mai manifestă,
întrucât în aplicarea textelor menționate instanța
judecătorească, judecătorul îa quo“, are chiar un rol de
filtru al excepției de neconstituționalitate ridicate de părți,
având obligația să respingă ca inadmisibile excepțiile de
neconstituționalitate care nu îndeplinesc cerințele legii.
În Italia, țară a cărei legislație în materie a constituit
principalul model pentru legiuitorul român, acest rol al
instanței este și mai pronunțat, instanța judecătorească
având posibilitatea de a respinge excepțiile pentru vădită
netemeinicie (manifesta infondatezza).
În consecință, Curtea Constituțională constată că
obligația prevăzută în textul criticat ca instanța să-și
prezinte opinia asupra excepției pe care nu ea o judecă
nu încalcă nici o dispoziție sau principiu constituțional.
Textul de lege a fost conceput, încă din 1992, în ideea că
alături de președinții celor două Camere ale Parlamentului
și de Guvern, care sunt implicați în procesul de legiferare,
și instanța, care aplică legea, să-și poată exprima opinia
cu privire la excepția prin care este criticată legea
aplicabilă în soluționarea litigiului de către instanța
judecătorească.
Curtea constată, de asemenea, că, în mod evident,
exprimarea opiniei de către instanță asupra excepției de
neconstituționalitate nu poate avea semnificația unei
antepronunțări interzise instanței de fond de dispozițiile
Codului de procedură civilă, de vreme ce nu ea este
competentă să soluționeze excepția, această prerogativă de

6

MONITORUL OFICIAL AL ROMÂNIEI, PARTEA I, Nr. 693/2.VIII.2005

a se pronunța asupra excepției de neconstituționalitate
aparținând în exclusivitate Curții Constituționale, conform
dispozițiilor art. 146 lit. d) din Constituție.
Împrejurarea că unele instanțe judecătorești, din ce în
ce mai puține în ultima vreme, nu-și îndeplinesc îndatorirea
legală de a-și exprima opinia asupra excepțiilor de
neconstituționalitate nu poate constitui un temei pentru
constatarea neconstituționalității textului de lege respectiv.
A accepta punctul de vedere exprimat de Avocatul
Poporului ar însemna să se transfere pe seama textului de
lege criticat consecințele posibile ale încălcării acestuia de
către unele instanțe de judecată, care ignoră o obligație
legală privind conținutul încheierii prin care instanța
sesizează Curtea Constituțională cu soluționarea excepției
de neconstituționalitate.
De altfel, în jurisprudența sa, Curtea Constituțională a
stabilit că îlipsa opiniei instanței judecătorești din încheierile
de sesizare nu poate opri Curtea să judece cauzele ce
i-au fost deduse, deoarece încălcarea de către instanță a
obligației de a-și exprima opinia nu poate paraliza
exercitarea dreptului conferit de Constituție autorilor
excepției, de a o invoca și, în mod corelativ, de a primi
soluția rezultată din controlul legii de către Curtea
Constituțională“ (Decizia nr. 47 din 5 martie 1997, publicată
în Monitorul Oficial al României, Partea I, nr. 146 din

10 aprilie 1998). De asemenea, prin Decizia nr. 171 din
22 martie 2005, publicată în Monitorul Oficial al României,
Partea I, nr. 388 din 9 mai 2005, Curtea a statuat în
legătură cu omisiunea instanței de a-și exprima opinia
asupra excepției de neconstituționalitate că îlipsa de
diligență a autorității publice și culpa sa în îndeplinirea
obligațiilor izvorâte din lege nu pot reprezenta un
impediment în calea valorificării depline a dreptului la
apărare, în speță, pentru sesizarea Curții Constituționale în
scopul realizării controlului de constituționalitate a unui text
de lege de care depinde soluționarea cauzei“.
În ceea ce privește susținerea reprezentantului
Ministerului Public, referitoare la inadmisibilitatea excepției
de neconstituționalitate ridicată direct de Avocatul Poporului
cu privire la dispozițiile art. 17 din Regulamentul de
organizare și funcționare a Curții Constituționale, Curtea
reține că excepția ridicată nu vizează dispozițiile din
regulament, ci acestea au fost invocate de Avocatul
Poporului ca argument în susținerea demersului său privind
neconstituționalitatea art. 29 alin. (4) din Legea
nr. 47/1992, republicată.
Față de cele de mai sus, Curtea Constituțională
constată că excepția de neconstituționalitate este
nefondată, urmând să fie respinsă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 11
alin. (1) lit. A.d), al art. 32 și 33 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (4) din Legea nr. 47/1992 privind organizarea
și funcționarea Curții Constituționale, republicată, ridicată direct de Avocatul Poporului.
Definitivă și general obligatorie.
Pronunțată în ședința publică din data de 29 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea pct. 2 din Procedura de implementare a Programului național multianual pe
perioada 2002—2005 de susținere a investițiilor realizate de către întreprinderi nou-înființate
și microîntreprinderi, precum și a investițiilor de modernizare/retehnologizare
a întreprinderilor mici și mijlocii
Având în vedere prevederile anexei nr. 3/12/22 la Ordonanța de urgență a Guvernului nr. 66/2005 cu privire la
rectificarea bugetului de stat pe anul 2005,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — Punctul 2 din Procedura de
implementare a Programului național multianual pe perioada

2002—2005 de susținere a investițiilor realizate de către
întreprinderi nou-înființate și microîntreprinderi, precum și a

MONITORUL OFICIAL AL ROMÂNIEI, PARTEA I, Nr. 693/2.VIII.2005
investițiilor de modernizare/retehnologizare a întreprinderilor
mici și mijlocii, aprobată prin Ordinul președintelui Agenției
Naționale pentru Întreprinderi Mici și Mijlocii și Cooperație
nr. 46/2005, publicat în Monitorul Oficial al României,
Partea I, nr. 279 din 4 aprilie 2005, se modifică după cum
urmează:
î2. Bugetul Programului:
Bugetul alocat Programului pentru anul bugetar 2005
este de 119 miliarde lei, defalcat astfel:

7

— 118,8 miliarde lei pentru acordarea de alocații
financiare nerambursabile (AFN) beneficiarilor eligibili;
— 0,2 miliarde lei la dispoziția Agenției Naționale pentru
Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea Programului (cheltuieli materiale
și servicii: cheltuieli pentru derularea procedurii de achiziție
publică, cheltuieli de promovare a Programului etc.).“

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 21 iulie 2005.
Nr. 134.

MINISTERUL SĂNĂTĂȚII
Nr. 756 din 12 iulie 2005

AUTORITATEA NAȚIONALĂ
PENTRU PROTECȚIA DREPTURILOR COPILULUI
Nr. 276 din 4 iulie 2005

ORDIN
privind coordonarea activităților de prevenire a abandonului în unitățile sanitare
care au în structură secții de nou-născuți și/sau de pediatrie
În temeiul prevederilor Ordonanței de urgență a Guvernului nr. 12/2001 privind înființarea Autorității Naționale
pentru Protecția Copilului și Adopție, aprobată și modificată prin Legea nr. 252/2001, cu modificările ulterioare, și ale
art. 9, 10, 11, 12, 13 și 14 din Legea nr. 272/2004 privind protecția și promovarea drepturilor copilului,
potrivit prevederilor art. 7 alin. (4) din Hotărârea Guvernului nr. 168/2005 privind organizarea și funcționarea
Ministerului Sănătății și ale art. 5 alin. (5) din Hotărârea Guvernului nr. 1.432/2004 privind atribuțiile, organizarea și
funcționarea Autorității Naționale pentru Protecția Drepturilor Copilului,
ministrul sănătății și secretarul de stat al Autorității Naționale pentru Protecția Drepturilor Copilului emit
prezentul ordin.
Art. 1. — (1) Direcțiile generale de asistență socială și
protecția copilului din subordinea consiliilor județene sau a
consiliilor locale ale sectoarelor municipiului București au
obligația de a desemna asistenți sociali care să asigure
legătura permanentă cu unitățile sanitare care au în
structură secții de nou-născuți și/sau de pediatrie.
(2) Unitățile sanitare care au în structură secții de nounăscuți și/sau de pediatrie au obligația de a permite
accesul neîngrădit în unitățile respective al asistenților
sociali desemnați conform alin. (1).
Art. 2. — În vederea formării și pregătirii corespunzătoare a asistenților sociali sau, după caz, a persoanelor
cu atribuții de asistență socială din cadrul unităților sanitare
care au în structură secții de nou-născuți și/sau de
pediatrie, direcțiile generale de asistență socială și protecția
copilului au următoarele obligații:
a) să organizeze întâlniri periodice sau instruiri
semestriale cu asistenții sociali ori, după caz, cu
persoanele cu atribuții de asistență socială din unitățile
sanitare;
b) să informeze și să pregătească asistenții sociali din
unitățile sanitare cu privire la instrumentarea cazurilor care
prezintă risc de abandon al copilului;
c) să aducă la cunoștință asistenților sociali din unitățile
sanitare cadrul normativ existent în domeniul protecției
drepturilor copilului, instrumentele și procedurile de lucru
utile în activitățile de prevenire a abandonului sau părăsirii
copilului în maternități, prestațiile sau serviciile la care pot
avea acces gravidele/mamele care prezintă risc;
d) să faciliteze participarea asistenților sociali din
unitățile sanitare la cursuri de formare profesională
continuă.

Art. 3. — Asistenții sociali sau, după caz, persoanele cu
atribuții de asistență socială din cadrul unităților sanitare,
desemnați în condițiile legii, au obligația de a sesiza în
termen de 24 de ore, telefonic sau în scris, asistenții
sociali desemnați de direcțiile generale de asistență socială
și protecția copilului, cu privire la existența oricărei situații
de risc de abandon al copilului.
Art. 4. — Asistenții sociali sau persoanele cu atribuții de
asistență socială din unitățile sanitare care au în structură
secții de nou-născuți și/sau de pediatrie au următoarele
atribuții principale:
a) mențin permanent legătura cu asistenții sociali
desemnați de direcțiile generale de asistență socială și
protecția copilului;
b) efectuează sesizările prevăzute de Legea nr. 272/2004,
privind cazurile copiilor care prezintă risc de abandon;
c) participă la consilierea gravidei/mamei înainte și după
actul nașterii, asigurând informarea acesteia cu privire la
drepturile și obligațiile care îi revin conform legii;
d) sprijină mama în vederea realizării demersurilor
legate de întocmirea actului de naștere a copilului;
e) asigură întocmirea documentației necesare în scopul
preluării copilului în regim de urgență în sistemul de
protecție a copilului, în termenul prevăzut de Legea
nr. 272/2004.
Art. 5. — În scopul asigurării activităților de prevenire a
abandonului în maternități, asistenții sociali desemnați de
direcțiile generale de asistență socială și protecția copilului
au următoarele atribuții principale:
a) asigură consilierea gravidei/mamei înainte și după
actul nașterii;

8

MONITORUL OFICIAL AL ROMÂNIEI, PARTEA I, Nr. 693/2.VIII.2005

b) asigură preluarea copilului în evidența direcțiilor
generale de asistență socială și protecția copilului, precum
și monitorizarea acestor cazuri;
c) participă la întocmirea documentației pentru preluarea
copilului în sistemul de protecție;
d) asigură preluarea de urgență a copilului în sistemul
de protecție, conform art. 11 alin. (2) din Legea
nr. 272/2004, pe baza sesizării unității sanitare în care a
fost abandonat copilul.
Art. 6. — Asistenții sociali din cadrul serviciilor publice
de asistență socială, organizate la nivelul municipiilor și
orașelor, precum și persoanele cu atribuții de asistență
socială din aparatul propriu al consiliilor locale comunale,
în a căror rază teritorială se află domiciliul gravidei/mamei,
vor urmări ducerea la îndeplinire a tuturor măsurilor privind
eliminarea oricărui risc de abandon al copilului în unitățile
sanitare.
Art. 7. — Serviciile publice de asistență socială vor
asigura informarea corespunzătoare a gravidelor/mamelor
cu privire la serviciile de care pot beneficia, în condițiile
legii, respectiv: posibilitatea acordării unor servicii și
Ministrul sănătății,
Mircea Cinteză

prestații în scopul asigurării menținerii copilului în familie,
accesul acestora împreună cu copilul în centre maternale,
plasamentul copilului la familia extinsă sau, după caz, la
asistentul maternal.
Art. 8. — Direcțiile generale de asistență socială
protecția copilului au obligația de a monitoriza și de
coordona activitățile privind respectarea dreptului copilului
stabilirea și păstrarea identității sale, precum și cu privire
prevenirea abandonului copilului în maternități.

și
a
la
la

Art. 9. — La data intrării în vigoare a prezentului ordin
se abrogă dispozițiile Ordinului ministrului sănătății și al
secretarului de stat al Autorității Naționale pentru Protecția
Copilului și Adopție nr. 727/6.843/2003 privind prevenirea
intrării copiilor în dificultate sau în situație de risc și
ameliorarea situației medicale a copiilor protejați în centrele
de plasament, publicat în Monitorul Oficial al României,
Partea I, nr. 689 din 1 octombrie 2003.
Art. 10. — Prezentul ordin va fi publicat în Monitorul
Oficial al României, Partea I.
Secretarul de stat al Autorității Naționale
pentru Protecția Drepturilor Copilului,
Bogdan Adrian Panait

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 693/2.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|045316]
ISSN 1453—4495

