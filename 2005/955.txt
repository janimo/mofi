Anul 173 (XVII) — Nr. 955

PARTEA

I

LEGI, DECRETE, HOTĂRÂRI ȘI ALTE ACTE

Joi, 27 octombrie 2005

SUMAR
Nr.

Pagina

Nr.

Pagina
DECIZII ALE CURȚII CONSTITUȚIONALE

LEGI ȘI DECRETE

Decizia nr. 536 din 13 octombrie 2005 referitoare la
excepția de neconstituționalitate a dispozițiilor
art. 239 alin. 2 și 3 din Codul penal......................

300. — Lege privind instituirea sistemului de certificate
de import și de export pentru produse agricole

1–5

DECIZII ALE PRIMULUI-MINISTRU
477.

1.012. — Decret pentru promulgarea Legii privind

6–7

— Decizie pentru numirea domnului Corneliu
Burada în funcția de vicepreședinte al Autorității
Naționale pentru Reglementarea și Monitorizarea
Achizițiilor Publice......................................................

8

Rectificări ...............................................................................

8

instituirea sistemului de certificate de import și de
export pentru produse agricole ................................

LEGI

5

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind instituirea sistemului de certificate de import și de export pentru produse agricole
Parlamentul României adoptă prezenta lege.
CAPITOLUL I
Obiective
Art. 1. — (1) Prezenta lege reglementează instituirea
sistemului de certificate de import și de export pentru
produse agricole, care constituie autorizare și dă naștere
unei obligații, respectiv de a importa sau de a exporta sub
certificat, cu excepția cazurilor de forță majoră, cantitatea
specificată de produse sau de mărfuri menționate.
(2) Prezenta lege modifică art. 3 din Legea nr. 1/2004
privind înființarea, organizarea și funcționarea Agenției de
Plăți și Intervenție pentru Agricultură, Industrie Alimentară și
Dezvoltare Rurală, cu modificările și completările ulterioare.

(3) Operațiunile de import și de export cu produse
agricole se efectuează în baza certificatului de import sau
a certificatului de export.
(4) Produsele agricole pentru care se eliberează
certificate de import și de export se stabilesc prin hotărâre
a Guvernului, la propunerea Ministerului Agriculturii,
Pădurilor și Dezvoltării Rurale, cu avizul Ministerului
Economiei și Comerțului și al Ministerului Finanțelor
Publice.
Art. 2. — În sensul prezentei legi, termenii și expresiile
de mai jos se definesc astfel:
a) autoritate competentă — Agenția de Plăți și
Intervenție pentru Agricultură;
b) extras — documentul emis în baza unui certificat de
import sau de export existent, având aceeași forță juridică

2

MONITORUL OFICIAL AL ROMÂNIEI, PARTEA I, Nr. 955/27.X.2005

ca și certificatul după care a fost emis și fiind eliberat
pentru cantități mai mici decât cele prevăzute pe certificat;
c) operațiuni de natură necomercială — introducerea sau
scoaterea în/din teritoriul vamal al României de bunuri fie
de către persoane fizice, fie de către persoane juridice, în
afara activității de comerț exterior, în condițiile prevăzute de
reglementările vamale.
CAPITOLUL II
Domeniul de aplicare a certificatelor
Art. 3. — (1) Produsele agricole care sunt supuse
prelucrării în cadrul operațiunilor de perfecționare activă,
astfel cum este definită la art. 111 din Legea nr. 141/1997
privind Codul vamal al României, cu modificările și
completările ulterioare, fac obiectul emiterii de certificate de
import.
(2) La exportul produselor compensatoare, așa cum
sunt definite la art. 111 din Legea nr. 141/1997, cu
modificările și completările ulteioare, rezultate în urma unei
operațiuni de perfecționare activă prevăzute la alin. (1),
este necesar certificat de export, cu excepția cazului în
care produsul compensator rezultat nu este supus regimului
de emitere a certificatelor la export.
Art. 4. — (1) Nu se eliberează certificat pentru
operațiuni de natură necomercială sau când cantitățile
specificate nu depășesc o cantitate maximă prestabilită.
(2) Lista produselor și cantităților maxime din acestea,
care pot fi importate sau exportate fără a fi necesară
eliberarea unui certificat, va fi aprobată prin hotărâre a
Guvernului, la propunerea Ministerului Agriculturii, Pădurilor
și Dezvoltării Rurale, cu avizul Ministerului Economiei și
Comerțului și al Ministerului Finanțelor Publice.
(3) Nu se eliberează certificat de export pentru
produsele agricole expediate de persoanele fizice autorizate
în condițiile legii, în scopul distribuirii acestora ca ajutor
umanitar, când sunt îndeplinite cumulativ următoarele
condiții:
a) nu se solicită plata unei prime de export în cazul în
care produsele respective beneficiază de o asemenea
facilitate; mențiunea îfără primă“ se va înscrie în declarația
vamală de export;
b) expedierile sunt ocazionale și includ produse variate
care nu depășesc cantitatea de 30 tone/mijloc de transport;
c) autoritatea competentă are dovezi suficiente asupra
destinației și/sau folosinței produselor și asupra desfășurării
corespunzătoare a operațiunii.
Art. 5. — Nu se eliberează certificate pentru produsele
importate care au statut de bunuri returnate.
Art. 6. — (1) Certificatul de export nu este necesar în
cazul reexportului dacă, la momentul acceptării declarației
de reexport pentru un produs, exportatorul prezintă dovada
că pentru marfa în cauză există o decizie favorabilă privind
returnarea contravalorii taxelor vamale de import, pentru
produsul respectiv.
(2) Certificatul de export este necesar în cazul
reexportului, dacă produsul în cauză este supus sistemului
de certificate de export și dacă declarația de reexport este
acceptată de autoritățile competente înainte de adoptarea

unei decizii privind returnarea taxelor vamale de import; în
acest caz, primele de export nu sunt permise.
CAPITOLUL III
Aria de aplicare a certificatelor și extraselor
Art. 7. — (1) Certificatul de import sau de export
reprezintă documentul care autorizează efectuarea
operațiunii de import sau de export. Certificatul dă naștere
obligației deținătorului de a importa sau de a exporta în
perioada de valabilitate cantitatea specificată pe certificat
din produsele respective, cu excepția cazurilor de forță
majoră.
(2) În cazul în care produsul pentru care s-a emis
certificatul beneficiază și de o primă de export, atunci
certificatul de export determină și dreptul posesorului de a
primi prima de export.
Art. 8. — (1) Eliberarea certificatului de import sau de
export dă naștere obligației de a importa sau de a exporta
produsul care face obiectul certificatului în țara sau în
grupul de țări specificat în certificat, în cantitățile aprobate.
(2) În cazul în care obligația de a importa sau de a
exporta nu a fost îndeplinită, garanția se reține în
conformitate cu prevederile legii privind instituirea sistemului
de garanții pentru importul și exportul produselor agricole.
Art. 9. — (1) În cazul în care cantitatea efectiv
importată sau exportată este mai mare cu nu mai mult de
5% față de cantitatea înscrisă în certificat, cantitatea
respectivă se consideră a fi importată sau exportată în
cadrul certificatului.
(2) În cazul în care cantitatea efectiv importată sau
exportată este mai mică cu nu mai mult de 5% față de
cantitatea înscrisă în certificat, obligația de a importa sau
de a exporta se consideră îndeplinită.
Art. 10. — În cazul în care cantitatea înscrisă în
certificat este un număr cu zecimale, rezultatul calculului
pragului de 5% va fi rotunjit în plus la primul număr întreg,
iar în cazul animalelor, la numărul întreg de capete.
Art. 11. — În cazul în care un certificat de import sau
de export se utilizează în prima zi lucrătoare care urmează
ultimei zile a termenului de valabilitate, se consideră că
certificatul a fost utilizat în ultima zi a termenului de
valabilitate înscris pe certificat.
Art. 12. — (1) Obligațiile care derivă dintr-un certificat
nu sunt transferabile.
(2) Drepturile care derivă dintr-un certificat pot fi
transferate de către titularul certificatului în cadrul
termenului de valabilitate; transferul poate fi făcut în
favoarea unui singur beneficiar pentru fiecare certificat sau
extras al acestuia.
(3) Pot face obiectul transferului numai drepturile
aferente cantităților care nu au fost importate sau
exportate.
(4) Beneficiarul unui transfer menționat la alin. (2) nu
poate transfera drepturile sale către terțe persoane, ci
numai către titularul inițial, iar în aceste cazuri autoritatea
competentă înscrie pe certificatul de import sau de export

MONITORUL OFICIAL AL ROMÂNIEI, PARTEA I, Nr. 955/27.X.2005
următoarea mențiune: îdrepturi transferate titularului inițial la
data de ...“.
(5) Transferul drepturilor se face numai cu aprobarea
autorității competente, care înscrie pe certificat sau pe
extras, după caz, numele și adresa beneficiarului
transferului sau formula menționată la alin. (4), precum și
data la care s-a făcut mențiunea, certificată prin ștampilă.
(6) Transferul drepturilor este valabil de la data înscrierii
pe certificat a mențiunilor prevăzute la alin. (4) și (5).
Art. 13. — Certificatele eliberate de autoritatea
competentă sunt valabile numai pe teritoriul României.
CAPITOLUL IV
Cererea pentru eliberarea certificatelor
Art. 14. — Cererile pentru eliberarea sau retragerea
certificatelor se prezintă de către operatorul economic la
autoritatea competentă și sunt acceptate de aceasta dacă
sunt respectate condițiile prevăzute în normele
metodologice de aplicare a prezentei legi.
Art. 15. — (1) Cererile pentru eliberarea certificatelor,
care conțin alte condiții decât cele stipulate în prezenta
lege se resping.
(2) Cererile pentru eliberarea certificatelor sunt acceptate
numai în cazul în care se face dovada constituirii unei
garanții în favoarea autorității competente, în condițiile
stabilite prin normele metodologice de aplicare a prezentei
legi.
(3) Garanțiile aferente importului și exportului de
produse agricole sunt reglementate prin lege.
Art. 16. — (1) Cererile pentru eliberarea certificatelor de
import sau de export, care sunt transmise în vederea
derulării unei operațiuni de ajutor umanitar, așa cum este
aceasta definită la art. 10 alin. (4) din Acordul privind
agricultura, încheiat în cadrul Rundei Uruguay, ale cărei
rezultate au fost aprobate prin Legea nr. 133/1994 pentru
ratificarea Acordului de la Marrakech privind constituirea
Organizației Mondiale de Comerț, a Acordului internațional
privind carnea de bovină și a Acordului internațional privind
produsele lactate, încheiate la Marrakech la 15 aprilie
1994, publicată în Monitorul Oficial al României, Partea I,
nr. 360 din 27 decembrie 1994, conțin mențiunea îCertificat
GATT — ajutor alimentar“.
(2) Certificatul obținut se utilizează numai pentru
operațiunea umanitară pentru care a fost emis.
Art. 17. — (1) Formularele-tip privind cererea pentru
eliberarea certificatelor, precum certificatele și extrasele din
acestea se stabilesc în normele metodologice de aplicare a
prezentei legi.
(2) Formularele se completează conform instrucțiunilor
prevăzute în normele metodologice de aplicare a prezentei
legi.
Art. 18. — Certificatele se întocmesc în două
exemplare, din care primul, denumit exemplarul titularului și
marcat nr. 1, se eliberează solicitantului, iar al doilea,
denumit exemplarul autorității competente și marcat nr. 2,
se reține de către autoritatea competentă.
Art. 19. — (1) Extrasele aferente unui certificat se emit
de către autoritatea competentă, la solicitarea titularului

3

certificatului sau a beneficiarului transferului de drepturi. În
vederea eliberării unui extras, solicitantul trebuie să
prezinte autorității competente exemplarul nr. 1 al
certificatului.
(2) Extrasele se eliberează în două exemplare: primul,
denumit exemplarul titularului, inscripționat cu nr. 1, se
predă solicitantului, iar cel de-al doilea, denumit exemplarul
autorității competente, se inscripționează cu nr. 2 și se
reține de către autoritatea competentă.
(3) Autoritatea competentă menționează pe exemplarul
nr. 1 al certificatului cantitatea aferentă extrasului, la care
se adaugă toleranța acceptată; cuvântul extras va fi
menționat lângă cantitatea înscrisă pe exemplarul nr. 1 al
certificatului.
(4) Nu mai pot fi emise noi extrase din extrasul unui
certificat.
(5) Exemplarul nr. 1 al extrasului, care a fost utilizat
sau care a expirat, se returnează autorității competente,
împreună cu exemplarul nr. 1 al certificatului aferent, astfel
încât autoritatea competentă să poată face modificarea
necesară a cantităților înscrise în certificat.
Art. 20. — (1) În scopul calculării termenului de
valabilitate, certificatele se consideră eliberate în ziua
depunerii cererii pentru eliberarea certificatului, ziua
respectivă fiind inclusă în calculul termenului de valabilitate.
Certificatele nu pot fi utilizate decât după emiterea lor
efectivă.
(2) În condițiile prevăzute în normele metodologice de
aplicare a prezentei legi, autoritatea competentă poate
decide ca termenul de valabilitate al certificatelor să
înceapă în ziua în care acestea au fost emise efectiv, caz
în care ziua emiterii se ia în considerare la calculul
termenului de valabilitate.
CAPITOLUL V
Utilizarea certificatelor
Art. 21. — Exemplarul nr. 1 al certificatului se remite în
scopul efectuării mențiunilor necesare biroului vamal care a
acceptat, în cazul certificatului de import, declarația vamală
de import, iar în cazul certificatului de export, declarația
vamală de export.
Art. 22. — Biroul vamal competent înscrie pe
exemplarul nr. 1 al certificatului cantitatea netă a mărfurilor,
înscrisă în declarația vamală, pentru care s-a acordat
liberul de vamă, și îl înapoiază operatorului economic.
Art. 23. — (1) Informațiile înscrise pe certificat sau pe
extras nu pot fi modificate după eliberarea acestora decât
de către autoritatea competentă.
(2) În cazul în care este pusă la îndoială acuratețea
informațiilor de pe certificat sau de pe extras, acesta
trebuie returnat autorității competente de către titular sau
de către biroul vamal.
(3) Dacă autoritatea competentă consideră necesară
efectuarea unei rectificări, atunci certificatul respectiv
împreună cu toate extrasele emise în baza acestuia se
retrag, se anuleză și se emit altele noi în aceeași zi; noile
certificate sau extrase poartă mențiunea îcertificat corectat
la data de...“, respectiv îextras corectat la data de...“, și se

4

MONITORUL OFICIAL AL ROMÂNIEI, PARTEA I, Nr. 955/27.X.2005

înscriu pe acestea toate mențiunile existente pe
documentele inițiale.
(4) În cazul în care nu este necesară efectuarea de
rectificări, în conformitate cu prevederile alin. (2) și (3),
autoritatea competentă înscrie pe certificat sau pe extras
mențiunea îverificat la data de...“, conform prevederilor
art. 22, și aplică ștampila.
Art. 24. — (1) La cererea autorității competente, titularul
este obligat să returneze certificatul și extrasele aferente.
(2) În cazul în care un document care face obiectul
prevederilor art. 22 este reținut de autoritatea competentă,
aceasta eliberează, la cererea expresă a titularului de
certificat, un document care să dovedească acest fapt.
CAPITOLUL VI
Pierderea certificatelor
Art. 25. — (1) La cererea titularului certificatului sau a
beneficiarului transferului de drepturi, autoritatea competentă
eliberează un certificat sau extras înlocuitor al certificatului
ori al extrasului care a fost pierdut, cu respectarea
prevederilor alin. (2).
(2) Autoritatea competentă poate refuza eliberarea
certificatului sau a extrasului înlocuitor, dacă solicitantul nu
a făcut dovada că a luat toate măsurile necesare astfel
încât să împiedice pierderea certificatului sau extrasului
original.
(3) Certificatul sau extrasul înlocuitor conține aceleași
informații și mențiuni ca și documentul pe care îl
înlocuiește și se eliberează pentru o cantitate de produse
egală cu cantitatea neexportată prevăzută în certificat.
(4) Solicitanții trebuie să menționeze această cantitate în
scris. În cazul în care cantitatea menționată de solicitant
este mai mare decât cea care reiese din informațiile
autorității competente, cantitatea care se înscrie în
certificatul sau în extrasul înlocuitor va fi cea confirmată de
autoritatea competentă.
(5) În cazul în care certificatul sau extrasul înlocuitor al
unui certificat ori extras original este pierdut, nu se
eliberează un nou document înlocuitor al certificatului sau
extrasului respectiv.
(6) Eliberarea unui certificat sau extras înlocuitor se
face cu condiția constituirii unei garanții în favoarea
autorității competente. Modalitățile specifice de stabilire a
garanției se definesc în normele metodologice de aplicare
a legii privind instituirea sistemului de garanții pentru
importul și exportul produselor agricole.
Art. 26. — (1) Cu excepția cazurilor prevăzute la
alin. (2), autoritatea competentă nu eliberează certificat sau
extras înlocuitor pentru produsele pentru care eliberarea de
certificate este suspendată.
(2) În cazul în care titularul certificatului sau al
extrasului demonstrează autorității competente că certificatul
ori extrasul a fost utilizat parțial sau că fost neutilizat și că
acesta nu mai poate fi utilizat, în special datorită distrugerii
totale ori parțiale, autoritatea competentă care a eliberat
certificatul înlocuitor ori extrasul inițial eliberează un certificat
înlocuitor ori extras înlocuitor pentru cantitatea de produse
rămasă disponibilă din certificatul sau extrasul original.

Art. 27. — (1) În cazul în care certificatul sau un extras
din acesta este pierdut, iar documentul pierdut a fost
utilizat în totalitate ori parțial, în mod excepțional,
autoritatea competentă poate furniza părții interesate un
duplicat al documentului original, care conține aceleași
informații și mențiuni ca și documentul original; acest
document va fi inscripționat cu mențiunea îduplicat.“
(2) Duplicatele nu pot fi utilizate pentru efectuarea de
operațiuni de import și de export.
(3) Duplicatele vor fi prezentate birourilor vamale unde
declarația prevăzută la art. 21 a fost acceptată în baza
certificatului sau extrasului pierdut, care înscriu în duplicat
mențiunile ce au fost făcute pe original.
(4) Duplicatul astfel completat înlocuiește exemplarul
nr. 1 al certificatului sau extrasului pierdut și reprezintă
dovada pentru eliberarea garanției.
CAPITOLUL VII
Forța majoră
Art. 28. — (1) În cazul în care, ca rezultat al unui
eveniment pe care operatorul economic îl consideră caz de
forță majoră, exportul sau importul nu poate fi efectuat în
termenul de valabilitate al certificatului, titularul poate
solicita autorității competente prelungirea termenului de
valabilitate al certificatului sau anularea acestuia.
(2) Se consideră forță majoră evenimentul imprevizibil,
inevitabil și insurmontabil, care generează imposibilitatea
temporară sau definitivă de îndeplinire, parțială ori totală, a
obligațiilor asumate de operatorul economic.
(3) Operatorii economici trebuie să furnizeze în termen
autorității competente dovezi privind evenimentul considerat
caz de forță majoră, care în cazuri justificate poate fi de
maximum 6 luni de la expirarea termenului de valabilitate
al certificatului.
(4) În cazul în care operatorii economici nu pot face
dovada producerii cazului de forță majoră în termenul
prevăzut la alin. (3), deși au depus toate eforturile în acest
sens, autoritatea competentă poate decide prelungirea
termenului pentru furnizarea dovezilor.
(5) Nu se primesc cereri de prelungire a termenului de
valabilitate al unui certificat după 30 de zile de la data
expirării acestuia.
(6) În cazul în care circumstanțele reprezentând forța
majoră țin de țara de origine a produsului, țara din care
provine importul sau de cea de destinație a exportului,
circumstanțele respective pot fi acceptate numai în cazul în
care autoritatea competentă primește în scris o notificare
oficială din partea țării în cauză.
(7) Autoritatea competentă decide dacă circumstanțele
invocate constituie caz de forță majoră.
Art. 29. — (1) Decizia de a anula sau de a prelungi
termenul de valabilitate al certificatului se referă numai la
cantitatea de produse care nu a putut fi importată sau
exportată ca rezultat al apariției cazului de forță majoră.
(2) Prelungirea termenului de valabilitate al certificatului
se menționează pe certificat.
(3) În cazul în care se prelungește termenul de
valabilitate al unui certificat de export pentru produse care

MONITORUL OFICIAL AL ROMÂNIEI, PARTEA I, Nr. 955/27.X.2005
beneficiază de primă de export, drepturile aferente acestuia
nu pot fi transferate.
CAPITOLUL VIII
Dispoziții finale
Art. 30. — La articolul 3 din Legea nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, Industrie Alimentară și
Dezvoltare Rurală, publicată în Monitorul Oficial al
României, Partea I, nr. 162 din 25 februarie 2004, cu
modificările și completările ulterioare, litera k) se modifică
și va avea următorul cuprins:
îk) eliberează certificate de import și de export pentru
produse agricole începând cu data intrării în vigoare a
Legii nr. 300/2005 privind instituirea sistemului de certificate
de import și de export pentru produse agricole;“.
Art. 31. — Pentru acoperirea cheltuielilor de
implementare a sistemului de certificate de import și de
export pentru produse agricole, bugetul Agenției de Plăți și

5

Intervenție pentru Agricultură se va majora cu sumele
necesare.
Art. 32. — În termen de 30 de zile de la data publicării
prezentei legi în Monitorul Oficial al României, Partea I,
Guvernul, la propunerea Ministerului Agriculturii, Pădurilor și
Dezvoltării Rurale, Ministerului Economiei și Comerțului,
Ministerului Finanțelor Publice și Agenției Naționale de
Administrare Fiscală, va adopta prin hotărâre a Guvernului
normele metodologice de aplicare a prezentei legi.
Art. 33. — Prezenta lege intră în vigoare la 30 de zile
de la data publicării în Monitorul Oficial al României,
Partea I.
Mențiune:
Prezenta lege transpune simplificat Regulamentul (CE)
nr. 1.291/2000 de stabilire a normelor comune de aplicare
a sistemului de certificate de import și export și de
certificate de fixare în avans pentru produsele agricole,
publicat în Jurnalul Oficial al Comunităților Europene
nr. 152/2000.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 24 octombrie 2005
Nr. 300.

PREȘEDINTELE ROMÂNIEI

DECRET
pentru promulgarea Legii privind instituirea sistemului
de certificate de import și de export pentru produse agricole
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind instituirea sistemului de
certificate de import și de export pentru produse agricole și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 21 octombrie 2005.
Nr. 1.012.

6

MONITORUL OFICIAL AL ROMÂNIEI, PARTEA I, Nr. 955/27.X.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 536
din 13 octombrie 2005

referitoare la excepția de neconstituționalitate a dispozițiilor art. 239 alin. 2 și 3 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 239 alin. 2 și 3 din Codul penal, excepție
ridicată de Andrei Zanopol Tănase în Dosarul
nr. 1.793/P/2004 al Tribunalului Galați — Secția penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că prevederile legale criticate nu
aduc atingere dispozițiilor constituționale invocate în
motivarea acesteia.
C U R T E A,

având în vedere actele și lucrările dosarului, reține
următoarele:
Prin Încheierea din 18 martie 2005, pronunțată în
Dosarul nr. 1.793/P/2004, Tribunalul Galați — Secția
penală a sesizat Curtea Constituțională cu excepția de
neconstituționalitate a dispozițiilor art. 239 alin. 2 și 3 din
Codul penal, excepție ridicată de Andrei Zanopol Tănase
în dosarul menționat.
În motivarea excepției de neconstituționalitate se
susține că îo reacție de o violență minimă, față de
împiedicarea accesului liber la informație al ziaristului, nu
poate fi considerată ca infracțiune în spiritul avut în vedere
de legiuitor la incriminarea infracțiunii de «ultraj»“,
sancționarea penală a unor asemenea îreacții minime“ fiind
de natură să încalce libertatea de exprimare, precum și
dreptul la informație. În fapt, prin Sentința penală nr. 1.460
din 25 mai 2004 a Judecătoriei Galați, autorul excepției a
fost condamnat pentru săvârșirea infracțiunii de ultraj
prevăzută de art. 239 alin. 2 și 3 teza întâi din Codul
penal, reținându-se că acesta a lovit un lucrător de poliție.

Împotriva acestei sentințe inculpatul a declarat apel, în
cadrul căruia a invocat excepția de neconstituționalitate a
dispozițiilor art. 239 alin. 2 și 3 din Codul penal, arătând
că fapta pentru care a fost condamnat a fost săvârșită în
exercitarea profesiei sale de jurnalist, intervenția bruscă
pentru a opri o persoană îmbrăcată civil, care nu se
legitimase și care încerca să ia aparatul de fotografiat din
mâinile martorului care avea aceeași calitate de jurnalist,
fiind justificată. Incriminarea faptei sale ca ultraj, în
condițiile arătate, este apreciată ca fiind de natură să
încalce drepturile constituționale invocate.
Tribunalul Galați — Secția penală apreciază că excepția
de neconstituționalitate este neîntemeiată. Referindu-se, în
motivarea opiniei sale, la dispozițiile art. 239 alin. 11 și 2
din Codul penal, instanța arată că acestea nu pot fi
considerate ca o îngrădire a dreptului la informație sau a
libertății de informare, întrucât asigurarea unei protecții
speciale funcționarului care, menținându-se în cadrul legal
al atribuțiilor de serviciu, acționează într-un mod legitim, în
exercițiul autorității pe care o reprezintă, este impusă de
necesitatea asigurării protecției juridice a autorității
respective. Calitatea făptuitorului nu este relevantă câtă
vreme îlegea penală nu cere subiectului infracțiunii de ultraj
vreo calitate specială, ceea ce înseamnă că fapta poate fi
săvârșită de orice persoană, inclusiv de un ziarist [...]“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât textele de lege criticate nu
încalcă normele constituționale invocate în motivarea
excepției. Se arată în acest sens că libertatea de
exprimare, garantată în art. 30 alin. (1) din Constituție,
impune respectarea cerinței înscrise în art. 30 alin. (6) din
Legea fundamentală, și anume aceea de a nu prejudicia
demnitatea, onoarea, viața particulară a persoanei și dreptul
la propria imagine.
Avocatul Poporului consideră că excepția de
neconstituționalitate este neîntemeiată. Se arată, cu
referire la jurisprudența Curții Constituționale în materie, că

MONITORUL OFICIAL AL ROMÂNIEI, PARTEA I, Nr. 955/27.X.2005

7

dispozițiile art. 239 alin. 11 și 2 din Codul penal nu încalcă
libertatea de exprimare și nici dreptul la informație.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

Aceste dispoziții legale încalcă, în opinia autorului
excepției, libertatea de exprimare, astfel cum este aceasta
consfințită de prevederile constituționale ale art. 30
alin. (1), precum și dreptul la informație, prevăzut de
art. 31 din Legea fundamentală.

C U R T E A,

Examinând excepția de neconstituționalitate astfel cum a
fost formulată, Curtea constată că textul de lege ce face
obiectul acesteia nu este criticat sub aspectul
neconstituționalității. În realitate, autorul excepției este
nemulțumit de modul de interpretare și aplicare a legii de
către organele de urmărire penală, respectiv de către
instanța de judecată, care i-au calificat fapta ca fiind
infracțiunea de ultraj. În opinia sa, fapta săvârșită,
determinată de îîmpiedicarea accesului liber la informație al
ziaristului, nu poate fi considerată ca infracțiune în spiritul
avut în vedere de legiuitor la incriminarea infracțiunii de
«ultraj»“. Astfel, obiectul juridic special al acestei infracțiuni
privește îîn primul rând autoritatea și abia în secundar
persoana“, iar îreacția ziaristului inculpat [...] nu poate fi
apreciată ca o manifestare a lipsei de respect față de o
persoană ce îndeplinește o funcție ce implică exercițiul
autorității de stat“.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată, potrivit
dispozițiilor art. 146 lit. d) din Constituție, precum și ale
art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
prevederile art. 239 alin. 2 și 3 din Codul penal.
Ulterior sesizării Curții cu excepția de neconstituționalitate,
dispozițiile alin. 2 al art. 239 din Codul penal au fost
modificate prin Legea nr. 160/2005, publicată în Monitorul
Oficial al României, Partea I, nr. 470 din 2 iunie 2005,
prevederile legale criticate având următoarea redactare:
îLovirea sau orice acte de violență, precum și vătămarea
corporală săvârșite împotriva unui funcționar public care
îndeplinește o funcție ce implică exercițiul autorității de stat,
aflat în exercițiul funcțiunii ori pentru fapte îndeplinite în
exercițiul funcțiunii, se pedepsesc cu închisoare de la 6 luni la
7 ani, iar dacă s-a produs vătămarea corporală gravă,
pedeapsa este închisoarea de la 3 la 12 ani.
[...] Dacă faptele prevăzute în alineatele precedente sunt
săvârșite împotriva unui magistrat, polițist sau jandarm ori alt
militar, maximul special al pedepsei se majorează cu 3 ani.“

O asemenea critică nu intră în competența de
soluționare a Curții Constituționale, care, potrivit dispozițiilor
art. 2 alin. (3) din Legea nr. 47/1992, î[...] se pronunță
numai asupra constituționalității actelor cu privire la care a fost
sesizată [...]“. Interpretarea și aplicarea dispozițiilor ce fac
obiectul excepției de neconstituționalitate corespund
atribuțiilor constituționale ale instanțelor judecătorești și
vizează stabilirea, pe baza probelor administrate în cauză,
a faptului dacă sunt întrunite, în speță, elementele
constitutive ale infracțiunii de ultraj.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 239 alin. 2 și 3 din Codul penal,
excepție ridicată de Andrei Zanopol Tănase în Dosarul nr. 1.793/P/2004 al Tribunalului Galați — Secția penală.
Definitivă și general obligatorie.
Pronunțată în ședința publică din data de 13 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 955/27.X.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Corneliu Burada
în funcția de vicepreședinte al Autorității Naționale
pentru Reglementarea și Monitorizarea Achizițiilor Publice
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 4 din Ordonanța de urgență a Guvernului
nr. 74/2005 privind înființarea Autorității Naționale pentru Reglementarea și
Monitorizarea Achizițiilor Publice,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Corneliu Burada se numește în funcția de vicepreședinte al Autorității
Naționale pentru Reglementarea și Monitorizarea Achizițiilor Publice.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 24 octombrie 2005.
Nr. 477.
´
RECTIFICĂRI

În titlul II al Legii nr. 247/2005 privind reforma în domeniile proprietății și
justiției, precum și unele măsuri adiacente, publicată în Monitorul Oficial al României,
Partea I, nr. 653 din 22 iulie 2005, se face următoarea rectificare (care nu aparține
Redacției îMonitorul Oficial, Partea I“):
— la art. I pct. 3, alin. (22) al art. 1, în loc de: î...standardelor intenționale de
evaluare“ se va citi: î...standardelor internaționale de evaluare“.
´
În Ordonanța de urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România, republicată în
Monitorul Oficial al României, Partea I, nr. 797 din 1 septembrie 2005, se face
următoarea rectificare (care nu aparține Redacției îMonitorul Oficial, Partea I“):
— la art. 1 alin. (5), în loc de: î...standardelor intenționale de evaluare.“ se va
citi: î...standardelor internaționale de evaluare“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 955/27.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063679]
ISSN 1453—4495

