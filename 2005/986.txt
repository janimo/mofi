PARTEA

Anul 173 (XVII) — Nr. 986

I

Luni, 7 noiembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 503 din 4 octombrie 2005 referitoare la
excepția de neconstituționalitate a dispozițiilor
art. 16 alin. (7) din Ordonanța Guvernului
nr. 102/2000 privind statutul și regimul refugiaților
în România ................................................................

1–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.351. — Ordin al ministrului educației și cercetării
privind aprobarea Metodologiei de organizare și
desfășurare a concursului pentru ocuparea
funcțiilor de inspector școlar general/inspector
școlar general adjunct din inspectoratele școlare și
de director al casei corpului didactic ......................

DECIZII

ALE

CURȚII

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 503
din 4 octombrie 2005

referitoare la excepția de neconstituționalitate a dispozițiilor art. 16 alin. (7)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor îart. 15 alin. (7) din Ordonanța

Guvernului nr. 102/2000 privind statutul și regimul
refugiaților în România, modificată prin Ordonanța
Guvernului nr. 43/2004“, excepție ridicată de cetățeanul
chinez Zhao Li în Dosarul nr. 7.248/RF/2004 al Tribunalului
București — Secția a VIII-a conflicte de muncă, asigurări
sociale, contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, deoarece
textul de lege criticat nu contravine normelor constituționale

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 986/7.XI.2005

și internaționale referitoare la dreptul părților la un proces
echitabil.
C U R T E A,

având în vedere actele și lucrările dosarului, reține
următoarele:
Prin Încheierea din 18 noiembrie 2004, pronunțată în
Dosarul nr. 7.248/RF/2004, Tribunalul București — Secția
a VIII-a conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor îart. 15
alin. (7) din Ordonanța Guvernului nr. 102/2000 privind
statutul și regimul refugaților în România, modificată prin
Ordonanța Guvernului nr. 43/2004“. Excepția a fost ridicată
de recurenta Zhao Li, cetățean chinez, într-o cauză civilă
având ca obiect soluționarea recursului formulat împotriva
sentinței prin care Judecătoria Sectorului 5 București a
respins plângerea împotriva hotărârii Oficiului Național
pentru Refugiați privind cererea de acordare a statutului de
refugiat.
În motivarea excepției de neconstituționalitate, se arată
că dispozițiile art. 15 alin. (7) din Ordonanța Guvernului
nr. 102/2000, astfel cum au fost modificate prin art. I
pct. 12 din Ordonanța Guvernului nr. 43/2004, încalcă
prevederile art. 21 alin. (3) din Constituție, referitoare la
dreptul părților la un proces echitabil, precum și dispozițiile
art. 6 paragraful 1 din Convenția pentru apărarea
drepturilor omului și a libertăților fundamentale, întrucât
îînfrâng dreptul petentului la calea de acces a recursului,
cale prevăzută de lege, în situația în care nu a fost
prezent, din motive ce nu-i sunt imputabile, la termenul la
care a avut loc judecata pe fond a cauzei sale și a fost
pronunțată hotărârea atacabilă prin recurs, ceea ce
înfrânge dreptul la un proces echitabil“.
În același sens, se mai precizează că atât în doctrina
de specialitate, cât și în jurisprudența Curții Constituționale
și a Curții Europene a Drepturilor Omului, s-a statuat că
îdreptul la un proces echitabil depinde de natura
procedurilor, care trebuie să satisfacă o serie de criterii,
între care și dreptul la apărare“.
Dispozițiile de lege criticate, care instituie obligația
părților de a declara recurs în termenul de 5 zile de la
pronunțare împotriva hotărârii instanței de fond, blochează
accesul la această cale de atac a părților care, din diferite
motive, nu au avut posibilitatea să participe la judecarea în
fond a cauzei lor, fără nici o justificare și împiedicând,
totodată, buna desfășurare a procesului.
Față de situația de fapt, se precizează că reclamanta
nu a fost prezentă, din motive neimputabile ei, la judecarea
pe fond a plângerii sale împotriva hotărârii Oficiului
Național pentru Refugiați, prin care i s-a respins cererea
de acordare a statutului de refugiat și, în consecință, nu a
avut cunoștință despre faptul că a fost pronunțată o
hotărâre la același termen și nici despre conținutul
acesteia. Or, imposibilitatea declarării recursului are, în
situația sa, implicații cu atât mai grave, cu cât statele
contractante ale Convenției de la Geneva au obligația de a
asigura investigarea pe fond, cel puțin o dată, a cererii de
protecție a unui cetățean străin, în mod efectiv și nu
formal, așa cum este cazul de față.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că dispozițiile art. 15 alin. (7) din Ordonanța
Guvernului nr. 102/2000, devenite art. 16 alin. (7) după
republicarea acesteia, încalcă prevederile art. 21 alin. (3)
din Constituție și ale art. 6 paragraful 1 din Convenția
pentru apărarea drepturilor omului și a libertăților
fundamentale, referitoare la dreptul la un proces echitabil.

Se precizează, mai întâi, că dispozițiile art. 15 alin. (7)
din ordonanță prevedeau, până la modificarea lor prin
Ordonanța Guvernului nr. 43/2003, că soluția instanței de
fond asupra plângerii formulate de solicitantul statutului de
refugiat sau a unei forme de protecție umanitară putea fi
atacată cu recurs îîn termen de 5 zile de la pronunțare
pentru cei prezenți sau de la comunicare pentru cei lipsă“.
Modificările intervenite și pretinse a fi neconstituționale
stabilesc ca termenul de declarare a recursului să curgă
exclusiv după pronunțarea hotărârii, indiferent de prezența
contestatorului la pronunțare.
Noua reglementare restrânge dreptul la recurs,
încălcându-se astfel dreptul la un proces echitabil,
consacrat de art. 6 din Convenția pentru apărarea
drepturilor omului și a libertăților fundamentale. Totodată,
trebuie avute în vedere și regulile privitoare la modul de
abordare a cererii solicitantului statutului de refugiat,
adoptate în baza Convenției din 1951 și a Protocolului din
1967 privind statutul refugiaților, așa cum sunt stabilite în
Manualul referitor la proceduri și criterii de determinare a
statutului de refugiat, reeditat la Geneva în ianuarie 1992
de Biroul Înaltului Comisariat al Națiunilor Unite pentru
Refugiați. Aceste reguli impun statelor respectarea unor
condiții minimale în ceea ce privește determinarea statutului
și regimului refugiaților, în considerarea situației speciale în
care aceștia se găsesc pe teritoriul unui stat străin.
În sensul argumentării opiniei potrivit căreia textul de
lege criticat încalcă art. 6 din Convenția pentru apărarea
drepturilor omului și a libertăților fundamentale, sunt
invocate și exemple din jurisprudența Curții Europene a
Drepturilor Omului, respectiv decizii de speță privind
consecințele judecării în lipsă asupra respectării dreptului la
un proces echitabil (cauza Colozza împotriva Italiei, 1985,
cauza F.C.B. împotriva Italiei, 1991, cauza T. împotriva
Italiei, 1992).
Regulile procedurale speciale referitoare la termenul
legal de exercitare a căii de atac a recursului de către
solicitantul statutului de refugiat sunt în defavoarea
acestuia, cu atât mai mult cu cât termenul general de
recurs prevăzut de art. 301 din Codul de procedură civilă —
dreptul comun în materie — este de 15 zile de la
comunicarea hotărârii, solicitanții sunt persoane care nu
cunosc, de cele mai multe ori, procedura de judecată a
fondului sau a căilor de atac, și, nu în ultimul rând,
recursul este singura cale de atac ce poate fi exercitată
împotriva hotărârii instanței de fond. Prin urmare, lipsa
solicitantului la momentul pronunțării hotărârii instanței de
fond, chiar dacă o cauză obiectivă, neimputabilă lui, îl
împiedică să folosească singura cale de atac prevăzută de
lege, are ca efect refuzul de a avea acces la o instanță
de judecată care să decidă asupra temeiniciei cererii sale,
astfel fiindu-i pusă în pericol însăși siguranța vieții.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
a dispozițiilor art. 15 alin. (7) din Oronanța Guvernului
nr. 102/2000 este întemeiată, în raport cu prevederile
art. 21 din Constituție.
îManualul privind procedurile și criteriile de determinare
a statutului de refugiat“ (1975, reeditat în 1992) precizează
că statele au o marjă largă de apreciere a procedurilor
celor mai adecvate pentru determinarea statutului de
refugiat, dar totodată recomandă respectarea unui minim

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005
de garanții: dacă solicitantului nu îi este recunoscut statutul
de refugiat, acestuia trebuie să i se acorde un termen în
care să se plângă împotriva hotărârii inițiale prin care se
respinsese cererea, la aceeași sau la altă autoritate,
administrativă sau judiciară, iar pe perioada procedurii de
examinare a plângerii de către autoritatea competentă,
solicitantului trebuie să i se permită să rămână pe teritoriul
statului căruia îi solicită statutul de refugiat. În mod similar,
nici alte reglementări comunitare în materie (de exemplu,
Directiva 2003/9/CE a Consiliului din 27 ianuarie 2003
privind normele minimale ale procedurilor de examinare a
cererilor de acordare a statutului de refugiat) nu impun
statelor membre ale Uniunii Europene un anumit tip de
procedură de examinare a cererilor de refugiat, ci doar
garanțiile de natură procedurală ce trebuie acordate
solicitanților.
Potrivit prevederilor Convenției pentru apărarea
drepturilor omului și a libertăților fundamentale, dar și
jurisprudenței Curții Europene a Drepturilor Omului, îstatele
nu sunt obligate să creeze căi de atac pentru toate
situațiile, dar, dacă totuși o fac, au obligația, în temeiul
art. 6 din Convenție, de a asigura respectarea exigențelor
unui proces echitabil în exercitarea căilor de atac astfel
create“.
Or, din această perspectivă, textul de lege criticat
limitează, în forma sa actuală, posibilitatea formulării
recursului numai la cazurile în care persoanele în cauză
sunt prezente la pronunțare. Susținându-se punctul de
vedere al instanței de judecată în fața căreia a fost
invocată excepția de neconstituționalitate, se arată că
limitarea este de natură a afecta dreptul de acces la
instanță în însăși substanța sa, încălcându-se art. 6 din
Convenție.
În final, se menționează că, în sensul constituționalității
textului de lege criticat, Curtea Constituțională s-a mai
pronunțat, de exemplu prin Decizia nr. 231 din 25 mai
2004, însă examenul de constituționalitate nu a vizat
prevederile art. 21 din Legea fundamentală, ci alte norme
ale acesteia, apreciate în decizia amintită a fi respectate.
Avocatul Poporului consideră că dispozițiile art. 16
alin. (7) din Ordonanța Guvernului nr. 102/2000 privind
statutul și regimul refugiaților în România sunt
constituționale. Astfel, se arată că dispozițiile criticate înu
conțin norme contrare dreptului părților interesate de a se
adresa justiției pentru apărarea drepturilor, libertăților și
intereselor lor legitime, de a beneficia de un proces
echitabil, precum și de judecarea cauzei lor într-un termen
rezonabil. Procedura pentru acordarea statutului de refugiat
reprezintă o situație juridică specifică, care nu se poate
confunda cu procedura legală pentru soluționarea altor
categorii de cereri, iar legiuitorul poate institui, în
considerarea acestei situații, o procedură aparte.“ În acest
sens, sunt invocate deciziile Curții Constituționale
nr. 231/2004 și nr. 417/2004.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.

3

Obiectul excepției de neconstituționalitate, potrivit
încheierii de sesizare, îl constituie dispozițiile art. 15
alin. (7) din Ordonanța Guvernului nr. 102/2000 privind
statutul și regimul refugiaților în România, publicată în
Monitorul Oficial al României, Partea I, nr. 436 din 3
septembrie 2000, aprobată cu modificări prin Legea
nr. 323/2001, publicată în Monitorul Oficial al României,
Partea I, nr. 342 din 27 iunie 2001, modificată prin art. I
pct. 12 din Ordonanța Guvernului nr. 43/2004, publicată în
Monitorul Oficial al României, Partea I, nr. 92 din
31 ianuarie 2004. Ulterior sesizării Curții Constituționale,
Ordonanța Guvernului nr. 102/2000 a fost republicată în
Monitorul Oficial al României, Partea I, nr. 1.136 din
1 decembrie 2004, astfel că, urmare a renumerotării
textelor, obiectul excepției de neconstituționalitate îl
constituie dispozițiile art. 16 alin. (7) din ordonanța
menționată, care au următorul cuprins:
— Art. 16 alin. (7): îÎmpotriva hotărârii instanței,
contestatarul sau Oficiul Național pentru Refugiați poate
declara recurs în termen de 5 zile de la pronunțare. Declararea
recursului în termen suspendă executarea dispoziției de
părăsire a teritoriului.“
Autorul excepției de neconstituționalitate susține că
dispozițiile legale criticate încalcă prevederile art. 21
alin. (3) din Constituție, care au următorul cuprins:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“
De asemenea, sunt invocate și prevederile art. 6
paragraful 1 teza întâi din Convenția pentru apărarea
drepturilor omului și a libertăților fundamentale, ratificată de
România prin Legea nr. 30/1994, publicată în Monitorul
Oficial al României, Partea I, nr. 135 din 31 mai 1994.
Aceste dispoziții prevăd următoarele:
î1. Orice persoană are dreptul la judecarea în mod echitabil,
în mod public și într-un termen rezonabil a cauzei sale, de
către o instanță independentă și imparțială, instituită de lege,
care va hotărî fie asupra încălcării drepturilor și obligațiilor sale
cu caracter civil, fie asupra temeiniciei oricărei acuzații în
materie penală îndreptate împotriva sa. (...).“
Examinând excepția de neconstituționalitate, Curtea
Constituțională reține următoarele:
Dispozițiile art. 16 alin. (7) din Ordonanța Guvernului
nr. 102/2000 instituie un termen de 5 zile de la pronunțare,
înăuntrul căruia contestatarul sau Oficiul Național pentru
Refugiați poate declara recurs împotriva hotărârii instanței
ce soluționează plângerea împotriva hotărârii Oficiului
Național de Refugiați de admitere sau de respingere a
cererii de acordare a statutului de refugiat.
Autorul excepției de neconstituționalitate consideră că
textul de lege criticat îngrădește dreptul la un proces
echitabil, consacrat de art. 21 alin. (3) din Constituție și de
art. 6 paragraful 1 din Convenția pentru apărarea
drepturilor omului și a libertăților fundamentale, prin aceea
că persoana care, din motive neimputabile, nu este
prezentă la pronunțarea în ședință publică a hotărârii
instanței, și, în consecință, nu cunoaște soluția pronunțată,
nu mai are posibilitatea de a o ataca, termenul legal de
recurs fiind de 5 zile de la pronunțare.
Curtea observă că dispozițiile de lege atacate au fost
modificate prin art. I pct. 12 din Ordonanța Guvernului
nr. 43/2004, în sensul eliminării posibilității declarării
recursului în termen de 5 zile de la comunicare, pentru cei
lipsă. Totodată, recursul poate fi declarat și de către Oficiul
Național al Refugiaților (înlocuind procurorul în calitatea sa
procesuală activă) și are ca efect suspendarea executării
dispoziției de părăsire a teritoriului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 986/7.XI.2005

Potrivit notei de fundamentare a Ordonanței Guvernului
nr. 43/2004 pentru modificarea și completarea Ordonanței
Guvernului nr. 102/2000, dar și din economia dispozițiilor
modificatoare, în ansamblul lor, rezultă că procedura de
acordare a statutului de refugiat a fost adaptată cerințelor
de celeritate și eficiență impuse de specificul domeniului de
reglementare, precum și de legislația europeană în
domeniu, în sensul simplificării procedurilor pentru
rezolvarea de îndată a cererilor privind acordarea unei
forme de protecție umanitară, urmărindu-se totodată
respectarea minimului de garanții procedurale prevăzute de
actele juridice internaționale în materie de refugiați.
Curtea constată că măsura suprimării posibilității de
declarare a recursului și de către cei absenți în termenul
de 5 zile de la comunicare nu este de natură a afecta
dreptul părților la un proces echitabil sau dreptul acestora
la apărare, având în vedere specificul de reglementare al
regimului refugiaților în România. În acest sens, Curtea
observă că, potrivit art. 301 din Codul de pocedură civilă,
îtermenul de recurs este de 15 zile de la comunicarea
hotărârii, dacă legea nu dispune altfel“. Or, procedura de
acordare a statutului de refugiat are caracter special,
derogatoriu de la normele dreptului comun, având în
vedere categoria de persoane vizate, precum și cerințele
de celeritate și eficiență proprii domeniului de reglementare.
Caracterul special al procedurii este justificat, de
asemenea, și prin echilibrul pe care legiuitorul trebuie să-l
mențină între interesul general de a asigura securitatea
națională și ordinea publică, pe de o parte, și respectarea
unui minim de garanții al exercițiului drepturilor individuale,
pe de altă parte. Totodată, potrivit art. 126 alin. (2) din
Constituție, legiuitorul are competența ca, în considerarea
unor situații deosebite, să reglementeze reguli de
procedură speciale, evident cu respectarea tuturor
drepturilor garantate constituțional, fără ca prin aceasta să
se poată susține că sunt încălcate drepturile și libertățile
fundamentale.
În acest context, Curtea consideră că limitarea
exercitării dreptului de recurs înăuntrul unui termen de
5 zile ce decurge doar de la momentul pronunțării hotărârii
judecătorești, indiferent dacă și din ce motive partea a fost
sau nu prezentă, este justificată prin specificul cauzelor
respective, care se soluționează în cadrul unei proceduri
speciale, ce nu afectează dreputul la un proces echitabil.
Persoanele aflate în procedura de acordare a statutului de
refugiat trebuie să dea dovadă de diligență în exercitarea
drepturilor lor, iar absența lor în momentul pronunțării
hotărârii judecătorești, chiar din motive neimputabile
acestora, nu împiedică în mod obiectiv continuarea
procedurii prin declararea recursului în termenul legal.
Accesul liber la justiție și dreptul la apărare — aspecte
esențiale ale dreptului la un proces echitabil — sunt
asigurate prin respectarea cerințelor procedurale specifice
(citarea părților, publicitatea ședințelor de judecată etc.),
precum și prin reglementarea căii de atac a recursului,
care, însă, conform art. 129 din Constituție, se exercită în
condițiile legii.
Curtea constată, totodată, că în urma modificării art. 16
alin. (7) din Ordonanța Guvernului nr. 102/2000 prin art. I
pct. 12 din Ordonanța Guvernului nr. 43/2004, recursul
formulat în termen a dobândit efect suspensiv. În aceste
condiții, interesul solicitantului de a urmări soluția instanței

de judecată și de a o ataca, dacă este nemulțumit, este
cu atât mai evident și justificat, de vreme ce declararea
recursului în termenul legal suspendă executarea dispoziției
de părăsire a teritoriului.
În ceea ce privește susținerile autoarei excepției
referitoare la obligațiile statelor contractante ale Convenției
din 28 iulie 1951 privind statutul refugiaților de a asigura
judecarea în fond, cel puțin o dată, în mod concret și nu
formal, a cererii de acordare a unei forme de protecție
condiționată, Curtea observă că și acestea sunt
neîntemeiate. Potrivit prevederilor art. 32 din Convenția
privind statutul refugiaților, ratificată prin Legea nr. 46/1991,
publicată în Monitorul Oficial al României, Partea I,
nr. 148 din 17 iulie 1991, î1. Statele contractante nu vor
expulza un refugiat care se găsește în mod legal pe teritoriul
lor decât pentru rațiuni de securitate națională sau de ordine
publică.
2. Expulzarea unui asemenea refugiat nu va avea loc decât
în executarea unei hotărâri adoptate conform procedurii
prevăzute de lege. Refugiatului va trebui să i se permită, în
afara cazului în care rațiuni imperioase privind securitatea
națională se opun, să prezinte probe în apărarea sa, să poată
face recurs și să poată fi reprezentat în acest scop, în fața unei
autorități competente sau în fața uneia sau mai multor
persoane special desemnate de autoritatea competentă.
3. Statele contractante vor acorda unui asemenea refugiat
un termen rezonabil pentru a-i permite să încerce să fie admis
legal într-o altă țară. Statele contractante pot aplica, în cadrul
acestui termen, măsurile de ordine internă pe care le vor
considera oportune.“
Curtea constată că atât prevederile Ordonanței
Guvernului nr. 102/2000, în ansamblul său, cât și textul de
lege criticat, în special, nu conțin norme contrare
prevederilor convenționale menționate. Împotriva hotărârii
Oficiului Național pentru Refugiați de respingere a cererii
de acordare a statutului de refugiat solicitantul poate
formula plângere în fața instanței de judecată, în termen
de 10 zile de la data primirii dovezii de comunicare a
acesteia, iar hotărârea instanței poate fi atacată, la rândul
ei, cu recurs, în condițiile prevăzute de art. 16 alin. (7). Pe
de altă parte, solicitantul nu este supus riscului de a fi
expulzat și returnat până la încheierea procedurii în mod
definitiv și irevocabil, deoarece recursul este suspensiv de
executare a dispoziției de părăsire a teritoriului. Astfel,
Curtea observă că atât drepturile procedurale ale
solicitantului, cât și principiul nereturnării sunt garantate și
nu contravin prevederilor Convenției din 28 iulie 1951
privind statutul refugiaților și nici altor documente juridice
internaționale în materie de refugiați, referitoare la minimul
de garanții procedurale pe care România, în calitate de
stat parte, are obligația să le asigure.
În ceea ce privește susținerile autoarei excepției referitoare
la doctrina de specialitate, precum și soluțiile de speță din
jurisprundența Curții Europene a Drepturilor Omului privind
dreptul la un proces echitabil, indicate de instanța de
judecată în fața căreia a fost invocată excepția de
neconstituționalitate, Curtea apreciază că aceste susțineri
nu au relevanță. Aspectele particulare cauzelor menționate
vizează judecarea și condamnarea în lipsă a reclamantului,
fără ca procedura de citare a acestuia să fie legal și
efectiv îndeplinită, în vreme ce situația solicitantului
statutului de refugiat din prezenta cauză este diferită.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (7) din Ordonanța Guvernului nr. 102/2002
privind statutul și regimul refugiaților în România, excepție ridicată de cetățeanul chinez Zhao Li în Dosarul
nr. 7.248/RF/2004 al Tribunalului București — Secția a VIII-a conflicte de muncă, asigurări sociale, contencios
administrativ și fiscal.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de organizare și desfășurare a concursului
pentru ocuparea funcțiilor de inspector școlar general/inspector școlar general adjunct
din inspectoratele școlare și de director al casei corpului didactic
În temeiul art. 142, al art. 143 alin. (1) și (2) și al art. 144 alin. (1) din Legea învățământului nr. 84/1995,
republicată, cu modificările și completările ulterioare, precum și al art. 20 alin. (2) și (3), al art. 24 și 31 din Legea
nr. 128/1997 privind Statutul personalului didactic, cu modificările și completările ulterioare,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Metodologia de organizare și
desfășurare a concursului pentru ocuparea funcțiilor de
inspector școlar general/inspector școlar general adjunct din
inspectoratele școlare și de director al casei corpului
didactic, cuprinsă în anexa care face parte integrantă din
prezentul ordin.
Art. 2. — Cu data intrării în vigoare a prezentului ordin
se abrogă prevederile Ordinului ministrului educației și
cercetării nr. 4.364/2001 privind Metodologia de organizare

și desfășurare a concursului pentru funcțiile de inspector
școlar general/general adjunct la inspectoratul școlar și de
director al casei corpului didactic.
Art. 3. — Direcția generală managementul resurselor
umane din Ministerul Educației și Cercetării și
inspectoratele școlare vor duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Mircea Miclea
București, 28 octombrie 2005.
Nr. 5.351.
ANEXĂ

METODOLOGIA
de organizare și desfășurare a concursului pentru ocuparea funcțiilor de inspector școlar general/inspector școlar
general adjunct din inspectoratele școlare și de director al casei corpului didactic
CAPITOLUL I
Dispoziții generale
Art. 1. — Prezenta metodologie este elaborată pe baza
prevederilor art. 142, ale art. 143 alin. (1) și (2) și ale

art. 144 alin. (1) din Legea învățământului nr. 84/1995,
republicată, cu modificările și completările ulterioare, precum
și ale art. 20 alin. (2) și (3) și ale art. 24 și 31 din Legea
nr. 128/1997 privind Statutul personalului didactic, cu
modificările și completările ulterioare.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 986/7.XI.2005

Art. 2. — La concursul pentru ocuparea funcțiilor de
inspector școlar general/inspector școlar general adjunct de
la inspectoratul școlar și de director al casei corpului
didactic poate candida personalul didactic care îndeplinește,
cumulativ, următoarele condiții:
a) este absolvent al unei instituții de învățământ
superior de lungă durată, cu diplomă de licență sau
echivalentă;
b) este personal didactic titular în învățământ și are
gradul didactic I sau titlul științific de doctor;
c) are o vechime în învățământul preuniversitar de cel
puțin 8 ani, din care cel puțin 4 în ultimii 10 ani;
d) a obținut calificativul îfoarte bine“ în ultimii 4 ani;
e) are recomandare/caracterizare (aceasta vizează
calitățile profesionale, manageriale și morale) din partea
consiliului profesoral al unității de învățământ sau din
partea consiliului de administrație al inspectoratului școlar
ori recomandarea senatului universității sau a organului de
conducere al instituției, în cazul în care candidatul își
desfășoară activitatea în condițiile prevăzute la art. 101
alin. (1)—(3) din Legea nr. 128/1997, cu modificările și
completările ulterioare;
f) dovedește calități în activitatea didactică și în funcții
de conducere, îndrumare și control anterioare, în sistemul
de învățământ preuniversitar;
g) este apt din punct de vedere medical pentru
îndeplinirea funcției, conform prevederilor art. 4 din Legea
nr. 128/1997, cu modificările și completările ulterioare;
h) la data susținerii concursului, are vârsta cu cel puțin
4 ani mai mică decât vârsta maximă de pensionare pentru
munca depusă și limita de vârstă.
CAPITOLUL II
Organizarea concursului
Art. 3. — (1) Concursul pentru ocuparea funcțiilor de
inspector școlar general/inspector școlar general adjunct de
la inspectoratul școlar și de director la casa corpului
didactic se organizează de către Ministerul Educației și
Cercetării.
(2) Secretarul de stat pentru învățământul preuniversitar
din Ministerul Educației și Cercetării stabilește perioada de
organizare și desfășurare a concursului. Ministerul Educației
și Cercetării anunță în presa centrală și inspectoratul școlar
în presa locală, cu cel puțin 30 de zile înainte, organizarea
concursului și condițiile referitoare la înscrierea și
participarea la concurs a candidaților.
(3) Ministerul Educației și Cercetării și inspectoratul
școlar afișează la sediile proprii perioada de înscriere,
metodologia de concurs (inclusiv anexele nr. 1—7) și lista
documentelor necesare înscrierii la concurs.
(4) Înscrierea la concurs se încheie cu 15 zile înaintea
datei de susținere a concursului. Sunt acceptate la
înscriere numai dosarele candidaților care întrunesc integral
condițiile prevăzute în prezenta metodologie. Lista acestora,
vizată de consilierul juridic al inspectoratului școlar, se
afișează la sediul inspectoratului școlar.
Art. 4. — Dosarul de înscriere la concurs se depune la
inspectorul școlar pentru managementul resurselor umane
de la inspectoratul școlar și trebuie să conțină:
a) cerere de înscriere;

b) curriculum vitae, redactat după modelul comun
european, în conformitate cu Hotărârea Guvernului
nr. 1.021/2004 (anexa nr. 1), la care se anexează
documente doveditoare;
c) copii, certificate îconform cu originalul“ de către
conducerea unității de învățământ/instituției de la care
provine candidatul, ale:
1. certificatului de naștere și, după caz, ale certificatului
de căsătorie;
2. actului de titularizare în învățământ;
3. adeverințelor/certificatelor/diplomelor de acordare a
gradelor didactice/titlului științific de doctor;
4. carnetului de muncă sau documentului echivalent,
completat la zi, eliberat de unitatea de învățământ/instituția
de la care provine candidatul, în conformitate cu art. 34,
alin. (5) din Legea nr. 53/2003 — Codul muncii, cu
modificările și completările ulterioare;
5. hotărârilor judecătorești, pentru persoanele care și-au
schimbat numele din diferite motive;
d) copii legalizate ale actelor de studii (diploma de
licență sau echivalentă ș.a.); legalizarea acestora se face
la notariat sau la alte autorități învestite cu acest drept;
e) adeverință de vechime efectivă în învățământul
preuniversitar care să ateste îndeplinirea condițiilor
prevăzute la art. 2 lit. c) (în original);
f) adeverință ce cuprinde calificativele pentru ultimii 4
ani (în original);
g) recomandarea/caracterizarea consiliului profesoral al
unității de învățământ sau a consiliului de administrație al
inspectoratului școlar ori recomandarea senatului
universității sau a organului de conducere al instituției, în
cazul în care candidatul își desfășoară activitatea în
condițiile prevăzute la art. 101 alin. (1)—(3) din Legea
nr. 128/1997, cu modificările și completările ulterioare (în
original);
h) adeverința medicală, în original, eliberată în
conformitate cu prevederile art. 4 din Legea nr. 128/1997,
cu modificările și completările ulterioare;
i) declarație pe propria răspundere sau adeverință, în
original, care să ateste că nu a desfășurat poliție politică;
j) cazier judiciar, în original;
k) cerere scrisă privind limba străină, de circulație
internațională, în care dorește să susțină proba de concurs
prevăzută la art. 12 lit. b);
l) oferta managerială a candidatului pentru postul pentru
care candidează, depusă în plic sigilat;
m) opisul dosarului, în dublu exemplar; un exemplar se
restituie, sub semnătură, persoanei care a depus dosarul.
NOTĂ: În dosar se numerotează fiecare filă, iar numărul
total de file se consemnează în opis.
Art. 5. — (1) Dosarul este înregistrat dacă sunt
respectate în totalitate condițiile prevăzute la art. 4. După
înregistrare nu se admite completarea cu documente a
dosarului de concurs.
(2) În caz de respingere, motivele sunt consemnate în
opisul dosarului, care este semnat de inspectorul școlar
pentru managementul resurselor umane de la inspectoratul
școlar și de persoana care depune dosarul.
(3) Un reprezentant al inspectoratului școlar, desemnat
de inspectorul școlar general prin decizie scrisă, depune la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005
direcția generală de resort din Ministerul Educației și
Cercetării, cu 12 zile înaintea concursului, lista candidaților
și dosarele de concurs ale acestora, vizate de consilierul
juridic al inspectoratului școlar.
Art. 6. — Ministrul educației și cercetării numește, prin
ordin, în termen de 10 zile de la anunțarea concursului,
comisia de elaborare a subiectelor și comisia de concurs.
Art. 7. — (1) Comisia de elaborare a subiectelor de
concurs pentru ocuparea funcției de inspector școlar
general/inspector școlar general adjunct al inspectoratului
școlar, respectiv director al casei corpului didactic, are
următoarea componență:
• președinte — secretarul de stat pentru învățământul
preuniversitar;
• membri: directorul general/director de la Direcția
generală managementul resurselor umane din Ministerul
Educației și Cercetării și câte un inspector de specialitate
din cadrul Direcției generale învățământ preuniversitar din
Ministerul Educației și Cercetării, pentru fiecare limbă
străină aleasă de candidați;
• secretar — un inspector de specialitate/consilier de la
Direcția generală managementul resurselor umane din
Ministerul Educației și Cercetării.
(2) Comisia de elaborare a subiectelor de concurs
elaborează:
— un set de 100 de itemi din legislația școlară;
— un set de 100 de itemi din managementul
educațional și administrativ;
— un set de câte 40 de itemi din managementul
educațional pentru fiecare limbă străină aleasă de
candidați.
Art. 8. — (1) Comisia de concurs pentru ocuparea
funcției de inspector școlar general al inspectoratului școlar
are următoarea componență:
• președinte — secretarul de stat pentru învățământul
preuniversitar;
• membri: 3 inspectori școlari generali de la
inspectoratele școlare și un director general/director cu
competențe în domeniu din Ministerul Educației și
Cercetării.
(2) Secretariatul comisiei de concurs este asigurat de
un inspector de specialitate/consilier de la Direcția generală
managementul resurselor umane din Ministerul Educației și
Cercetării.
(3) Ca observatori participă câte un reprezentant
desemnat de federațiile sindicale reprezentative la nivel de
ramură învățământ, care au organizații sindicale în
județul/municipiul București pentru care se organizează
concursul.
Art. 9. — (1) Comisia de concurs pentru ocuparea
funcției de inspector școlar general adjunct al
inspectoratului școlar și director al casei corpului didactic
are următoarea componență:
• președinte — secretarul de stat pentru învățământul
preuniversitar;
• membri: 3 inspectori școlari generali de la
inspectoratele școlare, dintre care unul este inspectorul
școlar general al inspectoratului școlar pentru care se
organizează concursul, și un director general/director cu

7

competențe în domeniu din Ministerul Educației și
Cercetării.
(2) Secretariatul comisiei de concurs este asigurat de
un inspector de specialitate/consilier de la Direcția generală
managementul resurselor umane din Ministerul Educației și
Cercetării.
(3) Ca observatori participă câte un reprezentant
desemnat de federațiile sindicale reprezentative la nivel de
ramură învățământ, care au organizații sindicale în
județul/municipiul București pentru care se organizează
concursul.
Art. 10. — Comisiile de concurs prevăzute la art. 8 și 9
au următoarele atribuții:
— stabilesc, în ziua concursului, subiectele pentru testul
grilă, selectând dintre itemii elaborați de comisia prevăzută
la art. 7;
— notează fiecare candidat la fiecare probă a
concursului;
— stabilesc planul interviului și realizează interviul.
Art. 11. — Secretarul și observatorii participă la
activitățile comisiilor, dar nu se implică în examinarea și
evaluarea candidaților. Observatorii au dreptul să-și exprime
mențiunile privind corectitudinea organizării și desfășurării
concursului, în procesul-verbal menționat la art. 15.
CAPITOLUL III
Probele de concurs și evaluarea candidaților
Art. 12. — Concursul pentru ocuparea funcțiilor de
inspector școlar general/inspector școlar general adjunct de
la inspectoratul școlar și de director la casa corpului
didactic cuprinde 3 probe:
a) evaluarea curriculumului vitae:
— analiza și evaluarea rezultatelor obținute în educație
și formare, a aptitudinilor și a competențelor personale, pe
baza itemilor și punctajului din anexa nr. 2. Punctajul
maxim este de 50 de puncte (10 puncte/membru al
comisiei). Punctajul minim de promovare a probei este de
35 de puncte;
b) susținerea unui test grilă, utilizând calculatorul
Testul constă în:
1. rezolvarea a 10 itemi: 5 itemi din legislația școlară și
5 itemi din managementul educațional și administrativ,
dintre care 3 itemi vor fi formulați în limba străină aleasă
de candidat. Fiecare item este punctat cu 0,75 puncte;
2. expedierea, la o adresă e-mail indicată de comisie,
a testului rezolvat (2,50 puncte)
Punctajul
maxim
este
de
50
de
puncte
(10 puncte/membru al comisiei), iar cel minim de
promovare a probei este de 35 de puncte. Durata de
susținere a testului este de o oră;
c) interviu:
— interviu în fața comisiei de concurs, care apreciază
calitatea și susținerea ofertei manageriale, precum și
răspunsul la întrebările referitoare la inspecția școlară,
legislația școlară, managementul educațional și deontologia
profesională, pe baza itemilor și a punctajului din
anexa nr. 4.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 986/7.XI.2005

Punctajul maxim este de 50 de puncte (10 puncte/
membru al comisiei). Punctajul minim de promovare a
probei este de 35 de puncte.
Punctajul minim de promovare a concursului este de
105 puncte (câte 35 de puncte/probă concurs).
CAPITOLUL IV
Desfășurarea concursului
Art. 13. — (1) Concursul se desfășoară la sediul
Ministerului Educației și Cercetării.
(2) Programul de desfășurare a concursului se stabilește
de secretarul de stat pentru învățământul preuniversitar, se
afișează la sediul Ministerului Educației și Cercetării și se
anunță inspectoratelor școlare pentru care se organizează
concurs, cu 10 zile înaintea datei de susținere a
concursului.
(3) Schimbările care pot surveni, din motive obiective,
privind locul, data și programul de desfășurare a
concursului sunt aduse la cunoștință candidaților și
observatorilor, în scris, cu cel puțin 48 de ore înaintea
acestuia, de către persoanele împuternicite din cadrul
ministerului. În situații excepționale, când termenul de
48 de ore nu poate fi respectat, constatarea imposibilității
desfășurării concursului se consemnează de secretarul
comisiei într-un proces-verbal semnat de membrii comisiei
de concurs și de observatori.
(4) Reprogramarea concursului se face în baza
comunicării Ministerului Educației și Cercetării, însoțită de
copia procesului-verbal de constatare a imposibilității
desfășurării concursului la data stabilită.
CAPITOLUL V
Stabilirea și afișarea rezultatelor
Art. 14. — (1) Evaluarea probelor de concurs se face
de președintele comisiei de concurs și de membrii
acesteia, în plenul comisiei, prin acordarea de puncte,
potrivit itemilor menționați în anexele nr. 2, 3 și 4.
(2) Punctajul acordat la fiecare probă, pentru fiecare
candidat, va fi consemnat în borderoul de notare prevăzut
în anexa nr. 5.
(3) Sunt declarați admiși candidații care au realizat
punctajul minim de promovare pentru fiecare probă,
respectiv au totalizat 105 puncte.
(4) Candidații declarați admiși la concursul pentru
ocuparea funcției de inspector școlar general sunt eligibili
pentru ocuparea acestei funcții.
Art. 15. — Secretarul comisiei de concurs întocmește
procesul-verbal în care consemnează desfășurarea și
rezultatele concursului, precum și mențiunile persoanelor
desemnate ca observatori. Procesul-verbal este semnat de
președintele comisiei, de membrii acesteia și de persoanele
desemnate ca observatori.
Art. 16. — Rezultatele concursului se afișează, în
ordinea descrescătoare a punctajelor totale obținute de
candidați, la sediul Ministerului Educației și Cercetării, după
încheierea concursului, în aceeași zi.

Art. 17. — (1) Eventualele contestații la hotărârile
comisiei de concurs se adresează ministrului educației și
cercetării și se depun, în termen de 5 (cinci) zile lucrătoare
de la afișarea rezultatelor concursului, la registratura
Ministerului Educației și Cercetării. Hotărârea ministrului
educației și cercetării este definitivă și se comunică, în
termen de 7 zile lucrătoare, contestatarului.
(2) Nu se pot contesta rezultatele concursului altui
candidat.
(3) Rezultatele finale, după soluționarea contestațiilor, se
afișează la sediul Ministerului Educației și Cercetării.
(4) Dintre candidații admiși, după soluționarea
contestațiilor, la concursul pentru ocuparea funcției de
inspector școlar general adjunct la inspectoratul
școlar/director la casa corpului didactic este declarat reușit
candidatul care a obținut cel mai mare punctaj.
(5) Lista candidaților admiși, după soluționarea
contestațiilor, la concursul pentru ocuparea funcției de
inspector școlar general la inspectoratul școlar, redactată în
ordinea descrescătoare a punctajelor totale obținute de
candidați, se transmite, în termen de 24 de ore, instituției
prefectului din județul pentru care s-a organizat concursul.
Lista va fi însoțită de C.V.-ul candidaților.
CAPITOLUL VI
Dispoziții finale
Art. 18. — Numirea în funcția de inspector școlar
general la inspectoratul școlar se face, la propunerea
prefectului din județul pentru care s-a organizat concursul,
prin ordin al ministrului educației și cercetării, dintre
candidații declarați admiși la concursul pentru ocuparea
funcției de inspector școlar general de la inspectoratul
școlar, în conformitate cu prevederile art. 25 din Legea
nr. 340/2004 privind instituția prefectului.
Art. 19. — Numirea candidaților declarați reușiți la
concursul pentru ocuparea funcțiilor de inspector școlar
general adjunct de la inspectoratul școlar și de director la
casa corpului didactic se face prin ordin al ministrului
educației și cercetării, după expirarea perioadei de
depunere și de rezolvare a contestațiilor.
Art. 20. — (1) Inspectorul școlar general încheie cu
ministrul educației și cercetării un contract de management
educațional, ale cărui condiții contractuale sunt reevaluate
o dată la 4 (patru) ani.
(2) Inspectorul școlar general încheie un contract de
management educațional cu inspectorul școlar general
adjunct și cu directorul casei corpului didactic aflați în
subordonarea sa. Condițiile contractuale sunt reevaluate o
dată la 4 (patru) ani.
Art. 21. — Membrii comisiilor de concurs, precum și
persoanele desemnate ca observatori, înainte de
desfășurarea concursului, vor declara pe propria
răspundere că nu au în rândul candidaților rude sau afini
până la gradul IV inclusiv ori relații conflictuale cu vreun
candidat.
Art. 22. — Anexele nr. 1—7*) fac parte integrantă din
prezenta metodologie.

*) Anexele nr. 1—7 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005

9
ANEXA Nr. 1

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 986/7.XI.2005
ANEXA Nr. 2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005

11
ANEXA Nr. 3

ANEXA Nr. 4

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 986/7.XI.2005

ANEXA Nr. 5

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005

13
ANEXA Nr. 6

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 986/7.XI.2005
ANEXA Nr. 7

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 986/7.XI.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 986/7.XI.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 986/7.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|063983]
ISSN 1453—4495

PDF compression, OCR, web-optimization with CVISION's PdfCompressor

