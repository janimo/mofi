PARTEA

Anul 173 (XVII) — Nr. 327

I

LEGI, DECRETE, HOTĂRÂRI ȘI ALTE ACTE

Marți, 19 aprilie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 82 din 10 februarie 2005 referitoare la
excepția de neconstituționalitate a dispozițiilor
art. 56 alin. 2 din Legea nr. 58/1998 privind
activitatea bancară, ale art. 36 alin. (1) din Legea
nr. 64/1995 privind procedura reorganizării
judiciare și a falimentului și ale art. 27 pct. 5 și 9,
precum și ale art. 88 din Codul de procedură
civilă ...........................................................................

— Hotărâre privind stabilirea cuantumului și
condițiilor de acordare a compensației lunare
pentru chirie cuvenite polițiștilor...............................

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5.287/2004. — Ordin al ministrului educației și cercetării
privind programele valabile pentru concursul
național unic pentru ocuparea posturilor didactice
declarate vacante în învățământul preuniversitar.......
1–5

HOTĂRÂRI ALE GUVERNULUI ROMÂNIEI
284.

Nr.

6–8

CURȚII

9

63. — Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Procedurii de implementare a
Programului pentru dezvoltarea abilităților
antreprenoriale în rândul tinerilor și facilitarea
accesului acestora la finanțare — START .............

9–16

CONSTITUȚIONALE

CURTEA CONSTITUȚIONALĂ

D E C I Z I A Nr. 82
din 10 februarie 2005

referitoare la excepția de neconstituționalitate a dispozițiilor art. 56 alin. 2
din Legea nr. 58/1998 privind activitatea bancară, ale art. 36 alin. (1) din Legea nr. 64/1995
privind procedura reorganizării judiciare și a falimentului și ale art. 27 pct. 5 și 9,
precum și ale art. 88 din Codul de procedură civilă
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Daniela Titian
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 56 alin. 2 din Legea nr. 58/1998, ale
art. 29 alin. (1) din Legea nr. 64/1995 și ale art. 27 pct. 5 și
9, precum și ale art. 88 din Codul de procedură civilă,
excepție ridicată de Societatea Comercială îElemar Star“ —
S.R.L. Călărași în Dosarul nr. 5F/2004 al Tribunalului
Călărași.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. Se arată că, în

2

MONITORUL OFICIAL AL ROMÂNIEI, PARTEA I, Nr. 327/19.IV.2005

jurisprudența sa, Curtea Constituțională s-a mai pronunțat
asupra excepției de neconstituționalitate a prevederilor
art. 56 alin. 2 din Legea nr. 58/1998 și ale art. 29 alin. (1)
din Legea nr. 64/1995, în sensul respingerii acesteia.
Celelalte critici ale autorului excepției exced controlului de
constituționalitate, întrucât privesc situații care aparțin
competenței instanțelor judecătorești, apreciind că sub
acest aspect excepția este inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 17 august 2004, pronunțată în
Dosarul nr. 5F/2004, Tribunalul Călărași a sesizat Curtea
Constituțională cu excepția de neconstituționalitate a
dispozițiilor art. 56 alin. 2 din Legea nr. 58/1998, ale art. 29
alin. (1) din Legea nr. 64/1995 și ale art. 27 pct. 5 și 9,
precum și ale art. 88 din Codul de procedură civilă,
excepție ridicată de Societatea Comercială îElemar Star“ —
S.R.L. Călărași într-o cauză având ca obiect judecarea
cererii privind deschiderea procedurii prevăzute de Legea
nr. 64/1995, formulată împotriva autorului excepției.
În motivarea excepției de neconstituționalitate, într-o
argumentare amplă, în care pe lângă invocarea unor texte
constituționale considerate a fi încălcate se fac numeroase
referiri la dispoziții din Codul de procedură civilă, din Codul
civil, din alte legi, precum și la jurisprudența unor instanțe
judecătorești, inclusiv la hotărâri pronunțate în alte cauze
în care este parte, autorul excepției susține, în esență,
următoarele:
— Dispozițiile art. 56 alin. 2 din Legea nr. 58/1998, prin
care contractele de credit financiar și garanțiile reale și
personale constituie titlu executoriu, încalcă prevederile
constituționale ale art. 15 alin. (2), art. 21 alin. (1), art. 123
[devenit, după republicarea Constituției art. 124] și art. 125
alin. (1) [devenit art. 126 alin. (1)]. Autorul excepției susține
că prevederile legale criticate, care dau putere de titlu
executoriu contractelor de credit bancar, precum și
garanțiilor reale și personale, contravin unor dispoziții din
legislația civilă și procesual civilă, referindu-se în acest
sens la unele hotărâri pronunțate de instanțele
judecătorești.
Se mai arată în susținerea excepției că îdispozițiile Legii
nr. 58/1998 și normele sale de aplicare încalcă prevederile
art. 15 din Constituția României, conform cărora «Legea
dispune numai pentru viitor, cu excepția legii penale mai
favorabile», or, Legea nr. 58/1998 este o lege civilă“. Astfel,
arată autorul excepției, în continuare, îLegea nr. 58/1998 a
fost publicată în Monitorul Oficial al României, Partea I,
nr. 121 din 23 martie 1998, iar potrivit art. 92 din
conținutul ei, a intrat în vigoare la 30 de zile de la
publicare, adică la 30 aprilie 1998; conform Constituției
României, de la această dată începe să producă efecte și
nu anterior ei, nu retroactiv“. În consecință, autorul
excepției consideră că prevederile criticate nu pot fi
aplicate contractelor de credit încheiate anterior intrării în
vigoare a legii respective.
În același timp autorul excepției susține că textul de
lege criticat încalcă dreptul de acces la justiție și dreptul la
apărare. În acest sens, se arată că îpartea căreia i se
opune actul executării silite, pe calea judecării unei cereri
de încuviințare a executării silite, are interesul de a-și
formula apărarea, interes legitim, ocrotit de legiuitor, și
poate invoca chiar nulitatea absolută a titlului în baza
căruia se cere încuviințarea executării silite, nulitate care,
admisă, poate avea drept consecință respingerea cererii de
executare și anularea convenției ce a stat la baza ei, așa
încât, desființat fiind însuși temeiul juridic ce a stat la baza
formulării cererii, o alta nu mai poate fi [promovată] în

baza înscrisului formulat. În acest mod, răpindu-i-se
justițiabilului dreptul la apărare, se încalcă dispozițiile mai sus
invocate din Constituția României [art. 24]. Este adevărat că,
ulterior încuviințării executării silite, există posibilități de
apărare ale justițiabilului căruia i se opune actul executării,
pe calea contestației la executare, însă prin aceasta se
încalcă prevederile art. 21 din Constituția României [...]“.
— Dispozițiile art. 29 alin. (1) din Legea nr. 64/1995
privind procedura reorganizării judiciare și a falimentului
sunt criticate în sensul că încalcă prevederile art. 16
alin. (1) și (2), ale art. 21 alin. (1) și (2), ale art. 24
alin. (1) și îale art. 123 [devenit art. 124] din Constituția
României, potrivit cărora «Justiția se înfăptuiește în numele
legii»“.
Aceste dispoziții legale sunt, în opinia autorului
excepției, neconstituționale deoarece îpermit judecarea
numai într-un sens și, în speță, a cererii creditorului,
nepermițând analizarea motivelor de apărare ale pârâtului
debitor, privind nulitatea absolută a titlului pe care creditorul
își fundamentează cererea introductivă și nici soluționarea
cererii acestuia, reconvențională, privind pretențiile
îndreptate împotriva creditorului reclamant, dovedite legal,
atestate de hotărâri judecătorești irevocabile dispuse de
instanțe de recurs și în intimă legătură cu înscrisul ce stă
la baza cererii introductive“.
Se apreciază totodată că îsuprimarea dreptului pârâtei
la apărare“ este neconstituțională, îexcede procedurii [...]
prevăzute de Legea nr. 64/1995 și are grave consecințe
asupra pârâtei, vătămată în interesele sale legitime, ocrotite
de lege, împiedicând-o pe aceasta să beneficieze de
prevederile Constituției României“.
Referitor la neconstituționalitatea acelorași prevederi
legale, se arată că, în baza art. 29 alin. (1) din Legea
nr. 64/1995, îpoate fi introdusă o cerere și admisă, care
legal este prescrisă în sens material, lipsa dreptului la
acțiune putând fi acoperită printr-un act infracțional [...]“.
— Dispozițiile art. 27 pct. 5 și 9 din Codul de
procedură civilă, privind cazurile de recuzare a
judecătorilor, sunt considerate îneconstituționale, încălcând
prevederile art. 16 alin. (1) și (2), art. 20, art. 123 [devenit
art. 124] din Constituția României“. Autorul excepției,
referindu-se la situații concrete în care se află, consideră
că aceste texte de lege nu au în vedere și posibilitatea
recuzării în cazul în care între una dintre părți și judecător
există un proces penal în curs de judecată, posibilitatea
recuzării întregii instanțe, dacă între una dintre părți își mai
mult de 50% din numărul judecătorilor instanței care
soluționează dosarul civil există, în paralel, spre soluționare
la instanța competentă un dosar penal având cauza exact
în cauza dosarului civil“, precum și în cazul în care
judecătorii unei instanțe pretind că s-au abținut, cu excepția
celui care are de soluționat dosarul. De asemenea, autorul
excepției consideră că un alt motiv de recuzare a
judecătorilor întregii instanțe ar putea să fie, referindu-se la
cauza personală, vrăjmășia dintre una din părți și
judecători, constând în faptul că partea a formulat sau
formulează plângeri penale împotriva acestora, îinclusiv
împotriva judecătorului desemnat să soluționeze cauza“. În
acest sens, autorul excepției sugerează ca aceste ultime
situații să fie îîncadrate în noțiunea de vrăjmășie între
justițiabil și judecători“.
Se arată totodată, în susținerea acestei critici, că,
îpotrivit art. 21 din Constituția României, urmare a revizuirii
acesteia din 2003, justițiabilul are drept la un proces
echitabil, dispoziție de altfel actuală și în vechea formă a
Constituției, având în vedere prevederile art. 20 alin. (1) și
(2) din Legea fundamentală, raportate la prevederile art. 6
pct. 1 din Convenția pentru apărarea drepturilor omului și a
libertăților fundamentale“.

MONITORUL OFICIAL AL ROMÂNIEI, PARTEA I, Nr. 327/19.IV.2005
— Dispozițiile art. 88 din Codul de procedură civilă sunt
criticate pentru neconstituționalitate, întrucât, susține autorul
excepției, pot fi interpretate își în sensul că nu este
absolut necesar ca în citație să fie trecută corect calitatea
părților din proces [...]“. Urmare a unei astfel de
interpretări, dispozițiile legale criticate încalcă, în opinia
autorului excepției, art. 16 și art. 123 [devenit art. 124] din
Constituție.
Tribunalul Călărași nu și-a formulat opinia asupra
excepției de neconstituționalitate, astfel cum prevăd
dispozițiile art. 29 alin. (4) din Legea nr. 47/1992.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere se arată, în esență, că îobiectul unei cereri de
natura celei menționate la art. 29 alin. (1) nu este aceea
de executare silită a unui titlu în favoarea unui creditor
individual, ci constatarea de către instanța de judecată
competentă a stării de insolvență a debitorului și de
deschidere a procedurii concursuale aferente, în beneficiul
întregii mase a creditorilor“. În continuare se arată că
îProcedura de soluționare a acestei cereri face obiectul
unui alt articol din lege, și anume art. 31. Astfel, alin. (3)
și următoarele ale art. 31 precizează dreptul debitorului de
a contesta starea sa de insolvență, adică incapacitatea
vădită a patrimoniului său de a face față obligațiilor
exigibile cu sumele de bani disponibile“. Dreptul debitorului
de a contesta starea de insolvență cuprinde, susține
Guvernul, și îfacultatea de a contesta cuantumul creanțelor
invocate de creditorul reclamant, atât timp cât o asemenea
contestație ar reduce valoarea acestora sub minimul
obligatoriu prescris de lege“. Guvernul apreciază, în
consecință, că accesul liber la justiție al debitorului,
consacrat de art. 21 din Constituție, este pe deplin
respectat de prevederile art. 31 din Legea nr. 64/1995.
În ceea ce privește incidența art. 16 din Constituție,
Guvernul apreciază că îacest articol nu este înfrânt de nici
o dispoziție din cadrul art. 29 sau 31 din Legea
nr. 64/1995, acesta aplicându-se, fără nici un fel de
deosebire, tuturor debitorilor aflați în situația descrisă de
lege“.
Referitor la competența materială de soluționare a
contestației debitorului întemeiată pe nevaliditatea titlului
sau pe insuficiența obiectului acestuia pentru a se permite
deschiderea procedurii, Guvernul consideră că îjudecătorulsindic nu poate face abstracție de rezultatul contestației
debitorului atunci când urmează a decide asupra stării de
insolvență și, prin urmare, asupra deschiderii procedurii
reorganizării judiciare și a falimentului“. Totodată, Guvernul
apreciază îcă un asemenea aspect reprezintă o chestiune
de interpretare a legii de către instanțele de judecată, care
nu poate face obiectul controlului de constituționalitate în
fața Curții Constituționale“.
În legătură cu excepția de neconstituționalitate a art. 56
alin. 2 din Legea nr. 58/1998, Guvernul apreciază că
îacordarea de către legiuitor, prin lege specială, unor
anumite tipuri de acte juridice un caracter special, asimilat
titlurilor executorii, fără a fi obligatorie existența prealabilă a
formei autentice, nu constituie un aspect de constituționalitate, prin aceasta neîncălcându-se nici o dispoziție
constituțională relevantă“. Referitor la invocarea dispozițiilor
constituționale ce vizează egalitatea în fața legii, Guvernul
consideră că acestea înu sunt aplicabile în ceea ce

3

privește condițiile de formă prescrise de lege în mod diferit
pentru anumite categorii de acte juridice“.
În ceea ce privește critica referitoare la neconstituționalitatea art. 27 pct. 5 și 9 din Codul de procedură
civilă, Guvernul arată că aceasta vizează inexistența unor
prevederi considerate necesare de către autorul excepției
relativ la cauzele de revocare a judecătorilor. Or, sub acest
aspect, potrivit punctului de vedere al Guvernului, Curtea
Constituțională îeste limitată la a verifica constituționalitatea
dreptului pozitiv existent, iar nu neconstituționalitatea
absenței unor anumite dispoziții considerate necesare. Căci
în acest din urmă caz s-ar substitui, în mod indirect,
competenței stabilite de Constituție în sarcina Parlamentului
ca autoritate legiuitoare“.
Cu privire la critica de neconstituționalitate a dispozițiilor
art. 88 din Codul de procedură civilă, Guvernul apreciază
că aceasta se referă la modul de interpretare de către
instanțe a dispoziției referitoare la necesitatea prevederii în
citație a calității celui citat. Or, consideră Guvernul, îde
vreme ce alin. 1 pct. 4, coroborat cu alin. 2 al art. 88
stabilesc expres că «numele, domiciliul și calitatea celui
citat» sunt mențiuni obligatorii ale citației, sub sancțiunea
nulității, rezultă că o interpretare diferită dată de instanța
de judecată poate fi atacată la instanțele de control judiciar
superioare“. În acest caz, afirmă Guvernul, înu se poate
vorbi de o neconstituționalitate a prevederilor respective, cu
atât mai mult cu cât procedura de judecată se stabilește
prin lege [potrivit art. 126 alin. (2) din Constituția
republicată], iar în cazul de speță nu există dispoziții
constituționale ce ar putea fi vătămate“.
Avocatul Poporului consideră că prevederile criticate
sunt constituționale, întrucât înu contravin nici unui text din
Constituție.“
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie: dispozițiile art. 56 alin. 2 din
Legea bancară nr. 58/1998, publicată în Monitorul Oficial al
României, Partea I, nr. 121 din 23 martie 1998, al cărei
titlu a fost modificat prin Legea nr. 485/2003, publicată în
Monitorul Oficial al României, Partea I, nr. 876 din
10 decembrie 2003, care se numește îLegea privind
activitatea bancară“; dispozițiile art. 29 alin. (1) din Legea
nr. 64/1995 privind procedura reorganizării judiciare și a
falimentului, republicată în Monitorul Oficial al României,
Partea I, nr. 608 din 13 decembrie 1999, astfel cum a fost
modificată prin Legea nr. 149/2004, publicată în Monitorul
Oficial al României, Partea I, nr. 424 din 12 mai 2004,
ulterior republicată în Monitorul Oficial al României,
Partea I, nr. 1.066 din 17 noiembrie 2004, textul criticat
fiind preluat cu același conținut, dar cu o numerotare
diferită. Astfel, art. 29 alin. (1) a devenit art. 36 alin. (1),
asupra căruia Curtea Constituțională urmează a
se pronunța prin prezenta decizie; dispozițiile art. 27 pct. 5
și 9 și ale art. 88 din Codul de procedură civilă.

4

MONITORUL OFICIAL AL ROMÂNIEI, PARTEA I, Nr. 327/19.IV.2005

Dispozițiile legale criticate au următorul conținut:
— Art. 56 alin. 2 din Legea nr. 58/1998: îContractele de
credit bancar, precum și garanțiile reale și personale,
constituite în scopul garantării creditului bancar, constituie titluri
executorii.“;
— Art. 36 alin. (1) din Legea nr. 64/1995: î(1) Orice
creditor care are una sau mai multe creanțe certe, lichide și
exigibile poate introduce la tribunal o cerere împotriva unui
debitor care este prezumat în insolvență din cauza încetării
plăților față de acesta timp de cel puțin 30 de zile, în
următoarele condiții:
a) dacă creanțele izvorăsc din raporturi de muncă sau
raporturi obligaționale civile, acestea trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;
b) în celelalte cazuri creanțele trebuie să aibă un cuantum
superior echivalentului în lei al sumei de 3.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.“;
— Art. 27 pct. 5 și 9 din Codul de procedură civilă:
îJudecătorul poate fi recuzat: [...]
5. dacă între aceleași persoane și una din părți a fost o
judecată penală în timp de 5 ani înaintea recuzării; [...]
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau
rudele acestora până la gradul al treilea inclusiv.“;
— Art. 88 din Codul de procedură civilă: îCitația va
cuprinde:
1. numărul și data emiterii, precum și numărul dosarului;
2. arătarea anului, lunii, zilei și orei de înfățișare;
3. arătarea instanței și sediului ei;
4. numele, domiciliul și calitatea celui citat;
5. numele și domiciliul părții potrivnice și felul pricinii;
51. alte mențiuni prevăzute de lege;
6. parafa șefului instanței și semnătura grefierului.
Arătările de la punctele 2, 3, 4 și 6 sunt prevăzute sub
sancțiunea nulității.“
Textele constituționale invocate în susținerea excepției
au următorul cuprins:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24 alin. (1): îDreptul la apărare este garantat.“;
— Art. 124: î(1) Justiția se înfăptuiește în numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.“;
— Art. 126 alin. (1): îJustiția se realizează prin Înalta
Curte de Casație și Justiție și prin celelalte instanțe
judecătorești stabilite de lege.“
Autorul excepției a invocat și încălcarea art. 20 din
Constituție, prin raportare la dispozițiile art. 6 pct. 1 din
Convenția pentru apărarea drepturilor omului și a libertăților
fundamentale privind dreptul la un proces echitabil.

Dispozițiile art. 20 din Constituție au următorul conținut:
î(1) Dispozițiile constituționale privind drepturile și libertățile
cetățenilor vor fi interpretate și aplicate în concordanță cu
Declarația Universală a Drepturilor Omului, cu pactele și cu
celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
Examinând excepția de neconstituționalitate ridicată,
Curtea reține că prevederile criticate nu încalcă nici una
dintre dispozițiile constituționale invocate în motivarea
excepției.
I. De altfel, prevederile art. 29 alin. (1) [devenit, în urma
republicării, art. 36 alin. (1)] din Legea nr. 64/1995 au mai
format obiect al controlului de constituționalitate exercitat de
Curte, care, prin mai multe decizii, a respins excepțiile de
neconstituționalitate. Prin Decizia nr. 60 din 11 februarie
2003, publicată în Monitorul Oficial al României, Partea I,
nr. 217 din 2 aprilie 2003, de exemplu, Curtea a respins
excepția de neconstituționalitate cu același obiect, statuând
că prevederile respective nu contravin art. 15 alin. (2),
art. 16 alin. (2), art. 21, art. 123 [devenit art. 124] și
art. 125 [devenit art. 126] din Constituție, invocate în acea
cauză ca fiind încălcate. De asemenea, prin Decizia
nr. 304 din 8 iulie 2004, publicată în Monitorul Oficial al
României, Partea I, nr. 816 din 3 septembrie 2004, Curtea
Constituțională s-a pronunțat asupra excepției de
neconstituționalitate a prevederilor art. 29 alin. (1) lit. a) din
Legea nr. 64/1995 și a constatat că prevederile criticate nu
încalcă dispozițiile art. 16 alin. (1), art. 21 și art. 41
alin. (2) și (5) din Constituție, invocate ca fiind încălcate în
acea cauză.
În considerentele deciziilor menționate, Curtea a reținut că,
printre altele, îreglementarea cuprinsă în textul art. 29
alin. (1) din Legea nr. 64/1995, republicată, cu modificările
și completările ulterioare, prevede ca, în anumite condiții,
orice creditor care are o creanță certă, lichidă și exigibilă
să poată introduce la tribunal o cerere împotriva unui
debitor care, timp de cel puțin 30 de zile, a încetat plățile.
Acest fapt nu împiedică, sub nici un aspect, accesul liber
la justiție, atât creditorii, cât și debitorii având posibilitatea
de a formula pretenții și apărări“. Curtea a reținut, de
asemenea, referindu-se la jurisprudența sa și la cea a
Curții Europene a Drepturilor Omului, că îliberul acces la
justiție este compatibil cu instituirea unor proceduri
speciale“.
De asemenea, în aceeași decizie, Curtea a arătat că
înu poate reține nici o incompatibilitate între textul de lege
criticat și [...] prevederile constituționale ale art. 41 alin. (2)
referitoare la protecția egală a proprietății private, ale
art. 123 alin. (2) care consacră principiul independenței
justiției și cele ale art. 125 alin. (3), potrivit cărora
competența și procedura de judecată sunt stabilite prin
lege“ (Decizia nr. 60/2003).
Referitor la critica autorului excepției, potrivit căreia
dispozițiile art. 36 alin. (1) din Legea nr. 64/1995 încalcă
prevederile art. 24 alin. (1) din Constituție care garantează
dreptul la apărare, Curtea constată că, potrivit art. 147 din
aceeași lege, text cu care art. 36 alin. (1) se coroborează,
îDispozițiile prezentei legi se completează, în măsura
compatibilității lor, cu cele ale Codului de procedură civilă și ale
Codului comercial român“. Prin urmare, procedura de
judecată prevăzută de dispozițiile criticate asigură inclusiv
dreptul la apărare al părților pe tot parcursul judecării sale.
De altfel, potrivit art. 38 alin. (2) și (3) din Legea
nr. 64/1995, debitorului i se comunică cererea de

MONITORUL OFICIAL AL ROMÂNIEI, PARTEA I, Nr. 327/19.IV.2005
deschidere a procedurii și poate contesta starea de
insolvență.
Deoarece nu au intervenit elemente noi, de natură să
determine schimbarea jurisprudenței Curții, soluțiile
pronunțate și considerentele care au stat la baza lor își
mențin valabilitatea și în cauza de față.
II. În ceea ce privește constituționalitatea dispozițiilor
art. 56 alin. (2) din Legea nr. 58/1998, Curtea
Constituțională s-a pronunțat, în mod indirect, prin Decizia
nr. 181 din 17 decembrie 1998, publicată în Monitorul
Oficial al României, Partea I, nr. 65 din 16 februarie 1999,
prin care a respins excepția de neconstituționalitate a
dispozițiilor art. 5 din Ordonanța de urgență a Guvernului
nr. 43/1997 pentru întocmirea bilanțului contabil special și
regularizarea unor credite și dobânzi clasificate în categoria
îpierdere“ la Banca Agricolă — S.A., text care cuprindea o
dispoziție asemănătoare cu cea criticată în prezenta cauză.
În considerentele deciziei, Curtea a reținut că textul
criticat, prin care se prevedea: îContractele de credit
încheiate între Banca Agricolă — S.A. și împrumutații săi
pentru creditele și dobânzile ce intră sub incidența
prevederilor prezentei ordonanțe de urgență constituie titluri
executorii“, nu contravine articolului 15 alin. (2) din
Constituție. În decizia la care ne referim, Curtea a
constatat că textul criticat, în acea cauză “nu conține, în
sine, nici o dispoziție cu caracter retroactiv“. Totodată,
Curtea a reținut că, în realitate, excepția nu viza
îconstituționalitatea textului criticat, ci aplicarea în timp a
dispozițiilor acestuia, adică stabilirea interpretării dacă sunt
aplicabile sau nu și contractelor de credit încheiate anterior
intrării în vigoare a actului normativ în discuție, în condițiile
în care Ordonanța de urgență a Guvernului nr. 43/1997 nu
conține dispoziții tranzitorii ori alte reglementări cu privire la
aplicarea în timp a textului art. 5. Or, sub acest aspect,
jurisprudența Curții Constituționale a statuat în mod
constant că nu intră în competența Curții Constituționale
controlul aplicării dispozițiilor unei legi sub raportul acțiunii
lor în timp, ci numai constatarea dacă aceste dispoziții sunt
în concordanță cu Constituția“.
De asemenea, Curtea a reținut, în decizia respectivă, că
îprin dispoziția criticată se face aplicația unui principiu
consacrat de art. 372 din Codul de procedură civilă, în
sensul că executarea silită se poate face nu numai pe baza
unei hotărâri judecătorești învestite cu formulă executorie, ci
și în virtutea unui titlu executoriu, prevăzut de lege“. (Aceeași
soluție a fost pronunțată, de exemplu, și prin Decizia nr. 151
din 12 octombrie 1999, publicată în Monitorul Oficial al
României, Partea I, nr. 3 din 7 ianuarie 2000).

5

În considerentele aceleiași decizii s-a mai reținut că, îde
altfel, ulterior adoptării actului normativ criticat prin excepția
de neconstituționalitate de față, s-a acordat, prin Legea
bancară nr. 58/1998, în mod general, pentru toate băncile,
deci nu numai pentru Banca Agricolă — S.A., calitatea de
titluri executorii contractelor de credit bancar, precum și
garanțiilor reale și personale, constituite în scopul garantării
creditului bancar“.
Soluțiile pronunțate de Curte și considerentele care au
stat la baza acestora sunt aplicabile mutatis mutandis în
cauza de față, întrucât nu au intervenit elemente noi, de
natură să determine modificarea jurisprudenței Curții în
această materie, revenind instanței să stabilească aplicarea
în timp a dispozițiilor respective.
III. În ceea ce privește excepția de neconstituționalitate
a dispozițiilor art. 27 pct 5 și 9 din Codul de procedură
civilă, criticate pentru omisiune, întrucât nu cuprind și alte
cazuri de recuzare a judecătorilor, considerate de către
autorul excepției necesare a fi prevăzute, sau cu privire la
interpretarea și aplicarea noțiunii de îvrăjmășie“ prevăzute
de art. 27 pct. 9 din Codul de procedură civilă, Curtea
reține că aceste susțineri nu au legătură cu invocarea
textelor art. 16 alin. (1) și (2), art. 20 și art. 124 din
Constituție. Potrivit prevederilor art. 2 alin. (3) din Legea
nr. 47/1992, care fixează limitele atribuțiilor Curții
Constituționale în exercitarea controlului de constituționalitate,
Curtea îse pronunță numai asupra constituționalității actelor
cu care a fost sesizată, fără a putea modifica sau
completa prevederile supuse controlului“.
În legătură cu excepția de neconstituționalitate având ca
obiect prevederile art. 88 din Codul de procedură civilă,
criticate cu privire la faptul că ar putea fi interpretate și
aplicate de instanțe în sensul că înu este absolut necesar
ca în citație să fie trecută corect calitatea părților din
proces [...]“, Curtea constată că aceasta este neîntemeiată.
Potrivit alin. (2) al art. 88 din Codul de procedură civilă,
lipsa din citație a mențiunii privind îcalitatea celui citat“ [de
la pct. 4 al art. 88 alin. 1] este sancționată cu nulitatea,
situația respectivă putând fi invocată în exercitarea căilor
de atac prevăzute de lege, la instanțele de control judiciar
competente, dacă cel interesat consideră că instanța care
a pronunțat hotărârea a încălcat dispoziția legală
respectivă. De altfel, potrivit atribuțiilor sale, Curtea
Constituțională exercită controlul de constituționalitate
asupra conținutului actelor prevăzute de lege, fără a se
pronunța asupra modului de aplicare a acestora.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 56 alin. 2 din Legea nr. 58/1998 privind activitatea bancară,
ale art. 36 alin. (1) din Legea nr. 64/1995 privind procedura reorganizării judiciare și a falimentului și ale art. 27 pct. 5 și 9,
precum și ale art. 88 din Codul de procedură civilă, excepție ridicată de Societatea Comercială îElemar Star“ — S.R.L.
Călărași în Dosarul nr. 5F/2004 al Tribunalului Călărași.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

6

MONITORUL OFICIAL AL ROMÂNIEI, PARTEA I, Nr. 327/19.IV.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea cuantumului și condițiilor de acordare a compensației lunare
pentru chirie cuvenite polițiștilor
În temeiul art. 108 din Constituția României, republicată, și al art. 31 alin. (5) din Legea nr. 360/2002 privind
Statutul polițistului, cu modificările și completările ulterioare,
Guvernul României adoptă prezenta hotărâre.
Art. 1. — (1) Polițiștii aflați în situațiile prevăzute la
art. 31 alin. (1) și alin. (11) din Legea nr. 360/2002 privind
Statutul polițistului, cu modificările și completările ulterioare,
au dreptul la o compensație lunară pentru chirie, calculată
în raport cu salariul de bază corespunzător lunii pentru
care se cuvine acest drept, în cuantum de:
a) 50% din salariul de bază, dacă locuiesc în municipii,
stațiuni turistice ori balneare sau în localități cu situații
deosebite;
b) 40% din salariul de bază, dacă locuiesc în alte
localități decât cele prevăzute la lit. a).
(2) Stațiunile turistice ori balneare prevăzute la alin. (1)
lit. a) sunt cele definite și atestate astfel, în condițiile
prevăzute în Ordonanța Guvernului nr. 109/2000 privind
stațiunile balneare, climatice și balneoclimatice și asistența
medicală balneară și de recuperare, aprobată cu modificări
și completări prin Legea nr. 343/2002, și în Hotărârea
Guvernului nr. 1.122/2002 pentru aprobarea condițiilor și a
procedurii de atestare a stațiunilor turistice, precum și
pentru declararea unor localități ca stațiuni turistice de
interes național, respectiv local, cu completările ulterioare.
(3) Localitățile cu situații deosebite prevăzute la alin. (1)
lit. a) sunt cele care îndeplinesc criteriile privind acordarea
sporului pentru activitatea desfășurată în localități sau în
zone izolate ori cele din județele unde încadrarea
personalului se face cu greutate, stabilite prin ordin al
ministrului administrației și internelor.
Art. 2. — Polițistul numit în prima funcție sau mutat în
interesul serviciului într-o altă localitate decât cea în care
își are domiciliul beneficiază de compensația lunară pentru
chirie dacă îndeplinește cumulativ următoarele cerințe:
a) nu efectuează naveta la și de la locul de muncă
din/în localitatea de domiciliu;
b) polițistul ori soția/soțul acestuia/acesteia nu deține
locuință proprietate personală în localitatea în care a fost
numit în prima funcție sau mutat în interesul serviciului;
c) unitatea de poliție în care polițistul este încadrat nu
are posibilitatea să îi asigure acestuia și, după caz,
membrilor familiei sale spațiu de locuit corespunzător;
d) polițistul ori soția/soțul acestuia/acesteia nu are
atribuită, prin contract de închiriere, o locuință din fondul
locativ de stat în localitatea unde a fost numit în prima
funcție sau mutat în interesul serviciului;
e) polițistul ori soția/soțul acestuia/acesteia are un
contract de închiriere, altul decât cel prevăzut la lit. d),
încheiat și înregistrat la administrația financiară în
condițiile legii;

f) și-a stabilit reședința în localitatea în care a fost
numit în prima funcție sau mutat în interesul serviciului, la
adresa locuinței închiriate potrivit lit. e).
Art. 3. — (1) Polițistul numit în prima funcție sau mutat
în interesul serviciului în localitatea în care își are domiciliul
beneficiază de compensație lunară pentru chirie dacă
îndeplinește cumulativ următoarele cerințe:
a) polițistul ori soția/soțul acestuia/acesteia nu deține
locuință proprietate personală în localitatea de domiciliu;
b) unitatea de poliție în care polițistul este încadrat nu
are posibilitatea să îi asigure acestuia și, după caz,
membrilor familiei sale spațiu de locuit corespunzător;
c) polițistul ori soția/soțul acestuia/acesteia nu are
atribuită, prin contract de închiriere, o locuință din fondul
locativ de stat în localitatea de domiciliu;
d) polițistul ori soția/soțul acestuia/acesteia are un
contract de închiriere, altul decât cel prevăzut la lit. c),
încheiat și înregistrat la administrația financiară în
condițiile legii;
e) polițistul și-a stabilit reședința sau domiciliul la adresa
locuinței închiriate potrivit lit. d);
f) în urma efectuării anchetei sociale se constată că
polițistul se află într-un caz justificat de a beneficia de
compensație pentru chirie.
(2) Ancheta socială prevăzută la alin. (1) lit. f) se
efectuează de către o comisie constituită prin ordin al
ministrului administrației și internelor. La stabilirea cazurilor
justificate, comisia are în vedere următoarele criterii:
a) polițistul nu deține un spațiu de locuit corespunzător
la adresa de domiciliu, în situația în care și-a stabilit
reședința la adresa locuinței închiriate potrivit alin. (1)
lit. d), ori nu deținea la adresa anterioară de domiciliu, în
situația în care și-a stabilit domiciliul la adresa locuinței
închiriate potrivit alin. (1) lit. d); sau
b) din motive neimputabile polițistului, acesta se află în
imposibilitatea obiectivă de a mai locui la adresa de
domiciliu; sau
c) domiciliul polițistului este stabilit într-un spațiu de
locuit corespunzător, care este ocupat de acesta în baza
unui contract de închiriere.
(3) Rezultatul anchetei sociale se consemnează într-un
proces-verbal care se transmite compartimentului de
resurse umane.
Art. 4. — (1) Polițiștii îndreptățiți să beneficieze de
compensația lunară pentru chirie solicită, prin raport scris,
șefului unității de poliție în care sunt încadrați acordarea
acestui drept bănesc.

MONITORUL OFICIAL AL ROMÂNIEI, PARTEA I, Nr. 327/19.IV.2005
(2) Raportul se înregistrează la secretariatul unității și
va conține, în mod obligatoriu, următoarele elemente:
a) numărul și data ordinului de mutare în interesul
serviciului sau, după caz, ale ordinului de numire ca
urmare a absolvirii instituției de învățământ ori
chemării/rechemării în activitate;
b) date privind situația familială a polițistului în cauză:
starea civilă, numărul copiilor și al altor persoane aflate în
întreținerea polițistului, domiciliul;
c) adresa la care și-a stabilit reședința sau, după caz,
domiciliul, în localitatea în care a fost numit în prima
funcție sau mutat în interesul serviciului, anexând copia
contractului de închiriere înregistrat la administrația
financiară, precum și copia actului de identitate;
d) dacă în localitatea în care a fost numit în prima
funcție sau mutat în interesul serviciului are atribuită
locuință de serviciu, de intervenție ori din fondul locativ
de stat;
e) dacă polițistul sau, după caz, soția/soțul deține
locuință proprietate personală în localitatea în care a fost
numit în prima funcție sau mutat în interesul serviciului;
f) dacă soția/soțul este polițist sau cadru militar în
activitate, denumirea unității/indicativul structurii militare în
care este încadrată/încadrat și localitatea/garnizoana de
dislocare;
g) dacă efectuează naveta în localitatea în care își are
domiciliul, pentru polițiștii prevăzuți la art. 2;
h) angajamentul de a raporta în scris, în termen de
5 zile lucrătoare de la ivirea situației, orice schimbare
intervenită, de natură să modifice condițiile care au stat la
baza acordării compensației lunare pentru chirie;
i) orice alte date pe care polițistul le consideră
necesare;
j) declarația pe propria răspundere că datele prezentate
în raport sunt reale, precum și angajamentul de a restitui
în condițiile legii sumele încasate fără temei legal, în cazul
constatării că datele înscrise nu sunt reale.
Art. 5. — (1) Compartimentul de resurse umane al
unității de poliție în care este încadrat polițistul, în urma
verificării elementelor cuprinse în raportul prevăzut la art. 4,
va certifica, sub semnătură, realitatea datelor privind situația
profesională a polițistului, precum și confirmarea înscrierii în
actul de identitate al solicitantului a vizei de stabilire a
reședinței în noua localitate sau, după caz, a stabilirii
domiciliului sau reședinței potrivit art. 3 alin. (1) lit. e).
(2) Compartimentul administrarea patrimoniului imobiliar
sau persoana desemnată prin dispoziția zilnică cu
atribuțiuni pe linia cazării polițiștilor va verifica datele
înscrise în raport, referitoare la situația locativă a
solicitantului, și va certifica, sub semnătură, realitatea
acestora.
(3) Rezultatul verificării și propunerile se consemnează
într-un proces-verbal întocmit de compartimentul de resurse
umane și se prezintă șefului unității de poliție pentru a
hotărî, după caz, astfel:
a) acordarea compensației lunare pentru chirie polițiștilor
care îndeplinesc condițiile legale și emiterea dispoziției
zilnice de alocare la plata compensației lunare pentru
chirie, specificându-se în mod expres data la care se
plătește compensația;

7

b) respingerea solicitărilor care nu îndeplinesc condițiile
legale de acordare a compensației lunare pentru chirie și
comunicarea în scris a motivelor care au stat la baza
respingerii.
(4) Hotărârea referitoare la acordarea compensației
lunare pentru chirie polițiștilor care îndeplinesc condițiile
legale aparține șefului unității de poliție.
(5) Proiectul dispoziției zilnice de alocare la plata
compensației lunare pentru chirie va fi vizat pentru control
financiar preventiv propriu, potrivit actelor normative în
vigoare.
(6) Compensația lunară pentru chirie se acordă
începând cu data înregistrării raportului la secretariatul
unității.
(7) Termenul maxim pentru emiterea dispoziției zilnice
de alocare la plata compensației, precum și pentru
comunicarea în scris a răspunsului referitor la respingerea
cererii este de 10 zile lucrătoare de la data înregistrării
raportului la secretariatul unității, exclusiv ziua înregistrării.
În situații deosebite, la propunerea compartimentului de
resurse umane, șeful unității de poliție poate aproba
prelungirea termenului inițial, o singură dată, cu maximum
5 zile lucrătoare.
Art. 6. — Polițiștii numiți în prima funcție sau mutați în
interesul serviciului într-o altă localitate decât cea în care
își au domiciliul, care ulterior își stabilesc domiciliul în noua
localitate, au dreptul la compensație lunară pentru chirie
dacă sunt îndeplinite cerințele prevăzute la art. 2 lit. b)—e).
Art. 7. — (1) În situația în care atât soțul, cât și soția
sunt polițiști, având dreptul la compensație lunară pentru
chirie potrivit prezentei hotărâri, și locuiesc împreună, se
acordă o singură compensație lunară pentru chirie
celui/celei cu salariul de bază mai mare.
(2) În situația în care polițiștii, soț și soție, locuiesc la
adrese diferite, fiind despărțiți în fapt, fiecare dintre aceștia
beneficiază de compensație pentru chirie potrivit art. 1
alin. (1).
(3) Pentru a beneficia de compensația pentru chirie,
polițiștii prevăzuți la alin. (2) trebuie să anexeze la raport
copia contractului de închiriere.
Art. 8. — Rapoartele personale ale polițiștilor alocați la
plata compensației lunare pentru chirie și procesele-verbale
se păstrează într-un dosar separat, la structura financiarcontabilă.
Art. 9. — (1) Compensația lunară pentru chirie se
plătește pentru luna precedentă la data stabilită pentru
plata drepturilor salariale pentru întreg personalul din
unitatea de poliție la care beneficiarul este alocat la
drepturi, pe baza statelor de plată întocmite în acest scop.
(2) Prin semnătura de primire a sumelor reprezentând
compensația lunară pentru chirie polițiștii confirmă că în
luna pentru care se face plata nu au intervenit schimbări
de natură să modifice dreptul la compensația lunară pentru
chirie.
(3) Sumele reprezentând compensația lunară pentru
chirie, plătite necuvenit, se recuperează conform
prevederilor legale în vigoare.
Art. 10. — Alocarea și scoaterea la/de la plata
compensației lunare pentru chirie se fac prin dispoziție
zilnică, potrivit normelor în vigoare.

8

MONITORUL OFICIAL AL ROMÂNIEI, PARTEA I, Nr. 327/19.IV.2005

Art. 11. — În situația plăților pentru fracțiuni de lună,
calculul compensației zilnice se face raportându-se
compensația lunară la numărul de zile calendaristice din
luna pentru care se face plata.
Art. 12. — Compensația lunară pentru chirie se acordă
în condițiile reglementate de prezenta hotărâre și polițiștilor
care se află în următoarele situații:
a) inițial au deținut locuințe din fondul locativ de stat,
iar ulterior, în baza unor hotărâri judecătorești de divorț
definitive și irevocabile, au pierdut beneficiul folosinței
acestor locuințe;
b) au primit locuințe din fondul locativ de stat și,
ulterior, acestea au fost redobândite de proprietarii de drept
în baza unor hotărâri judecătorești definitive și irevocabile;
c) au fost încadrați sau au redobândit calitatea de
polițist;
d) sunt detașați pentru a îndeplini funcții în afara
Ministerului Administrației și Internelor.
Art. 13. — (1) Compensația lunară pentru chirie,
acordată în condițiile reglementate de prezenta hotărâre, se
plătește în continuare polițiștilor care:
a) sunt trimiși în străinătate pentru îndeplinirea/
executarea misiunilor în cadrul forțelor de menținere a păcii
sub egida O.N.U., NATO sau a altor organisme
internaționale;
b) sunt trimiși la studii, cursuri, stagii de practică, de
specializare, de perfecționare și alte forme de pregătire în
străinătate, cu durata de până la 2 ani inclusiv;
c) sunt puși la dispoziție potrivit legii;
d) sunt mutați în altă unitate de poliție situată în
aceeași localitate în care au fost numiți în prima funcție
sau mutați inițial în interesul serviciului.
(2) Baza de calcul a compensației lunare pentru chirie,
în cazurile prevăzute la alin. (1), o constituie salariul de
bază cuvenit, potrivit legii, pentru situațiile respective.
Art. 14. — Compensația lunară pentru chirie nu se
acordă în situația în care polițiștilor și, după caz, familiilor
acestora, li se atribuie un spațiu de locuit corespunzător,
pe care îl refuză.
Art. 15. — Dreptul la compensația lunară pentru chirie
încetează în următoarele situații:
a) la data dobândirii de către polițist sau de către
soția/soțul acestuia/acesteia, pe orice cale, a unei locuințe
proprietate personală;

b) la data încheierii căsătoriei, dacă soția/soțul are
locuință proprietate personală în localitatea în care polițistul
a fost numit în prima funcție sau mutat în interesul
serviciului;
c) la data încheierii, de către polițistul în cauză sau de
către soția/soțul acestuia/acesteia, a contractului de
închiriere pentru locuința atribuită din fondul locativ de stat,
în localitatea în care polițistul a fost numit în prima funcție
sau mutat în interesul serviciului;
d) la data încheierii contractului de închiriere pentru
locuință de serviciu sau de intervenție ori a acceptării în
scris a cazării în căminul de garnizoană;
e) la data când se refuză, în scris, atribuirea unui
spațiu de locuit corespunzător;
f) la data mutării într-o altă localitate. Unitatea din care
se mută polițistul plătește compensația lunară pentru chirie
până la data expirării termenului legal de predare a funcției
înscris în dispoziția de personal;
g) în cazul încetării plății drepturilor salariale cuvenite în
calitate de polițist.
Art. 16. — Compensația lunară pentru chirie nu se
acordă polițiștilor trimiși în misiune permanentă în
străinătate.
Art. 17. — Pentru polițiștii beneficiari ai compensației
lunare pentru chirie, care sunt mutați într-o altă unitate de
poliție din aceeași localitate, se procedează astfel:
a) la vechea unitate se consemnează în certificatul de
scoatere și alocare de la/la drepturi cuantumul compensației
lunare pentru chirie și data până la care s-a achitat;
b) la noua unitate se vor analiza rapoartele polițiștilor
respectivi, potrivit regulilor prevăzute de prezenta hotărâre.
Art. 18. — Eventualele contestații privind stabilirea și
plata compensației lunare pentru chirie se soluționează de
către eșalonul ierarhic superior unității din care face parte
polițistul.
Art. 19. — Pe data intrării în vigoare a prezentei
hotărâri se abrogă Hotărârea Guvernului nr. 66/2003 privind
cuantumul și condițiile de acordare a compensației lunare
pentru chirie, cuvenită polițiștilor, publicată în Monitorul
Oficial al României, Partea I, nr. 99 din 18 februarie 2003.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 7 aprilie 2005.
Nr. 284.

MONITORUL OFICIAL AL ROMÂNIEI, PARTEA I, Nr. 327/19.IV.2005

9

ACTE ALE ORGANELOR DE SPECIALITATE
ALE ADMINISTRAȚIEI
PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind programele valabile pentru concursul național unic pentru ocuparea posturilor didactice
declarate vacante în învățământul preuniversitar
În baza prevederilor art. 154 alin. (1) din Legea învățământului nr. 84/1995, republicată, cu modificările și
completările ulterioare, și ale art. 9 alin. (2) și art. 10 alin. (3) din Legea nr. 128/1997 privind Statutul personalului
didactic, cu modificările și completările ulterioare,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin:
Art. 1. — Se aprobă Lista programelor pentru concursul
național unic pentru ocuparea posturilor didactice declarate
vacante în învățământul preuniversitar, prevăzută în anexa
nr. 1*) care face parte integrantă din prezentul ordin.
Art. 2. — Se aprobă programele pentru concursul
național unic pentru ocuparea posturilor didactice declarate
vacante în învățământul preuniversitar, prevăzute în anexa
nr. 2*) care face parte integrantă din prezentul ordin.

Art. 3. — Prezentul ordin se publică în Monitorul Oficial
al României, Partea I.
Art. 4. — Direcția generală pentru învățământ
preuniversitar, Direcția generală evaluare, prognoze,
strategii și programe pentru învățământ preuniversitar,
Direcția generală pentru învățământ în limbile minorităților
naționale și accesul la educație, Serviciul Național de
Evaluare și Examinare din cadrul Ministerului Educației și
Cercetării asigură aplicarea prezentului ordin.

p. Ministrul educației și cercetării,
Radu Damian,
secretar de stat
București, 15 noiembrie 2004.
Nr. 5.287.
*) Anexele nr. 1 și 2 se publică ulterior în Monitorul Oficial al României, Partea I, nr. 327 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului pentru dezvoltarea abilităților
antreprenoriale în rândul tinerilor și facilitarea accesului acestora la finanțare — START
Având în vedere prevederile anexei nr. 3/12/23 la Legea bugetului de stat pe anul 2005 nr. 511/2004, ale art. 25
alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, precum și
prevederile art. 4 alin. (1) pct. 12 din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol

unic.

—

(1)

Se

aprobă

Procedura

de

implementare a Programului pentru dezvoltarea abilităților
antreprenoriale în rândul tinerilor și facilitarea accesului

acestora la finanțare — START, prevăzută în anexa care
face parte integrantă din prezentul ordin.
(2) Prezentul ordin va fi publicat în Monitorul Oficial al
României, Partea I, și va intra în vigoare la data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 4 aprilie 2005.
Nr. 63.

10

MONITORUL OFICIAL AL ROMÂNIEI, PARTEA I, Nr. 327/19.IV.2005
ANEXĂ

PROCEDURA
de implementare a Programului pentru dezvoltarea abilităților antreprenoriale în rândul tinerilor
și facilitarea accesului acestora la finanțare — START
1. Obiectivul Programului
Obiectivul Programului pentru dezvoltarea abilităților
antreprenoriale în rândul tinerilor și facilitarea accesului
acestora la finanțare — START, denumit în continuare
Program, îl constituie promovarea unui sistem formativ care
să faciliteze mobilitatea tinerilor între sistemul de
învățământ și piața forței de muncă, precum și dezvoltarea
aptitudinilor antreprenoriale ale tinerilor în scopul implicării
acestora în structuri economice private.
Programul urmărește:
• dezvoltarea aptitudinilor antreprenoriale bazate pe
cunoașterea și gestionarea optimă a resurselor, în vederea
adaptării rapide la rigorile determinate de globalizarea
piețelor și integrarea României în Uniunea Europeană;
• sprijinirea demarării și dezvoltării firmelor nou-înființate
(start-up-uri) prin facilitarea accesului acestora la finanțare;
• stimularea înființării de noi întreprinderi mici și mijlocii
(IMM), precum și îmbunătățirea performanțelor economice
ale microîntreprinderilor existente, prin creșterea gradului de
pregătire a personalului acestora;
• creșterea potențialului de accesare a surselor de
finanțare.
2. Bugetul Programului
2.1. Programul se va derula în trei etape, respectiv:
a) etapa I — mediatizarea Programului prin mijloacele
de comunicare în masă, anunțuri și pliante promoționale;
b) etapa a II-a — organizarea și desfășurarea cursurilor
de pregătire antreprenorială destinate beneficiarilor
Programului;
c) etapa a III-a — finanțarea celor mai bune planuri de
afaceri prin alocație financiară nerambursabilă în limita
bugetului prevăzut la subpct. 2.2 lit. c) și prin credite
acordate de banca selectată.
2.2. Pentru realizarea Programului se alocă de la
bugetul de stat pe anul 2005 suma de 13,5 miliarde lei,
defalcată astfel:
a) 0,75 miliarde lei — pentru asigurarea mediatizării
Programului;
b) 1,75 miliarde lei — pentru finanțarea cursurilor de
pregătire antreprenorială destinate beneficiarilor Programului
(inclusiv cheltuielile aferente desfășurării acestora);
c) 10 miliarde lei — pentru acordarea de alocații
financiare nerambursabile pentru cofinanțarea câștigătorilor
autori ai planurilor de afaceri eligibile selectați dintre
beneficiarii Programului;
d) 1 miliard lei — la dispoziția Agenției Naționale pentru
Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea Programului, pentru organizarea
procedurii de licitație deschisă, inclusiv comisionul de
administrare al băncii.
2.3. În cadrul etapei a III-a a Programului se vor finanța
cele mai bune planuri de afaceri selectate dintre cele
întocmite de beneficiarii Programului, participanți la cea
de-a II-a etapă conform subpct. 2.1 lit. b).

3. Beneficiarii Programului
3.1. Pot beneficia de prevederile Programului:
a) persoanele fizice; pentru participarea la cea de-a III-a
etapă persoanele fizice trebuie să îndeplinească cerința de
la subpct 8.5;
b) persoanele fizice autorizate și asociațiile familiale;
c) persoanele juridice,
care îndeplinesc, cumulativ, la data depunerii formularelor
de înscriere, următoarele criterii de eligibilitate prevăzute la
subpct. 3.2—3.5.
3.2. Pentru persoanele fizice:
a) au vârsta cuprinsă între 18 și 35 de ani neîmpliniți;
b) au studii medii sau superioare;
c) au obținut un număr de minimum 50 de puncte ca
urmare a evaluării datelor din formularul de înscriere.
3.3. Pentru persoanele fizice autorizate și asociațiile
familiale:
a) persoana fizică autorizată sau membrul asociației
familiale să aibă vârsta cuprinsă între 18 și 35 de ani
neîmpliniți; numai un singur membru al asociației familiale
poate beneficia de acest curs;
b) au cel mult 1 an de la autorizare/înființare la data
depunerii formularului de înscriere.
3.4. Pentru persoanele juridice:
a) sunt microîntreprinderi conform prevederilor art. 2,
art. 3 alin. (1) lit. b) și ale art. 4 alin. (1) lit. a) din Legea
nr. 346/2004 privind stimularea înființării și dezvoltării
întreprinderilor mici și mijlocii;
b) au capital social integral privat;
c) asociatul ori acționarul solicitant să aibă vârsta
cuprinsă între 18 și 35 de ani neîmpliniți; numai un singur
asociat/acționar al persoanei juridice eligibile poate beneficia
de acest curs; în situația în care solicitantul nu este
asociat majoritar, este obligatoriu să fie administratorul
numit al societății. În cazul în care asociatul ori acționarul
are mai mult de 35 de ani, cota deținută de acesta trebuie
să nu fie decisivă în luarea deciziilor;
d) au cel mult 2 ani de la înființare la data depunerii
formularului de înscriere;
e) au ca obiect de activitate producția de bunuri
materiale și/sau prestarea de servicii.
3.5. (1) Nu beneficiază de prevederile Programului:
societățile bancare, societățile de asigurare și reasigurare,
societățile de administrare a fondurilor financiare de
investiții, societățile de valori mobiliare, agenții economici cu
activitate principală de comerț, activități de intermedieri
financiare, activități auxiliare intermedierilor financiare,
activități de consultanță pentru afaceri și management,
activități juridice, de contabilitate și revizie contabilă,
consultanță în domeniul fiscal, selecția și plasarea forței de
muncă, precum și furnizorii de instruire.
(2) Activitățile neeligibile arătate, clasificate conform
codului CAEN, vor fi incluse în contractul încheiat între
ANIMMC și bancă.
4. Tipurile de ajutor financiar
4.1. Prin Program se organizează și se finanțează în
etapa a II-a cursuri de pregătire destinate beneficiarilor
eligibili în domenii de interes pentru dezvoltarea
capacităților antreprenoriale, în scopul dobândirii

MONITORUL OFICIAL AL ROMÂNIEI, PARTEA I, Nr. 327/19.IV.2005
cunoștințelor teoretice și cu aplicabilitate practică necesare
începerii și dezvoltării unei afaceri, conform tematicii
prevăzute în anexa nr. 1 la prezenta procedură.
4.2. În vederea implementării etapei a II-a a
Programului, ANIMMC va încheia parteneriate cu instituții
publice și/sau private și va contracta furnizori specializați
pentru prestarea serviciilor de instruire specifice
Programului.
4.3. (1) În etapa a III-a a Programului se acordă sprijin
financiar sub formă de credit bancar în limita maximă a
10.000 euro sau echivalent în lei de către banca
desemnată câștigătoare în urma achiziției publice, în
conformitate cu prevederile art. 26 alin. (3) din Legea
nr. 346/2004, și ajutor financiar nerambursabil (AFN) în
limita a 200.000.000 lei de către ANIMMC, pentru
finanțarea celor mai bune planuri de afaceri elaborate de
beneficiarii cursurilor de pregătire antreprenorială.
(2) Planurile de afaceri vor fi selectate de către o
comisie de evaluare constituită din specialiști din cadrul
băncii, ai ANIMMC și Fondului Național de Garantare a
Creditelor pentru Întreprinderile Mici și Mijlocii (FNGCIMM).
5. Procedura de înscriere la cursurile de pregătire
antreprenorială
5.1. Fiecare solicitant trebuie să completeze integral
formularul de înscriere prevăzut în anexa nr. 2 la prezenta
procedură.
5.2. În cazul beneficiarilor persoane fizice, formularul de
înscriere va fi însoțit în mod obligatoriu de următoarele
documente justificative:
a) copie a buletinului/cărții de identitate al/a solicitantului;
b) copie legalizată a diplomei care atestă studiile medii
sau, după caz, superioare;
c) declarația pe propria răspundere referitoare la
existența beneficiului, anterior participării la Program, de
ajutor de stat (anexa nr. 3 la prezenta procedură).
5.3. În cazul beneficiarilor persoane fizice autorizate sau
asociații familiale, formularul de înscriere va fi însoțit în
mod obligatoriu de următoarele documente justificative:
a) copie a autorizației administrative eliberate de primarii
unităților administrativ-teritoriale pe a căror rază teritorială
își au domiciliul solicitanții;
b) copie a certificatului de înmatriculare și a certificatului
de înregistrare fiscală;
c) copie a buletinului/cărții de identitate al/a persoanei
fizice autorizate sau al/a membrului asociației familiale;
d) declarația anuală de impunere a venitului, înregistrată
la administrația financiară, în original, pe anul anterior.
5.4. În cazul beneficiarilor prevăzuți la subpct. 3.4,
formularul de înscriere va fi însoțit în mod obligatoriu de
următoarele documente justificative:
a) certificat constatator emis de oficiul registrului
comerțului de pe lângă tribunalul în a cărui rază teritorială
își are sediul societatea, în care să se menționeze
reprezentanții legali ai societății, precum și domeniile de
activitate principale și secundare ale societății solicitante și
cifra de afaceri conform ultimului bilanț contabil;
b) copie a buletinului/cărții de identitate al/a asociatului
unic/asociatului/acționarului/administratorului persoanei
juridice beneficiare;
c) copie legalizată a diplomei care atestă studiile medii
sau, după caz, superioare a asociatului/acționarului/
administratorului;
d) declarația pe propria răspundere privind numărul
mediu de personal din ultima lună de activitate;
e) certificate privind îndeplinirea obligațiilor exigibile de
plată către bugetul de stat și bugetele locale;

11

f) declarația pe propria răspundere referitoare la
existența beneficiului, anterior participării la Program, de
ajutor de stat (anexa nr. 3 la prezenta procedură).
5.5. (1) Formularul de înscriere, completat corespunzător,
însoțit de documentele justificative, va fi depus, personal
sau prin poștă, numai la Unitatea de Implementare a
Programului (UIP) — START din cadrul ANIMMC,
str. Poterași nr. 11, sectorul 4, cod 040623, București. Nu
se primesc dosare incomplete.
(2) Formularul de înscriere poate fi ridicat de la sediul
ANIMMC, fiind disponibil și pe pagina de Internet la
adresa: www.animmc.ro.
5.6. Perioada de înscriere și de depunere a formularului
de înscriere, însoțit de documentele justificative, va fi
anunțată pe pagina de Internet la adresa: www.animmc.ro
și în presă.
6. Procedura de înregistrare, evaluare și selecție a
beneficiarilor cursurilor de pregătire antreprenorială
6.1. În vederea implementării corespunzătoare a
Programului se va constitui Unitatea de Implementare a
Programului (UIP) — START în cadrul ANIMMC. Structura
organizatorică, numărul de persoane, atribuțiile și
responsabilitățile UIP — START vor fi stabilite prin ordin al
președintelui ANIMMC.
6.2. Formularul de înscriere completat, însoțit de
documentele justificative, va fi înregistrat în Registrul
special al Programului, menționându-se data, ora și
numărul de înregistrare.
6.3. (1) Formularele de înscriere vor fi evaluate, în
ordinea datei și orei înregistrării în Registrul special al
Programului, ținându-se cont de îndeplinirea tuturor
criteriilor de eligibilitate.
(2) Punctajul obținut necesar pentru participarea la
etapa a II-a a Programului trebuie să fie de minimum
50 de puncte din maximum 100 de puncte posibil.
6.4. (1) Lista beneficiarilor eligibili admiși pentru
participarea la Program și grila de evaluare vor fi făcute
publice prin afișare pe web-site-ul ANIMMC, www.animmc.ro,
în termen de 15 zile de la expirarea perioadei de înscriere,
conform subpct. 5.5.
(2) Grila de evaluare a formularelor de înscriere va fi
afișată pe pagina web a ANIMMC, în termen de o zi de la
încheierea perioadei de înscriere.
7. Organizarea cursurilor de pregătire antreprenorială
7.1. (1) Cursurile de pregătire antreprenorială se vor
desfășura în București, Cluj-Napoca, Constanța, Iași și
Timișoara.
(2) Cursurile de pregătire antreprenorială vor fi
organizate pe module, tematica acestora fiind prezentată în
anexa nr. 1 la prezenta procedură.
7.2. La sfârșitul cursurilor de pregătire antreprenorială
corespunzătoare etapei a II-a a Programului fiecare
beneficiar eligibil care a participat la aceste cursuri poate
elabora un plan de afaceri pentru participare la etapa a III-a
a Programului.
7.3. Structura planului de afaceri și modelul cererii de
acordare a alocației financiare nerambursabile vor fi
stabilite în cadrul contractului dintre ANIMMC și bancă.
8. Evaluarea și selectarea planurilor de afaceri
8.1. (1) Evaluarea planurilor de afaceri se va face de
către o comisie de evaluare constituită din specialiști din
cadrul băncii, ANIMMC și FNGCIMM.
(2) Membrii comisiei de evaluare și regulamentul de
organizare și funcționare vor fi aprobate prin ordin al
președintelui ANIMMC.

12

MONITORUL OFICIAL AL ROMÂNIEI, PARTEA I, Nr. 327/19.IV.2005

8.2. Evaluarea și selectarea planurilor de afaceri vor fi
făcute în baza criteriilor specifice prevăzute în normele de
creditare ale băncii și în normele de garantare ale
FNGCIMM. Aceste criterii de eligibilitate vor fi prezentate și
explicate cursanților în cadrul perioadei de pregătire
aferente etapei a II-a a Programului și vor fi afișate pe
site-ul ANIMMC.
8.3. (1) În urma centralizării punctajului general obținut
vor fi selectate cele mai bune planuri de afaceri pentru a fi
finanțate. Autorii lor vor beneficia de un sprijin financiar
pentru punerea în aplicare a planului de afaceri, astfel:
a) minimum 45% din valoarea estimată a investiției, fără
T.V.A., prevăzută în planul de afaceri, microcredit în
condiții avantajoase, dar nu mai mult de 10.000 euro sau
echivalent în lei/plan de afaceri eligibil;
b) 40% din valoarea estimată a investiției, fără T.V.A.,
alocație financiară nerambursabilă, fără a se depăși
plafonul de 200 milioane lei/plan de afaceri eligibil;
c) 15% din valoarea estimată a investiției, fără T.V.A.,
contribuție personală, în natură sau numerar.
(2) Sumele alocate pot fi utilizate pentru achiziționarea
de active corporale și necorporale de tipul: mașini, utilaje și
echipamente, mijloace de transport mărfuri, brevete de
invenție, licențe, dar și pentru reconstrucția, extinderea sau
modernizarea de active corporale direct legate de
realizarea proiectului de investiții.
(3) Se pot finanța numai achizițiile de mașini, utilaje,
echipamente, mijloace de transport mărfuri care sunt noi
(nu second-hand).
(4) Atât AFN, cât și creditul bancar în cadrul
Programului nu pot fi utilizate pentru rambursarea
împrumuturilor existente care au fost contractate din alte
surse.

8.4. Acordarea AFN și a creditului bancar se va face în
baza unui contract corespunzător încheiat între banca
selectată și beneficiar.
8.5. Persoanele fizice ale căror planuri de afaceri au
fost selectate beneficiază de creditare în condițiile
autorizării potrivit legii ca persoană fizică autorizată sau,
după caz, societate comercială.
8.6. Grila de evaluare a planurilor de afaceri va fi
făcută publică prin afișare pe site-ul ANIMMC, după
expirarea perioadei de depunere a acestora.
8.7. Decizia cu privire la acordarea AFN și a creditului
bancar se va lua de către Comisia de evaluare a planurilor
de afaceri.
8.8. ANIMMC va încheia un contract de intermediere
financiară cu banca desemnată câștigătoare în urma
procesului de achiziție publică, în vederea creditării acestor
planuri de afaceri în următoarele condiții minimale:
a) termenul de creditare este de 1,5—3 ani, cu o
perioadă de grație de până la un an;
b) garanții asigurate de către FNGCIMM și/sau prin
investiția propriu-zisă a beneficiarului, în condițiile în care
investiția are ca obiect și un bun corporal;
c) dobânda practicată va fi cu două puncte procentuale
sub nivelul dobânzii la creditele în lei și cu un punct
procentual sub nivelul dobânzii la creditele în valută.
8.9. Pentru obținerea finanțării planurilor de afaceri
beneficiarii pot accesa numai o singură dată Programul.
9. Dispoziții finale
Data demarării Programului și a etapelor desfășurării
acestuia va fi stabilită în termen de 30 de zile de la
anunțarea
băncii
declarate
câștigătoare
pentru
implementarea Programului.
ANEXA Nr. 1
la procedură

TEMATICA ORIENTATIVĂ A CURSURILOR

1. Aspecte legislative privind înființarea unei firme
Tema I. Formalități de înregistrare a societăților
comerciale
Tema II. Legislație fiscală și comercială
2. Managementul resurselor umane
Tema I. Mediul extern și funcția de personal a firmei
Tema II. Managementul resurselor umane: esență, scop,
componente
Tema III. Managementul grupurilor
Tema IV. Managementul comunicațiilor
Tema V. Managementul relațiilor industriale
Tema VI. Salarizarea personalului
Tema VII. Prognoza și planificarea resurselor umane
3. Managementul micilor afaceri
Tema 1. Mediul de afaceri al firmei (1)
Tema 2. Mediul de afaceri al firmei (2)
Tema 3. Afaceri: conștientizarea ocaziei favorabile de pe
piață
Tema 4. Parteneri și clienți într-o afacere
Tema 5. Planificarea în afaceri
Tema 6. Organizarea firmelor pentru afaceri
Tema 7. Decizia în afaceri
Tema 8. Conducerea afacerilor (1)
Tema 9. Conducerea afacerilor (2)

Tema 10. Strategii în afaceri
Tema 11. Antreprenoriatul — noua tehnologie
managerială
Tema 12. Antreprenoriatul și inovația economică și
socială
Tema 13. Strategii antreprenoriale (1)
Tema 14. Strategii antreprenoriale (2)
4. Management financiar
Tema I. Managementul financiar. Definiție. Obiective
Tema II. Mediul decizional al managementului financiar
Tema III. Analiza financiară — baza managementului
financiar
Tema IV. Concepte financiare de bază
Tema V. Decizii financiare în condiții de certitudine
Tema VI. Decizii financiare în condiții de risc și
incertitudine
Tema VII. Riscul și valoarea firmei
Tema VIII. Strategii financiare pe termen scurt.
Managementul ciclului de exploatare
Tema IX. Strategii financiare pe termen lung
Tema X. Strategii dinamice pentru creșterea valorii firmei
Tema XI. Managementul sistemului bancar în România
Tema XII. Activitatea băncilor — parte a sistemului
economic și de afaceri din România
Tema XIII. Managementul operațiunilor bancare

13

MONITORUL OFICIAL AL ROMÂNIEI, PARTEA I, Nr. 327/19.IV.2005
Tema XIV. Riscul bancar și managementul operațiunilor
bancare
5. Accesarea surselor de finanțare
Tema I. Surse de finanțare disponibile IMM-urilor
Tema II. Fundamentarea deciziei de investiție — modele
decizionale și indicatori de eficiență economică a investiției
Tema III. Modele decizionale privind alegerea sursei de
finanțare
Tema IV. Întocmirea unei documentații de finanțare
6. Marketing
Tema I. Definirea marketingului. Evoluție și specializare
Tema II. Mediul de marketing
Tema III. Segmentarea piețelor. Poziționarea produselor
Tema IV. Politica de produs
Tema V. Politica de preț
7. Tehnici de negociere
Tema I. Negocieri interne
Tema II. Contextul organizațional
Tema III. Pregătirea negocierilor
Tema IV. Desfășurarea negocierilor
Tema V. Negocierile individuale
Tema VI. Comunicarea în negocieri

Tema
Tema
Tema
Tema
Tema

VII. Momente-cheie și impasuri în negocieri
VIII. Factorul timp
IX. Încheierea negocierilor
X. Postnegocierea
XI. Personalitatea negociatorului

8. Elaborarea și implementarea planului de afaceri
Tema I. Oportunități de afaceri: listă cu domeniile în
care se consideră că este oportun a se demara o afacere,
legate de activitățile de consultanță și training
Tema II. Descrierea domeniului de activitate ales în
vederea înființării unei firme
Tema III. Necesitatea consultanței și trainingului
managerial
Tema IV. Studiul pieței interne a serviciilor de
consultanță și training managerial
Tema V. Planificarea activității firmei
1.1. Planificarea structurii organizatorice
1.2. Planificarea activității
Tema VI. Întocmirea documentației necesare înființării
unei firme
Tema VII. Întocmirea unui plan de afaceri pentru
obținerea finanțării în vederea demarării activității firmei
Tema VIII. Stabilirea tarifelor pentru serviciile prestate
Tema IX. Calculul cifrei de afaceri critice
ANEXA Nr. 2
la procedură

FORMULAR DE ÎNSCRIERE

la Programul pentru dezvoltarea abilităților antreprenoriale în rândul tinerilor
și facilitarea accesului acestora la finanțare — START
Date personale
Numele și prenumele ......................................................................................................................
Sex:

Masculin

Feminin

Adresa de domiciliu:
...........................................................................................................................................................
...........................................................................................................................................................
Telefon ....................................
E-mail ......................................
Vârsta ..........
Starea civilă:

Necăsătorit/ă

Căsătorit/ă

Locul unde doriți să participați la cursuri: ....................................................................................

Întrebări
1. Nivelul educației:
Studii liceale
Studii tehnice/postliceale absolvite (perioada, unitatea de învățământ, specializarea):
...........................................................................................................................................................
Studii universitare absolvite (perioada, unitatea de învățământ, specializarea):
...........................................................................................................................................................
Studii postuniversitare (perioada, unitatea de învățământ, specializarea)

14

MONITORUL OFICIAL AL ROMÂNIEI, PARTEA I, Nr. 327/19.IV.2005
2. V-ați implicat în activități de voluntariat?
Da
Nu
Dacă da, în ce domeniu?
...........................................................................................................................................................
3. Câți din oamenii pe care îi cunoașteți au propria lor afacere? ............................................
4. Ce înțelegeți prin activitate antreprenorială? ...........................................................................
5. Care sunt, după opinia dumneavoastră, principalele calități necesare unui antreprenor?
Detaliați.
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
6. Vă rugăm să completați în tabelul următor datele referitoare la experiența dumneavoastră
profesională.
Angajator

Funcția

Perioada

7. Ați încercat vreodată să începeți o afacere proprie?
Da
Nu
Ce tip de activitate? .......................................................................................................................
Ce s-a întâmplat cu această afacere? .........................................................................................
8. Aveți o afacere în prezent?
Da
Nu
Ce tip de afacere? .........................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
9. Dacă intenționați să începeți o afacere sau să o extindeți pe cea existentă, ce tip de
afacere ați începe/extinde? (Vă rugăm să dați detalii)
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
10. De cât capital credeți că aveți nevoie să începeți sau să extindeți o afacere? Detaliați.
...........................................................................................................................................................
...........................................................................................................................................................
...........................................................................................................................................................
11. Estimați suma de bani din fiecare dintre sursele menționate mai jos pe care o puteți
folosi în demararea/extinderea afacerii dumneavoastră.
Bani personali .................................................................................................................................
Împrumuturi sau bani oferiți de familie .........................................................................................
Împrumuturi sau bani oferiți de prieteni ........................................................................................
Alte surse ......................................... Specificați ...........................................................................

MONITORUL OFICIAL AL ROMÂNIEI, PARTEA I, Nr. 327/19.IV.2005
12. Aveți casa, apartamentul sau terenul dumneavoastră personal?
Da
Nu
Dacă da, care au fost sursele de finanțare?
...........................................................................................................................................................
...........................................................................................................................................................
...........................................................................................................................................................
13. Dați următorilor factori note cuprinse între 1—5, nota 5 fiind pentru acel factor care este,
în opinia dumneavoastră, cel mai important în succesul unei afaceri.
Banii
Educația
Prietenii
Motivația
Altele
14. Cum apreciați dorința dumneavoastră de a începe o afacere proprie sau de a extinde
afacerea deja existentă? (Marcați doar un singur răspuns.)
Nu știu
Medie
Destul de puternică
Foarte puternică
15. Cum ați aflat despre acest program?
Presă
Radio
TV
Altele (prieteni, la serviciu etc.)
16. La ce cursuri sau seminarii de dezvoltare antreprenorială ați mai participat?
Cursul

Perioada

17. În ce stadiu vă aflați în legătură cu elaborarea unui plan de afaceri pentru ideea pe
care doriți să o transformați într-o afacere?
Nu am început să lucrez la un plan de afaceri.
Am început documentarea (colectare de materiale și informații) necesară elaborării
planului de afaceri.
Am început să lucrez la elaborarea planului de afaceri.
Am elaborat un plan de afaceri.
18. De ce sprijin credeți că aveți nevoie pentru a începe sau a extinde o afacere proprie?
Instruire generală în domeniul afacerilor
Consultanță juridică
Consultanță financiar-contabilă
Consultanță în marketing
Consultanță în management
Alt gen de sprijin (specificați) ...................................................................................................
19. Până în prezent ați solicitat o finanțare sau un credit?
Da, care a fost rezultatul solicitării ..........................................................................................
Nu
20. Cunoașteți pașii ce trebuie urmați pentru obținerea unui credit? Detaliați.
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
21. Cunoașteți ce garanții trebuie să depuneți pentru obținerea unui credit? Detaliați.
...........................................................................................................................................................
...........................................................................................................................................................
...........................................................................................................................................................
...........................................................................................................................................................
...........................................................................................................................................................
22. Ce v-ați propus să obțineți în urma înscrierii în acest program? (Marcați un singur
răspuns.)
Mai multe informații
Acces la finanțare
Punerea în practică a ideii de afaceri
Declar pe propria răspundere, cunoscând prevederile art. 292 din Codul penal cu privire la
falsul în declarații, că nu am mai beneficiat de finanțare în cadrul altor programe similare
gestionate de ANIMMC.
Localitatea ..................................
Data ............................................
......................................................
(semnătura aplicantului)

15

16

MONITORUL OFICIAL AL ROMÂNIEI, PARTEA I, Nr. 327/19.IV.2005
ANEXA Nr. 3
la procedură
DECLARAȚIE PE PROPRIA RĂSPUNDERE

Subsemnatul/Subsemnata ......................................................................, identificat/identificată cu
actul de identitate seria .......... nr. ..................., eliberat de ................... la data de ...................,
CNP ..................., cu domiciliul în localitatea ........................................., str. ................... nr. .........,
bl. ..........., sc. ..........., ap. .........., sectorul/județul ......................................, în calitate de
reprezentant legal al organizației ......................................, declar pe propria răspundere că toate
informațiile furnizate și consemnate în prezenta cerere sunt corecte și complete.
Înțeleg că orice omisiune sau incorectitudine în prezentarea informațiilor în scopul de a
obține avantaje patrimoniale sau de orice altă natură este pedepsită conform legii.
Declar pe propria răspundere că activitățile pentru care solicit finanțarea prin prezentul
program nu fac obiectul altui program de finanțare de la bugetul de stat.
De asemenea, declar pe propria răspundere că în ultimii 2 (doi) ani:
nu am beneficiat de ajutor de stat;
am beneficiat de următoarele ajutoare de stat:
Nr.
crt.

Anul acordării
ajutorului de stat

Forma ajutorului
de stat

Instituția
finanțatoare

Programul prin
care s-a beneficiat
de finanțare

Cuantumul
ajutorului de
stat acordat

în conformitate cu prevederile Legii nr. 143/1999 privind ajutorul de stat, cu modificările și
completările ulterioare.

Semnătura autorizată și ștampila solicitantului*)
...........................................................................

Funcția
...................

Data semnării ........................................

*) Toate cererile depuse pentru acest program vor fi semnate de aceeași persoană autorizată să reprezinte legal
societatea.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 327/19.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015807]
ISSN 1453—4495

