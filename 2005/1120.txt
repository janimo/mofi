PARTEA

Anul 173 (XVII) — Nr. 1.120

I

LEGI, DECRETE, HOTĂRÂRI ȘI ALTE ACTE

Luni, 12 decembrie 2005

SUMAR
Nr.

Pagina

1–4

ORDONANȚE ȘI HOTĂRÂRI
ALE GUVERNULUI ROMÂNIEI
174. — Ordonanță de urgență privind reglementarea
unor probleme financiare în anul 2005...................

4–5

1.515. — Hotărâre pentru modificarea structurii sumelor
alocate din credite externe în bugetul Ministerului
Justiției pe anul 2005 ...............................................

5–6

1.516. — Hotărâre privind transmiterea unei părți dintr-un
imobil, proprietate publică a statului, din
administrarea Ministerului Justiției în administrarea

DECIZII

ALE

Pagina
Consiliului Superior al Magistraturii, pentru
Institutul Național al Magistraturii .............................

DECIZII ALE CURȚII CONSTITUȚIONALE
Decizia nr. 597 din 8 noiembrie 2005 referitoare la
excepția de neconstituționalitate a dispozițiilor
art. 115 alin. (2) și art. 188 lit. d) din Legea
nr. 302/2004 privind cooperarea judiciară
internațională în materie penală...............................

Nr.

CURȚII

6

DECIZII ALE PRIMULUI-MINISTRU
499. — Decizie privind eliberarea doamnei Corina
Coman din funcția de consilier de stat în cadrul
Cancelariei Primului-Ministru.....................................
500. — Decizie privind numirea domnului Ion Șerpe în
funcția de consilier de stat în cadrul Cancelariei
Primului-Ministru.........................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.017/1.144/1.171. — Ordin al ministrului agriculturii,
pădurilor și dezvoltării rurale, al ministrului
sănătății și al ministrului mediului și gospodăririi
apelor pentru aprobarea Principiilor uniforme de
evaluare și omologare a produselor de protecție a
plantelor ....................................................................

8

7

CONSTITUȚIONALE

CURTEA CONSTITUȚIONALĂ

D E C I Z I A Nr. 597
din 8 noiembrie 2005

referitoare la excepția de neconstituționalitate a dispozițiilor art. 115 alin. (2) și art. 188 lit. d)
din Legea nr. 302/2004 privind cooperarea judiciară internațională în materie penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 115 alin. (2) și art. 188 lit. d) din Legea
nr. 302/2004 privind cooperarea judiciară internațională în
materie penală, excepție ridicată de Dănuț-Remus Toc în
Dosarul nr. 4.394/P/2005 al Curții de Apel Timișoara —
Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, arătând că, în realitate, autorul acesteia

2

MONITORUL OFICIAL AL ROMÂNIEI, PARTEA I, Nr. 1.120/12.XII.2005

solicită extinderea dispozițiilor legale criticate și la alte
situații care nu sunt prevăzute în textul art. 115 alin. (2)
din Legea nr. 302/2004.
C U R T E A,

având în vedere actele și lucrările dosarului, reține
următoarele:
Prin Încheierea din 6 iunie 2005, pronunțată în Dosarul
nr. 4.394/P/2005, Curtea de Apel Timișoara — Secția
penală a sesizat Curtea Constituțională cu excepția de
neconstituționalitate a dispozițiilor art. 115 alin. (2) și
art. 188 lit. d) din Legea nr. 302/2004 privind cooperarea
judiciară internațională în materie penală, excepție ridicată
de Dănuț-Remus Toc în dosarul menționat.
În motivarea excepției de neconstituționalitate se
susține că, deși în cuprinsul Codului penal se fac referiri la
recunoașterea efectelor hotărârilor străine, nu mai există
posibilitatea ca statul român sau cetățenii români să mai
facă uz de recunoașterea efectelor acestor hotărâri, câtă
vreme, potrivit art. 115 din Legea nr. 302/2004, aceasta se
poate realiza doar la cererea statului de condamnare, ca
urmare a abrogării prevederilor art. 519—521 din Codul de
procedură penală, care reglementau procedura recunoașterii
hotărârilor străine. În acest mod îaccesul liber la justiție
este blocat cetățenilor români care ar justifica un interes
procesual pentru recunoașterea hotărârilor străine în
vederea deducerii perioadei de detenție executate în
străinătate“. Astfel, îîn timp ce un cetățean condamnat de
două instanțe române pentru infracțiuni concurente poate
cere contopirea pedepselor și deducerea din pedeapsa
rezultantă a detenției executate, un altul condamnat de o
instanță română și de una străină nu are nici o cale
procesuală pentru a formula o asemenea cerere, ceea ce
creează o stare de inegalitate de tratament, acesta din
urmă executând două pedepse“.
Curtea de Apel Timișoara — Secția penală apreciază că
excepția de neconstituționalitate îeste întemeiată în măsura
în care art. 115 alin. (2) și art. 188 lit. d) din Legea
nr. 302/2004 îl privează pe condamnatul definitiv printr-o
hotărâre penală străină de dreptul de a formula cerere de
recunoaștere și executare a unei astfel de hotărâri
definitive în țara al cărei cetățean este“. Se arată că
textele de lege criticate îîncalcă principiile constituționale
privind accesul liber la justiție, egalitatea în drepturi și
dreptul de petiționare, precum și principiul supremației
normelor constituționale, reglementate în art. 21, 16 și 51
din Constituție“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că procedura instituită prin
dispozițiile art. 115 alin. (2) din Legea nr. 302/2004 îeste
excesivă și depinde de un element aleatoriu, neexistând o
garanție că orice autoritate străină competentă, la
solicitarea condamnatului, va iniția procedurile prevăzute de
lege în vederea recunoașterii hotărârii penale străine“. Ca
urmare, Guvernul apreciază că prevederile art. 115 alin. (2)
din Legea nr. 302/2004 sunt neconstituționale numai în
măsura în care opresc persoana condamnată de a ajunge

în fața instanțelor judecătorești pentru exercitarea dreptului
său, potrivit art. 21 din Constituție.
Avocatul Poporului apreciază că excepția de
neconstituționalitate este neîntemeiată. În ceea ce privește
critica de neconstituționalitate a dispozițiilor art. 115
alin. (2) și art. 188 lit. d) din Legea nr. 302/2004 în raport
de prevederile art. 16 din Constituție, se arată că nu poate
fi reținută, întrucât textele de lege criticate se aplică tuturor
persoanelor aflate în ipoteza normei juridice, fără a institui
privilegii sau discriminări pe considerente arbitrare. Cu
privire la critica în raport de art. 21 din Constituție, se
menționează că prevederile legale ce fac obiectul excepției
nu îngrădesc dreptul părților interesate de a se adresa
justiției pentru apărarea drepturilor, libertăților și intereselor
lor legitime.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 115 alin. (2) și art. 188 lit. d) din Legea
nr. 302/2004 privind cooperarea judiciară internațională în
materie penală, având următorul cuprins:
— Art. 115 alin. (2): îÎn vederea executării pe teritoriul
României a unei hotărâri penale străine, autoritățile
competente ale statului de condamnare formulează o cerere
de recunoaștere și executare.“;
— Art. 188 lit. d): îPe data intrării în vigoare a prezentei
legi se abrogă:
[...] d) art. 519—521 din Codul de procedură penală.“
Aceste prevederi legale încalcă, în opinia autorului
excepției, dispozițiile constituționale cuprinse în art. 16
privind egalitatea în fața legii, precum și pe cele ale
art. 21 privind accesul liber la justiție. De asemenea,
instanța de judecată consideră că textele criticate încalcă
dreptul de petiționare, reglementat de art. 51 din Constituție.
Excepția de neconstituționalitate a fost ridicată în cadrul
unui litigiu având ca obiect apelul declarat împotriva
Sentinței penale nr. 304/PI/1 aprilie 2005, pronunțată de
Tribunalul Timiș — Secția penală în Dosarul nr. 692/2005,
prin care s-a respins ca neîntemeiată cererea de contopire
a pedepselor cu închisoarea, pronunțate prin Sentința
penală nr. 824/P din 26 noiembrie 2001 a Tribunalului
Timiș și Sentința din 8 iulie 2003 a Tribunalului
Regensburg din Germania. Pentru a pronunța hotărârea
apelată, instanța de fond a reținut că, în conformitate cu
art. 115 alin. (2) din Legea nr. 302/2004, pentru a proceda
la soluționarea cererii condamnatului era necesar ca
autoritățile competente din Germania să solicite
recunoașterea hotărârii pronunțate în străinătate, nefiind
posibilă recunoașterea acestei hotărâri pe cale incidentală.
În cadrul apelului promovat împotriva acestei hotărâri,

MONITORUL OFICIAL AL ROMÂNIEI, PARTEA I, Nr. 1.120/12.XII.2005
condamnatul a formulat excepția de neconstituționalitate a
dispozițiilor art. 115 alin. (2) și art. 188 lit. d) din Legea
nr. 302/2004, susținând, în esență, că, deși în cuprinsul
Codului penal se fac referiri la recunoașterea efectelor
hotărârilor străine, nu mai există posibilitatea ca statul
român sau cetățenii români să mai facă uz de
recunoașterea efectelor acestor hotărâri, câtă vreme, potrivit
art. 115 din Legea nr. 302/2004, aceasta se poate realiza
doar la cererea statului de condamnare, ca urmare a
abrogării prevederilor art. 519—521 din Codul de procedură
penală, care reglementau procedura recunoașterii hotărârilor
străine. În acest mod — se arată — este încălcat accesul
liber la justiție al cetățenilor români care ar justifica un
interes procesual pentru recunoașterea hotărârilor străine în
vederea deducerii perioadei de detenție executate în
străinătate, precum și dispozițiile constituționale privind
egalitatea în fața legii.
Examinând excepția de neconstituționalitate astfel cum a
fost formulată, Curtea constată, mai întâi, că Legea
nr. 302/2004 privind cooperarea judiciară internațională în
materie penală, publicată în Monitorul Oficial al României,
Partea I, nr. 594 din 1 iulie 2004, a fost adoptată pentru a
facilita aplicarea instrumentelor internaționale ratificate de
România în domeniul asistenței judiciare internaționale în
materie penală, adoptate sub egida Organizației Națiunilor
Unite și a Consiliului Europei, asimilarea normelor
europene în materia cooperării judiciare impunându-se ca
o premisă obligatorie pentru finalizarea negocierilor în
cadrul procesului de integrare a României în spațiul de
libertate, securitate și justiție al Uniunii Europene.
În titlul V, intitulat îRecunoașterea și executarea
hotărârilor penale“, Legea nr. 302/2004 reglementează, în
acord cu Convenția europeană privind valoarea
internațională a hotărârilor represive, adoptată la Haga la
28 mai 1970 și ratificată de România prin Ordonanța
Guvernului nr. 90 din 30 august 1999, publicată în
Monitorul Oficial al României, Partea I, nr. 421 din
31 august 1999, aprobată prin Legea nr. 35 din 12 aprilie
2000, publicată în Monitorul Oficial al României, Partea I,
nr. 158 din 17 aprilie 2000, procedurile prin care se solicită
recunoașterea și executarea în străinătate a hotărârilor
penale pronunțate de instanțele române, precum și
procedurile de recunoaștere și executare în România a
hotărârilor penale străine, ca mijloc prin care hotărârile
penale străine produc, atunci când este cazul, efecte
juridice pe teritoriul României.
În acest sens, în concordanță cu art. 3 din Convenția
europeană privind valoarea internațională a hotărârilor
represive, potrivit căruia îÎn cazurile și în condițiile prevăzute
în prezenta convenție fiecare stat contractant are competența
să procedeze la executarea unei sancțiuni pronunțate într-unul
din celelalte state contractante și care este executorie în acel
stat.
Această competență nu poate fi exercitată decât ca urmare
a unei cereri de executare, prezentată de celălalt stat
contractant“, art. 115 alin. (2) din noua reglementare, text
ce face obiectul excepției de neconstituționalitate, stabilește
că, în vederea executării pe teritoriul României a unei
hotărâri penale străine rămase definitive, autoritățile
competente ale statului de condamnare formulează o
cerere de recunoaștere și executare. Această cerere se
transmite Ministerului Justiției, însoțită de o copie autentică
a hotărârii și, după caz, de o declarație prin care

3

condamnatul își exprimă consimțământul, precum și de o
informare asupra duratei arestului preventiv sau a părții de
pedeapsă executate până la data prezentării cererii
[art. 119 alin. (1) și (2) din lege]. Prin direcția de
specialitate, Ministerul Justiției efectuează controlul de
regularitate internațională a cererii, după care, după caz, o
transmite procurorului general competent, în vederea sesizării
instanței competente, ori o restituie, motivat [art. 119
alin. (3) din lege]. Autoritățile judiciare române competente
sunt curtea de apel în circumscripția căreia, după caz,
domiciliază, își are reședința sau a fost identificat
condamnatul și, respectiv, parchetul de pe lângă aceasta
(art. 120 din lege).
Ca urmare, nu poate fi reținută susținerea autorului
excepției în sensul că nu mai există posibilitatea ca statul
român sau cetățenii români să mai facă uz de
recunoașterea efectelor hotărârilor penale străine.
Recunoașterea acestor hotărâri se realizează, așa cum s-a
arătat, ca urmare a parcurgerii procedurii imperativ stabilite
de lege, prin care statul român își însușește hotărârea
penală străină și îi acordă, în virtutea propriei sale
suveranități, eficiență pe teritoriul său.
În realitate, ceea ce se solicită în motivarea excepției
de neconstituționalitate este extinderea dispozițiilor legale
criticate și la alte situații neprevăzute în textul art. 115
alin. (2) din Legea nr. 302/2004, în sensul adăugării în
cuprinsul acestuia și a posibilității condamnatului de a se
adresa instanței competente cu o cerere privind
recunoașterea hotărârii pronunțate în străinătate împotriva
sa. În acest sens, Curtea Constituțională a reținut în mod
constant că acceptarea unei asemenea critici ar echivala
cu transformarea instanței de contencios constituțional
într-un legislator pozitiv, ceea ce ar contraveni art. 61 din
Constituție, potrivit căruia îParlamentul este [...] unica
autoritate legiuitoare a țării“. De asemenea, potrivit
dispozițiilor art. 2 alin. (3) din Legea nr. 47/1992,
republicată, îCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“.
Cât privește art. 188 lit. d) din același act normativ,
care a abrogat prevederile din Codul de procedură penală
cuprinse în art. 519—521 (referitoare la recunoașterea
hotărârilor penale sau a altor acte juridice străine), Curtea
constată că soluționarea cauzei aflate pe rolul instanței
judecătorești nu depinde de acesta. Introducerea acestui
text de lege a fost determinată de rațiuni de tehnică
legislativă, întrucât Legea nr. 302/2004 stabilește o
procedură de recunoaștere și executare a hotărârilor
penale străine diferită de cea consacrată anterior de
art. 519—521 din Codul de procedură penală, iar potrivit
art. 62 din Legea nr. 24/2000 privind normele de tehnică
legislativă pentru elaborarea actelor normative, republicată
în Monitorul Oficial al României, Partea I, nr. 777 din
25 august 2004, prevederile cuprinse într-un act normativ,
contrare unei noi reglementări de același nivel, trebuie
abrogate. Astfel fiind, devin aplicabile dispozițiile art. 29
alin. (1) din Legea nr. 47/1992, conform cărora Curtea
Constituțională decide numai cu privire la prevederile de
lege care au legătură cu soluționarea cauzei, precum și
dispozițiile alin. (6) al aceluiași articol, potrivit cărora, dacă
sunt încălcate dispozițiile alin. (1), excepția de
neconstituționalitate urmează să fie respinsă ca fiind
inadmisibilă.

4

MONITORUL OFICIAL AL ROMÂNIEI, PARTEA I, Nr. 1.120/12.XII.2005

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 115 alin. (2) și art. 188 lit. d)
din Legea nr. 302/2004 privind cooperarea judiciară internațională în materie penală, excepție ridicată de Dănuț-Remus
Toc în Dosarul nr. 4.394/P/2005 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind reglementarea unor probleme financiare în anul 2005
Menționând necesitatea de sprijinire a exportatorilor români prin noile instrumente de finanțare, aprobate prin
Ordonanța de urgență a Guvernului nr. 146/2005, pentru stimularea operațiunilor de comerț exterior, precum și pentru
finanțarea, cofinanțarea și refinanțarea, garantarea, asigurarea și reasigurarea creditelor de export, creditelor cumpărător și
a investițiilor românești în străinătate, precum și activităților de dezvoltare a infrastructurii, a utilităților de interes public,
dezvoltare regională, susținerea activității de cercetare-dezvoltare, protecția mediului înconjurător, ocuparea și formarea
personalului, susținerea și dezvoltarea întreprinderilor mici și mijlocii și a tranzacțiilor internaționale, care vor contribui la
creșterea încasărilor din export și la reducerea deficitului de cont curent,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Măsuri privind recapitalizarea Băncii de Export-Import
a României EXIMBANK — S.A.

Art. 1. — (1) Se mandatează Autoritatea pentru
Valorificarea Activelor Statului, în calitate de acționar majoritar
al Băncii de Export-Import a României EXIMBANK — S.A.,
denumită în continuare Banca, să propună Adunării
generale extraordinare a acționarilor Băncii majorarea
capitalului social prin modalitatea prevăzută în prezenta
ordonanță de urgență, cu derogare de la prevederile Legii
nr. 137/2002 privind unele măsuri pentru accelerarea
privatizării, cu modificările și completările ulterioare.
(2) După aprobarea propunerii prevăzute la alin. (1),
capitalul social al Băncii se va majora prin emiterea de noi
acțiuni cu o valoare egală cu valoarea nominală actuală,
respectiv 6 lei (RON)/acțiune.
(3) Participarea Autorității pentru Valorificarea Activelor
Statului la majorarea capitalului social al Băncii se va
realiza în sumă de 560,0 milioane lei (RON), prevăzută cu
această destinație în bugetul de stat.
(4) Suma prevăzută la alin. (3) va fi plătită până la
31 decembrie 2005 în contul Autorității pentru Valorificarea
Activelor Statului, la solicitarea acestuia, în calitatea sa de
acționar majoritar care reprezintă statul în Adunarea

generală extraordinară a acționarilor, deschis la
EXIMBANK—Centrala în acest scop.
(5) În temeiul regimului de drept public care guvernează
activitatea Băncii de susținere a comerțului exterior în
numele și în contul statului, sursa de majorare a capitalului
social prevăzut la alin. (3) va fi utilizată exclusiv pentru
majorarea participării Autorității pentru Valorificarea Activelor
Statului la capitalul social al Băncii.
(6) Se mandatează Autoritatea pentru Valorificarea
Activelor Statului, în calitate de acționar majoritar al Băncii,
să propună Adunării generale extraordinare a acționarilor ca
ceilalți acționari — S.I.F. BANAT—CRIȘANA, S.I.F.
MOLDOVA, S.I.F. TRANSILVANIA, S.I.F. MUNTENIA și
S.I.F. OLTENIA — să își exprime dreptul de preferință în
vederea participării la recapitalizarea Băncii, pentru
menținerea cotei de participare la capitalul social la data
intrării în vigoare a prezentei ordonanțe de urgență.
Art. 2. — (1) Prin derogare de la prevederiile art. 6 din
Legea nr. 500/2002 privind finanțele publice, cu modificările
ulterioare, veniturile bugetului de stat pe anul 2005 se
majorează cu suma de 560,0 milioane lei (RON), din care la
taxa pe valoarea adăugată cu suma de 400,0 milioane lei (RON),
la accize cu suma de 80,0 milioane lei (RON) și la taxe
vamale cu suma de 80,0 milioane lei (RON).

MONITORUL OFICIAL AL ROMÂNIEI, PARTEA I, Nr. 1.120/12.XII.2005
(2) Prin derogare de la prevederile art. 6 din Legea
nr. 500/2002, cu modificările ulterioare, cheltuielile bugetului
de stat pe anul 2005 se suplimentează cu suma de
560,0 milioane lei (RON) pentru recapitalizarea Băncii,
potrivit art. 1.
(3) Se autorizează Ministerul Finanțelor Publice să
introducă modificările prevăzute la alin. (1) și (2) în volumul
și în structura bugetului de stat pe anul 2005 și, respectiv,
în bugetul Ministerului Finanțelor Publice — îAcțiuni
generale“.
CAPITOLUL II
Măsuri financiare în domeniul bugetar

Art. 3. — (1) Ordonatorii principali de credite și
instituțiile publice din subordine, care înregistrează economii
în anul 2005 la titlul îCheltuieli de personal“, vor plăti în
luna decembrie 2005, integral sau sub forma unor
avansuri, drepturile salariale aferente acestei luni, în limita
economiilor înregistrate, prin derogare de la prevederile
art. 53 din Legea nr. 500/2002, cu modificările ulterioare.

5

(2) Obligațiile datorate de angajat și de angajator, aferente
drepturilor salariale plătite conform alin. (1), se virează în
luna ianuarie 2006.
Art. 4 — (1) Ordonatorii principali de credite sunt
autorizați să efectueze, în funcție de derularea procesului
investițional din ultima parte a anului 2005, redistribuiri de
fonduri între obiectivele de investiții aferente grupelor A
îObiective de investiții în continuare“ și B îObiective de
investiții noi“, între categoriile de investiții aferente grupei C
îAlte cheltuieli de investiții“, precum și între aceste grupe
înscrise în programul de investiții anexă la bugetul
fiecăruia, prin derogare de la prevederile art. 44 și 47 din
Legea nr. 500/2002, cu modificările ulterioare, ale art. 35
din Legea bugetului de stat pe anul 2005 nr. 511/2004, cu
modificările și completările ulterioare, și ale art. 19 din
Legea bugetului asigurărilor sociale de stat pe anul 2005
nr. 512/2004, cu modificările și completările ulterioare.
(2) Redistribuirile operate conform alin. (1) vor fi
comunicate Ministerului Finanțelor Publice, spre informare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Președintele interimar al Autorității
pentru Valorificarea Activelor Statului,
Giliola Ciorteanu
București, 8 decembrie 2005.
Nr. 174.
GUVERNUL ROMÂNIEI

HOTĂRÂRE
pentru modificarea structurii sumelor alocate din credite externe
în bugetul Ministerului Justiției pe anul 2005
În temeiul art. 108 din Constituția României, republicată, și al art. 34 din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă modificarea structurii sumelor
alocate Ministerului Justiției din credite externe pe anul
2005, prevăzute în anexa care face parte integrantă din
prezenta hotărâre.

Art. 2. — La propunerea ordonatorului principal de
credite, se autorizează Ministerul Finanțelor Publice să
introducă modificările prevăzute la art. 1 în bugetul
Ministerului Justiției pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul finanțelor publice,
Cătălin Doica,
secretar de stat
București, 29 noiembrie 2005.
Nr. 1.515.

6

MONITORUL OFICIAL AL ROMÂNIEI, PARTEA I, Nr. 1.120/12.XII.2005
ANEXĂ

Capitolul

Titlul

Denumirea
indicatorilor

Articolul

51.14 — Intrări de
credite externe

Sumele alocate
din intrări de credite
externe pe anul 2005

Modificări (+/-)

— mii lei (RON) —
Sumele alocate
din intrări de credite externe
pe anul 2005, modificate

32.091,20
II

Art. 28

VII

Art. 72

Cheltuieli
materiale și
servicii
Cheltuieli de
capital

—

32.091,20

9.091,20

+18.000

27.091,20

23.000,00

-18.000

5.000,00

GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului,
din administrarea Ministerului Justiției în administrarea Consiliului Superior al Magistraturii,
pentru Institutul Național al Magistraturii
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil situat în comuna Giroc, județul Timiș (Pavilionul A din
cadrul Cazărmii nr. 1.844), proprietate publică a statului,
având datele de identificare prevăzute în anexa care face
parte integrantă din prezenta hotărâre, din administrarea
Ministerului Justiției în administrarea Consiliului Superior al
Magistraturii, pentru Institutul Național al Magistraturii.
Art. 2. — Titularul dreptului de administrare va folosi
partea din imobil și va putea dispune de dreptul de

administrare în scopul realizării activităților specifice
sistemului justiției.
Art. 3. — Imobilul va fi folosit ca spațiu de cazare
pentru Institutul Național al Magistraturii.
Art. 4. — Predarea-preluarea părții din imobil transmise
potrivit art. 1 se face pe bază de protocol încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul finanțelor publice,
Cătălin Doica
secretar de stat

București, 29 noiembrie 2005.
Nr. 1.516.

ANEXĂ
DATELE DE IDENTIFICARE

a părții din imobilul, proprietate publică a statului, care se transmite din administrarea Ministerului Justiției
în administrarea Consiliului Superior al Magistraturii, pentru Institutul Național al Magistraturii

Locul unde este situat
imobilul

Comuna Giroc,
județul Timiș,

Persoana juridică
de la care se transmite imobilul

Persoana juridică
la care se transmite
imobilul

Statul român — din administrarea Statul român —
Ministerului Justiției
în administrarea
Consiliului Superior
al Magistraturii,
pentru Institutul
Național al
Magistraturii

Caracteristicile tehnice
ale imobilului

Pavilionul A
Suprafața construită =
507 m2
Suprafața desfășurată =
1.521 m2
Suprafața terenului =
4.249 m2
Suprafața totală a
terenului cu construcții =
4.756 m2

Codul de clasificare
din inventarul bunurilor
aflate în administrarea
Ministerului Justiției, care
alcătuiesc domeniul public
al statului

Cazarma nr. 1.844 —
Pavilionul A
Cod clasificație 8.29.09
Nr. M.F.P. 150.027

MONITORUL OFICIAL AL ROMÂNIEI, PARTEA I, Nr. 1.120/12.XII.2005

D E C I Z I I A L E P R I M U L U I -MI N I S T R U
GUVERNUL ROMÂNIEI
PRIMUL-MINISTRU

DECIZIE
privind eliberarea doamnei Corina Coman
din funcția de consilier de stat în cadrul Cancelariei
Primului-Ministru
În temeiul prevederilor art. 15 lit. e) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
doamna Corina Coman se eliberează din funcția de consilier de stat în
cadrul Cancelariei Primului-Ministru — Secretariatul Permanent pentru
Afaceri Europene.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 7 decembrie 2005.
Nr. 499.

GUVERNUL ROMÂNIEI
PRIMUL-MINISTRU

DECIZIE
privind numirea domnului Ion Șerpe
în funcția de consilier de stat în cadrul Cancelariei
Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Ion Șerpe se numește în funcția de consilier de stat în cadrul
Cancelariei Primului-Ministru — Secretariatul Permanent pentru Afaceri
Europene.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 7 decembrie 2005.
Nr. 500.

7

8

MONITORUL OFICIAL AL ROMÂNIEI, PARTEA I, Nr. 1.120/12.XII.2005

ACTE
ALE

ALE

ORGANELOR

ADMINISTRAȚIEI

MINISTERUL AGRICULTURII,
PĂDURILOR ȘI DEZVOLTĂRII
RURALE
Nr. 1.017 din 3 octombrie 2005

DE

SPECIALITATE

PUBLICE

MINISTERUL SĂNĂTĂȚII
Nr. 1.144 din 27 octombrie 2005

CENTRALE

MINISTERUL MEDIULUI
ȘI GOSPODĂRIRII APELOR
Nr. 1.171 din 17 noiembrie 2005

ORDIN
pentru aprobarea Principiilor uniforme de evaluare și omologare
a produselor de protecție a plantelor
Având în vedere prevederile art. 39 din Hotărârea Guvernului nr. 1.559/2004 privind procedura de omologare a
produselor de protecție a plantelor în vederea plasării pe piață și a utilizării lor pe teritoriul României, cu modificările și
completările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, al Hotărârii Guvernului nr. 168/2005 privind organizarea și
funcționarea Ministerului Sănătății, cu modificările și completările ulterioare, și al Hotărârii Guvernului nr. 408/2004 privind
organizarea și funcționarea Ministerului Mediului și Gospodăririi Apelor, cu modificările și completările ulterioare,
ministrul agriculturii, pădurilor și dezvoltării rurale, ministrul sănătății și ministrul mediului și gospodăririi
apelor emit următorul ordin:
Art. 1. — Se aprobă Principiile uniforme de evaluare și
omologare a produselor de protecție a plantelor, cuprinse în
anexa*) care face parte integrantă din prezentul ordin.
Ministrul agriculturii, pădurilor
și dezvoltării rurale,
Gheorghe Flutur

Art. 2. — Prezentul ordin va intra în vigoare la data
aderării României la Uniunea Europeană, corespunde normelor
europene și va fi publicat în Monitorul Oficial al României, Partea I.

Ministrul sănătății,
Gheorghe Eugen Nicolăescu

Ministrul mediului
și gospodăririi apelor,
Sulfina Barbu

*) Anexa se publică ulterior în Monitorul Oficial al României, Partea I, nr. 1.120 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.120/12.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067066]
ISSN 1453—4495

