PARTEA

Anul 173 (XVII) — Nr. 302

I

Luni, 11 aprilie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

219.

— Hotărâre pentru aprobarea Normelor
metodologice de aplicare a Legii nr. 132/1997
privind rechizițiile de bunuri și prestările de servicii
în interes public.........................................................

2–21

252.

— Hotărâre pentru aprobarea Memorandumului de
înțelegere dintre Ministerul Mediului și Gospodăririi
Apelor din România și Ministerul Mediului
și Teritoriului din Republica Italia privind
cooperarea în domeniul protecției mediului și
dezvoltării durabile, semnat la Buenos Aires,
Argentina, la 16 decembrie 2004 ............................

22

Memorandum de înțelegere între Ministerul Mediului și
Gospodăririi Apelor din România și Ministerul
Mediului și Teritoriului din Republica Italia privind
cooperarea în domeniul protecției mediului și
dezvoltării durabile.....................................................

22–23

ACTE ALE UNIUNII NAȚIONALE
A EXECUTORILOR JUDECĂTOREȘTI
DIN ROMÂNIA
8.

— Hotărâre privind aprobarea Tabloului
executorilor judecătorești pe anul 2005 ..................

24–32

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 302/11.IV.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 132/1997
privind rechizițiile de bunuri și prestările de servicii în interes public
În temeiul art. 108 din Constituția României, republicată, și al art. 41 alin. (2) din Legea nr. 132/1997 privind
rechizițiile de bunuri și prestările de servicii în interes public, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a Legii nr. 132/1997 privind rechizițiile de bunuri și
prestările de servicii în interes public, prevăzute în anexa
care face parte integrantă din prezenta hotărâre.
Art. 2. — Pe data intrării în vigoare a prezentei
hotărâri se abrogă Hotărârea Guvernului nr. 11/1998

pentru aprobarea Normelor metodologice de aplicare a
Legii nr. 132/1997 privind rechizițiile de bunuri și
prestările de servicii în interes public, publicată în
Monitorul Oficial al României, Partea I, nr. 52 din
6 februarie 1998.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Șeful Oficiului Central de Stat
pentru Probleme Speciale,
Petru Pană
Ministrul finanțelor publice,
Ionel Popescu
București, 24 martie 2005.
Nr. 219.

ANEXĂ

NORME METODOLOGICE
de aplicare a Legii nr. 132/1997 privind rechizițiile de bunuri și prestările de servicii în interes public
CAPITOLUL I
Dispoziții generale
Art. 1. — (1) Prezentele norme metodologice
reglementează modalitățile de îndeplinire a obligațiilor legale
de către autoritățile administrației publice, instituțiile publice,
agenții economici, alte persoane juridice și fizice, comisiile
de rechiziții și autoritățile militare abilitate să efectueze
rechiziții de bunuri, la declararea mobilizării parțiale sau
totale a forțelor armate ori a stării de război, la instituirea
stării de asediu sau de urgență, pentru prevenirea,
localizarea, înlăturarea urmărilor unor dezastre, precum și
pe timpul acestor situații.

(2) Rechizițiile de bunuri și prestările de servicii în
interes public, prevăzute a se efectua la declararea sau la
instituirea stărilor precizate la alin. (1), se organizează și
se pregătesc din timp de pace.
Art. 2. — (1) Prin bunuri rechiziționabile sau supuse
rechiziției se înțelege totalitatea bunurilor ce se pot
rechiziționa potrivit art. 5 din Legea nr. 132/1997 privind
rechizițiile de bunuri și prestările de servicii în interes
public, cu modificările și completările ulterioare, denumită în
continuare Lege.
(2) Bunurile prevăzute a se rechiziționa sunt cele pentru
care autoritățile abilitate de lege au emis ordine de
predare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005
Art. 3. — (1) Planificarea rechiziției bunurilor prevăzute
la art. 5 alin. (11) din Lege se realizează din timp de pace
prin planul de rechiziții de bunuri județean, respectiv al
municipiului București, pe baza Nomenclatorului bunurilor
rechiziționabile, aprobat prin ordin al șefului Oficiului Central
de Stat pentru Probleme Speciale.
(2) Pentru celelalte bunuri care nu se planifică prin
planul de rechiziții, asigurarea lor se face prin planul de
mobilizare a economiei naționale pentru apărare, conform
Nomenclatorului cu produse și servicii pentru apărare, și
acestea se pot rechiziționa pe timpul situațiilor prevăzute la
art. 1.
Art. 4. — Pentru stabilirea necesarului de bunuri
prevăzute a se rechiziționa și de persoane care pot
fi chemate pentru prestări de servicii, se procedează
astfel:
a) unitățile aparținând forțelor destinate apărării
înaintează cererile de rechiziții de bunuri și prestări de
servicii în interes public centrelor militare județene sau
ale sectoarelor municipiului București, denumite în
continuare centre militare, pe a căror rază teritorială sunt
dislocate sau constituite;
b) agenții economici, autoritățile administrației publice,
celelalte instituții publice și alte persoane juridice, cărora le
revin sarcini din planul de mobilizare a economiei naționale
pentru apărare, înaintează cereri de rechiziții de bunuri și
prestări de servicii în interes public, potrivit modelului
prezentat în anexa nr. 1, la oficiile de mobilizare a
economiei și pregătire a teritoriului pentru apărare județene,
respectiv al municipiului București, denumite în continuare
oficii județene;
c) centrele militare centralizează cererile de rechiziții de
bunuri și prestări de servicii în interes public ale unităților
prevăzute la lit. a), iar oficiile județene centralizează cererile
agenților economici, ale autorităților administrației publice,
celorlalte instituții publice și ale altor persoane juridice
prevăzute la lit. b);
d) cererile de rechiziții de bunuri și prestări de servicii în
interes public prevăzute la lit. a) și b) se înaintează la
secretariatele tehnice ale comisiilor mixte de rechiziții,
concomitent cu întocmirea planului de mobilizare a
economiei naționale pentru apărare, și se actualizează
anual, până la sfârșitul primului trimestru sau când apar
modificări în structura organizatorică a beneficiarului ori a
sarcinilor de mobilizare ale acestuia.
Art. 5. — Plata despăgubirilor pentru bunurile
rechiziționate și prestările de servicii în interes public din
sursele prevăzute la art. 27 din Lege se face potrivit
modalităților și instrumentelor de plată stabilite prin
instrucțiuni comune, emise în acest scop de către
autoritățile administrației publice centrale implicate, cu avizul
Băncii Naționale a României.
Art. 6. — (1) Comisia Centrală de Rechiziții și comisiile
mixte de rechiziții adoptă hotărâri prin vot deschis, cu

3

majoritatea simplă din numărul total al membrilor care le
compun.
(2) Înlocuitorii de drept ai membrilor comisiilor prevăzute
la alin. (1) au drepturile și obligațiile titularilor.
CAPITOLUL II
Transmiterea și centralizarea datelor de evidență
a bunurilor rechiziționabile și a persoanelor fizice
care pot fi chemate pentru prestări de servicii
în interes public; verificarea și recensământul
Art. 7. — (1) Pentru stabilirea cantităților de bunuri ce
pot fi rechiziționate și a prestărilor de servicii în interes
public, concomitent cu informațiile comunicate potrivit
art. 41 alin. (4) din Legea nr. 477/2003 privind pregătirea
economiei naționale și a teritoriului pentru apărare, agenții
economici, autoritățile administrației publice, celelalte
instituții publice și persoane juridice, proprietare sau
deținătoare, cu orice titlu, de bunuri rechiziționabile, sunt
obligate să transmită oficiilor județene în fiecare an, la
sfârșitul trimestrului IV, datele privind existentul și starea
bunurilor rechiziționabile, precum și cele privind evidența
persoanelor care pot fi chemate pentru prestări de servicii
în interes public, conform modelului prezentat în anexa
nr. 2.
(2) Autoritățile administrației publice locale comunică
oficiilor județene, în condițiile alin. (1), datele despre
bunurile rechiziționabile aflate în proprietatea persoanelor
fizice din unitatea administrativ-teritorială respectivă.
(3) Potrivit domeniului de responsabilitate, Direcția regim
permise de conducere și înmatriculare a vehiculelor din
cadrul Ministerului Administrației și Internelor, serviciile
publice comunitare regim permise de conducere și
înmatriculare a vehiculelor, Regia Autonomă îRegistrul Auto
Român“ și Autoritatea Rutieră Română — A.R.R., precum
și structurile teritoriale ale acestora comunică, la cererea
Oficiului Central de Stat pentru Probleme Speciale sau a
oficiilor județene, datele privind mijloacele auto aflate în
proprietatea persoanelor juridice și fizice.
(4) Serviciile publice deconcentrate ale Ministerului
Finanțelor Publice și direcțiile de impozite și taxe locale au
obligația de a comunica, la cererea oficiilor județene, date
din evidența proprie referitoare la venituri și cheltuieli,
structura activității economice, numărul de salariați,
mijloacele de transport și construcții cu privire la agenții
economici, autoritățile administrației publice, celelalte
instituții publice și alte persoane juridice.
Art. 8. — (1) Oficiile județene centralizează și
prelucrează datele primite de la persoanele juridice
prevăzute la art. 7.
(2) Situațiile centralizatoare constituie documentele pe
baza cărora se analizează cererile de rechiziții de bunuri,
se elaborează proiectul planului de rechiziții de bunuri și se
formulează propuneri pentru luarea hotărârilor comisiilor
mixte de rechiziții.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 302/11.IV.2005

Art. 9. — (1) Persoanele juridice care au în evidență
bunurile prevăzute a se rechiziționa comunică semestrial
oficiilor județene și centrului militar, Statului Major al
Forțelor Navale sau Statului Major al Forțelor Aeriene,
după caz, modificările survenite la aceste bunuri privind
înstrăinarea sau starea lor, potrivit modelului prezentat în
anexa nr. 3.
(2) Pe baza datelor primite potrivit alin. (1), secretariatul
tehnic din cadrul oficiului județean actualizează planul de
rechiziții de bunuri județean, respectiv al municipiului
București, pe care îl supune aprobării comisiei mixte de
rechiziții competente.
Art. 10. — Comisiile mixte de rechiziții stabilesc
componența comisiilor de verificare a ținerii evidenței,
existentului și stării tehnice a bunurilor rechiziționabile,
precum și analizei forței de muncă ce poate fi chemată
pentru prestări de servicii în interes public, la agenții
economici, la autoritățile administrației publice, la
celelalte instituții publice și la persoanele juridice
prevăzute de Lege, precum și modalitatea și
periodicitatea efectuării acestor verificări.
Art. 11. — În situația în care se dispune recensământul
bunurilor supuse rechiziției, Comisia Centrală de Rechiziții
stabilește componența comisiilor de recensământ și
metodologia de efectuare a acestuia.

CAPITOLUL III
Modul de îndeplinire a atribuțiilor
comisiei mixte de rechiziții
Art. 12. — Președintele comisiei mixte de rechiziții
reprezintă comisia în relațiile cu autoritățile și cu instituțiile
publice, precum și cu agenții economici și celelalte
persoane juridice și fizice care au responsabilități privind
rechizițiile de bunuri și prestările de servicii în interes
public.
Art. 13. — (1) Pentru îndeplinirea atribuțiilor prevăzute
de lege, comisia mixtă de rechiziții își constituie un
secretariat tehnic în cadrul oficiului județean.
(2) Atribuțiile secretariatelor tehnice se stabilesc de către
comisiile mixte de rechiziții și se aprobă de către
președintele Comisiei Centrale de Rechiziții.
(3) Secretariatul comisiei mixte de rechiziții este
conducătorul desemnat al oficiului județean.
(4) Asigurarea materială necesară desfășurării activității
secretariatelor tehnice ale comisiilor mixte de rechiziții se
face de către consiliile județene, respectiv de Consiliul
General al Municipiului București, în limitele sumelor
prevăzute anual în bugetele locale ale acestora.
(5) Pentru îndeplinirea atribuțiilor funcționale ale comisiei
mixte de rechiziții, consiliul județean, respectiv Consiliul
General al Municipiului București, asigură secretariatului
tehnic al acesteia un autoturism, în limita unui consum
lunar de 300 litri carburant.

Art. 14. — (1) Secretariatul tehnic centralizează cererile
de rechiziții de bunuri și prestări de servicii în interes
public primite de la centrul militar și pe cele de la oficiul
județean, iar pe baza existentului de bunuri rechiziționabile
și a persoanelor care pot fi chemate pentru prestări de
servicii în interes public formulează propuneri de repartiție
a acestora pe garnizoane, localități și categorii de
beneficiari.
(2) Pe baza acestor date secretariatul tehnic întocmește
proiectul planului de rechiziții de bunuri și prestări de
servicii în interes public al județului sau al municipiului
București și îl prezintă comisiei mixte de rechiziții.
Art. 15. — (1) Comisia mixtă de rechiziții analizează
propunerile de repartiție, aprobă planul de rechiziții de
bunuri și prestări de servicii în interes public și adoptă
hotărârea în acest sens.
(2) Prioritățile pentru efectuarea repartiției bunurilor
prevăzute a fi rechiziționate vor avea următoarea ordine:
a) pentru forțele armate;
b) pentru forțele de protecție;
c) pentru prevenirea, localizarea și înlăturarea urmărilor
unor dezastre;
d) pentru funcționarea agenților economici și a
instituțiilor publice prevăzute cu sarcini în planul de
mobilizare a economiei naționale;
e) pentru funcționarea și exploatarea sistemelor de
telecomunicații și căilor de comunicații.
f) pentru asigurarea cazării necesare populației afectate
de consecințele războiului sau ale dezastrelor.
(3) Hotărârea comisiei mixte de rechiziții se comunică,
în extras, persoanelor juridice cărora li s-au stabilit
obligații de rechiziții de bunuri și prestări de servicii în
interes public, de către secretariatul tehnic, cu semnătura
președintelui, în termen de 10 zile de la adoptare, în
timp de pace, și în termen de 24 de ore, pe timp de
război.
Art. 16. — Comisiile mixte de rechiziții înaintează anual,
până la data de 15 aprilie, Comisiei Centrale de Rechiziții
deficitele și excedentele de bunuri rechiziționabile față de
cererile din planul de rechiziții de bunuri și prestări de
servicii în interes public al județului sau al municipiului
București.
Art. 17. — Potrivit art. 23 lit. i) din Lege, ministerele
prevăzute a desemna câte un reprezentant în Comisia
Centrală de Rechiziții sunt:
a) Ministerul Economiei și Comerțului;
b) Ministerul Sănătății;
c) Ministerul Muncii, Solidarității Sociale și Familiei;
d) Ministerul Transporturilor, Construcțiilor și Turismului;
e) Ministerul Comunicațiilor și Tehnologiei Informației;
f) Ministerul Agriculturii, Pădurilor și Dezvoltării Rurale;
g) Ministerul Mediului și Gospodăririi Apelor.
Art. 18. — Pentru pregătirea și executarea rechizițiilor
de bunuri, Comisia Centrală de Rechiziții are următoarele
atribuții:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005
a) prezintă Guvernului, anual, în trimestrul I, sinteza
activității privind modul de pregătire și de efectuare a
rechizițiilor de bunuri și a prestărilor de servicii în interes
public, la nivel național;
b) dispune redistribuirea, la nivel național, a unor bunuri
rechiziționabile, în scopul creșterii gradului de asigurare a
cererilor de rechiziții de bunuri;
c) coordonează și verifică activitatea comisiilor mixte de
rechiziții pe timpul pregătirii și executării rechizițiilor de
bunuri;
d) aprobă Nomenclatorul bunurilor rechiziționabile,
precum și actualizările acestuia.
Art. 19. — Comisia Centrală de Rechiziții elaborează
instrucțiunile tehnice referitoare la stabilirea cantităților de
bunuri rechiziționabile, precum și a limitelor valorilor de
despăgubire pentru acestea.
Art. 20. — (1) Comisia Centrală de Rechiziții își
constituie, în structura organizatorică a Oficiului Central de
Stat pentru Probleme Speciale, un secretariat tehnic
permanent, organizat prin ordin al șefului Oficiului Central
de Stat pentru Probleme Speciale.
(2) Secretariatul tehnic permanent se încadrează cu
cadre militare în activitate sau funcționari publici cu statut
special, detașați de la Ministerul Apărării Naționale ori de
la Ministerul Administrației și Internelor, după caz, precum
și cu personal civil de specialitate.
(3) Atribuțiile secretariatului tehnic permanent se
stabilesc de către Comisia Centrală de Rechiziții.
(4) Fondurile necesare organizării și desfășurării
lucrărilor secretariatului tehnic permanent al Comisiei
Centrale de Rechiziții se asigură de la bugetul de stat,
prin bugetul Oficiului Central de Stat pentru Probleme
Speciale.
CAPITOLUL IV
Metodologia executării rechizițiilor de bunuri
și a prestărilor de servicii în interes public
Art. 21. — (1) În baza hotărârii comisiei mixte de
rechiziții, repartiția pe beneficiari a bunurilor prevăzute a se
rechiziționa și a persoanelor care urmează a fi chemate
pentru prestări de servicii în interes public se efectuează
astfel:
a) de către centrul militar, pe unități destinate apărării;
b) de către oficiul județean, pe agenți economici,
instituții publice și autorități ale administrației publice locale.
(2) Oficiul județean transmite centrului militar repartiția
astfel aprobată, în vederea întocmirii ordinelor de predare a
bunurilor prevăzute a se rechiziționa și a celor de chemare
pentru prestări de servicii în interes public.
(3) Centrul militar, pe baza repartiției efectuate, emite,
în condițiile legii, ordine de predare a bunurilor prevăzute a
se rechiziționa potrivit modelului prezentat în anexa nr. 4,
respectiv ordine de chemare pentru prestări de servicii în
interes public, conform modelului prezentat în anexa nr. 5.

5

(4) Ordinele de predare pentru bunurile prevăzute a se
rechiziționa, specifice marinei și aviației militare, se emit de
șeful Statului Major al Forțelor Navale, respectiv de șeful
Statului Major al Forțelor Aeriene.
(5) Înmânarea acestor ordine se face în condițiile legii,
în termen de cel mult 30 de zile de la data emiterii
hotărârii comisiei mixte de rechiziții, în timp de pace, și în
termen de 24 de ore, pe timp de război.
Art. 22. — (1) Ordinele de predare a bunurilor
prevăzute a se rechiziționa și ordinele de chemare pentru
prestările de servicii în interes public se păstrează de
agenții economici, de autoritățile administrației publice, de
celelalte instituții publice și persoane juridice prevăzute de
Lege, în condițiile stabilite de centrele militare.
(2) Ordinele de predare a bunurilor prevăzute a se
rechiziționa și ordinele de chemare pentru prestările de
servicii în interes public ale persoanelor fizice se păstrează
asupra acestora.
Art. 23. — (1) Modalitatea înștiințării și organizării
predării bunurilor rechiziționate și chemării persoanelor
pentru prestări de servicii în interes public se va stabili de
Ministerul Apărării Naționale, prin centrele militare.
(2) Proprietarii sau deținătorii legali ai navelor și
aeronavelor prevăzute a se rechiziționa, aflate în afara
teritoriului național, sunt obligați să asigure aducerea
acestora în țară, la cererea, la termenele și la locurile
stabilite de autoritățile împuternicite să efectueze rechiziții
de bunuri.
Art. 24. — (1) Bunurile rechiziționate se predau
beneficiarilor pe bază de proces-verbal de predare-preluare,
întocmit în trei exemplare, pe formulare tipizate, conform
modelului prezentat în anexa nr. 6.
(2) Proprietarii sau deținătorii legali vor pune la
dispoziția beneficiarilor bunurile care se rechiziționează, la
locurile stabilite în ordinele de predare a bunurilor.
(3) Pentru bunurile care se trimit beneficiarului de
către proprietar sau de deținător, formularele de procesverbal se asigură acestora de către centrele militare și se
păstrează împreună cu ordinele de predare a bunurilor, la
predător.
(4) Pentru bunurile care se preiau de către beneficiar
de la predător, formularele de proces-verbal se asigură și
se păstrează la beneficiar.
(5) Procesele-verbale de predare-preluare se
completează, se semnează și se ștampilează, în situația în
care există ștampilă, de către predător și primitor sau de
înlocuitorii legali, după caz.
Art. 25. — După predarea-preluarea bunurilor
rechiziționate, procesele-verbale primesc următoarea
destinație:
— exemplarul nr. 1 — la predător;
— exemplarul nr. 2 — la beneficiar;
— exemplarul nr. 3 — la centrul militar de pe raza
căruia s-a efectuat rechiziția de bunuri, trimis de către
beneficiar, în termen de 24 de ore de la data rechiziției.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 302/11.IV.2005

Art. 26. — (1) Bunurile ce se rechiziționează, constituite
în complete, se asigură și se predau cu echipamentele și
materialele ce le compun, conform inventarului cu care
fabrica producătoare a livrat produsul respectiv, inclusiv cu
documentele tehnice de exploatare și întreținere,
completate la zi.
(2) Mijloacele de transport auto și tehnica de construcții
se predau cu sculele, piesele de schimb și accesoriile din
inventar, cu plinurile de lubrifianți și lichide speciale
prevăzute în cartea tehnică de exploatare și cu cantitățile
de carburanți precizate în ordinele de predare a bunurilor
prevăzute a se rechiziționa.
(3) Navele și aeronavele se predau cu lotul de bord
conform inventarului, inclusiv piesele de schimb aferente,
cu plinurile de carburanți — lubrifianți și lichide speciale.
Navele se vor preda, în plus, cu alimente și apă pentru
5 zile, pentru întregul echipaj.
Art. 27. — (1) Persoanele chemate pentru prestări de
servicii în interes public se vor prezenta la locul, termenul
și cu materialele prevăzute în ordinele de chemare, precum
și cu documentele de identitate, de atestare a meseriei,
calificării și situației militare, după caz.
(2) Persoanele care vor fi preluate potrivit legii,
împreună cu tehnica rechiziționată pe care o deservesc,
vor avea asupra lor documentele de identitate și militare,
după caz, precum și documentele care atestă calificarea
respectivă și dreptul de exploatare a tehnicii.
Art. 28. — Pentru efectuarea rechizițiilor de bunuri și
chemarea persoanelor pentru prestări de servicii în interes
public, pe timp de război, de către comandanții de
subunități sau de unități, stabiliți potrivit legii, se
procedează astfel:
a) comandantul emite autorităților publice locale ordine
de predare a bunurilor prevăzute a se rechiziționa și ordine
de chemare pentru prestări de servicii în interes public, pe
formulare netipizate, care vor cuprinde datele prevăzute de
lege;
b) autoritatea respectivă pune la dispoziție
comandantului bunurile rechiziționate și persoanele
solicitate, în cel mai scurt timp;
c) bunurile solicitate vor fi predate de proprietarii sau de
deținătorii legali;
d) beneficiarul împreună cu proprietarul sau cu
deținătorul de bunuri rechiziționate întocmesc un procesverbal de predare-preluare netipizat, similar celui prezentat
în anexa nr. 6, în trei exemplare, semnat și ștampilat,

dacă proprietarul sau beneficiarul deține ștampila, și
autentificat de reprezentantul autorității publice locale.
Destinația exemplarelor este cea prevăzută la art. 25.
Exemplarul nr. 3 se trimite centrului militar de pe a cărui
rază de responsabilitate s-a efectuat rechiziția de bunuri,
prin grija autorităților publice locale, în termen de 24 de ore.
Art. 29. — Restituirea bunurilor care au fost
rechiziționate se face pe bază de proces-verbal de
restituire, conform modelului prezentat în anexa nr. 7,
întocmit în trei exemplare. Destinația exemplarelor este
similară cu cea prezentată la art. 25.

CAPITOLUL V
Dispoziții finale și tranzitorii
Art. 30. — Statul Major General și Oficiul Central de
Stat pentru Probleme Speciale efectuează controale la
agenții economici, la autoritățile administrației publice, la
celelalte instituții publice și la alte persoane juridice și
fizice, privind modul de ținere a evidenței, a stării tehnice
și de întreținere a bunurilor supuse rechiziției, precum și
exactitatea datelor comunicate de aceștia, prin persoane
autorizate, pe bază de delegație semnată de șeful Statului
Major General și, respectiv, de șeful Oficiului Central de
Stat pentru Probleme Speciale.
Art. 31. — În termen de 60 de zile de la intrarea în
vigoare a prezentelor norme metodologice:
a) secretariatul tehnic permanent al Comisiei Centrale
de Rechiziții definitivează Nomenclatorul bunurilor
rechiziționabile, pe baza propunerilor Ministerului Apărării
Naționale, Ministerului Administrației și Internelor și Oficiului
Central de Stat pentru Probleme Speciale, pe care îl va
actualiza periodic;
b) Comisia Centrală de Rechiziții elaborează
regulamentul de organizare și funcționare a acesteia;
c) comisiile mixte de rechiziții elaborează regulamentele
de organizare și funcționare a acestora, care vor fi
aprobate de președintele Comisiei Centrale de Rechiziții.
Art. 32. — Ministerele nominalizate să aibă
reprezentanți în Comisia Centrală de Rechiziții, în situația
în care își schimbă denumirea sau se restructurează, dar
își păstrează domeniul de activitate, au obligația să-și
păstreze reprezentanți în cadrul comisiei.
Art. 33. — Anexele nr. 1—7*) fac parte integrantă din
prezentele norme metodologice.

*) Anexele nr. 1—7 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

7
ANEXA Nr. 1
la normele metodologice

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

9

ANEXA Nr. 2
la normele metodologice

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

11
ANEXA Nr. 3
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005
Exemplarul nr. 1

ANEXA Nr. 4
la normele metodologice

12

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

15

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

ANEXA Nr. 5
la normele metodologice

16

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 302/11.IV.2005
ANEXA Nr. 6
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 302/11.IV.2005
ANEXA Nr. 7
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 302/11.IV.2005
GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Mediului
și Gospodăririi Apelor din România și Ministerul Mediului și Teritoriului din Republica Italia
privind cooperarea în domeniul protecției mediului și dezvoltării durabile,
semnat la Buenos Aires, Argentina, la 16 decembrie 2004
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de înțelegere
dintre Ministerul Mediului și Gospodăririi Apelor din
România și Ministerul Mediului și Teritoriului din Republica

Italia privind cooperarea în domeniul protecției mediului și
dezvoltării durabile, semnat la Buenos Aires, Argentina, la
16 decembrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul afacerilor externe,
Valentin Naumescu,
secretar de stat
p. Ministrul finanțelor publice,
Sebastian Bodu,
secretar de stat
București, 31 martie 2005.
Nr. 252.
MEMORANDUM DE ÎNȚELEGERE
între Ministerul Mediului și Gospodăririi Apelor din România și Ministerul Mediului și Teritoriului din Republica Italia
privind cooperarea în domeniul protecției mediului și dezvoltării durabile
Ministerul Mediului și Gospodăririi Apelor din România și Ministerul Mediului și Teritoriului din Republica Italia,
denumite în continuare părți,
recunoscând că multe probleme de mediu sunt de natură transfrontieră și necesită cooperare internațională și că
o cooperare între autoritățile naționale de mediu poate fi un avantaj reciproc la nivel național, regional și global,
confirmând semnificația abordării dezvoltării durabile pentru protecția și îmbunătățirea calității mediului, precum și
pentru sănătatea și bunăstarea generațiilor prezente și viitoare,
dorind întărirea cooperării în cadrul convențiilor internaționale specifice semnate de cele două părți și în
conformitate cu documentele finale ale Summitului pentru Dezvoltare Durabilă (Johannesburg, 2002) și ale conferințelor
ministeriale paneuropene pe probleme de mediu (Dobris 1991, Lucerna 1993, Sofia 1995, Aarhus 1998, Kiev 2003),
ˇˇ
recunoscând faptul că sprijinirea și conservarea moștenirii naturale a Europei este responsabilitatea tuturor
statelor europene,
recunoscând importanța promovării programelor și acțiunilor pentru implementarea dezvoltării durabile în cadrul
creat de convențiile de mediu regionale și internaționale,
confirmând că Ministerul Mediului și Teritoriului din Republica Italia a lansat programe de cooperare pentru
mediu în multe țări,
admițând importanța protecției mediului în procesul de aderare a României la Uniunea Europeană și având
convingerea că Italia îi poate oferi sprijinul pe sectoare specifice în timpul acestui proces,
au decis după cum urmează:
ARTICOLUL 1

ARTICOLUL 2

Părțile, în cooperare cu alte ministere relevante,
organisme și organizații guvernamentale, instituții și
întreprinderi, vor menține și vor spori cooperarea bilaterală
în domeniul protecției mediului pe baza egalității,
reciprocității și beneficiului reciproc.

Părțile vor coopera în următoarele domenii:
• armonizarea politicilor de protecție a mediului din
România cu standardele și politicile Uniunii Europene;
• reducerea, controlul și monitoringul poluării aerului
datorită producerii energiei și industriei;
• managementul deșeurilor solide;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005
• managementul substanțelor chimice periculoase;
• conservarea diversității biologice, managementul ariilor
naturale protejate;
• combaterea deprecierii stratului de ozon;
• politici și indicatori de dezvoltare durabilă;
• evaluarea impactului asupra mediului și participarea
publicului;
• realizarea cadrului legal și instituțional pentru
implementarea legislației de mediu;
• utilizarea instrumentelor economice pentru implementarea obiectivelor strategiei de mediu la nivel național,
regional și local.
În acest scop vor fi îndeplinite următoarele activități:
— transfer de cunoștințe și experiență științifică și
tehnică;
— transfer de tehnologii;
— schimburi de experți, oameni de știință și cercetători;
— organizarea de seminarii, workshopuri, conferințe și
expoziții;
— cursuri;
— proiecte care implică factorii interesați din
ambele țări;
— orice alte forme de cooperare considerate necesare
de ambele părți.
În cadrul instituțional și legal existent în cele două state,
părțile vor dezvolta programe și/sau proiecte care vor fi
identificate în comun de către grupul de lucru stabilit
conform art. 4.
ARTICOLUL 3

Prezentul memorandum de înțelegere nu va fi interpretat
astfel încât să aducă atingere drepturilor și obligațiilor
părților, care rezultă din alte acorduri/convenții în vigoare
încheiate de fiecare dintre cele două părți sau de către
statele lor, în conformitate cu dreptul internațional.
ARTICOLUL 4

Pentru asigurarea implementării eficiente a cooperării în
cadrul prezentului memorandum de înțelegere, părțile vor
stabili un comitet mixt după cum urmează:
— părțile își vor notifica reciproc, în 3 luni de la
semnarea prezentului memorandum de înțelegere, asupra
numelor reprezentanților în Comitetul mixt;
— 2 reprezentanți (unul din cadrul fiecărei părți) vor
conduce întâlnirile și vor monitoriza implementarea
deciziilor.

23

— evaluarea principalelor dificultăți întâlnite de părți în
implementarea prezentului memorandum de înțelegere.
Comitetul mixt se va întâlni în 3 luni de la stabilirea lui.
Comitetul mixt se va întruni o dată pe an, alternativ în
România și în Republica Italia.
ARTICOLUL 6

Fiecare parte va acoperi costurile de transport și cazare
pentru experții care vor participa la întâlniri. Această
prevedere poate fi modificată prin acordul comun al celor
două părți în cazuri specifice.
ARTICOLUL 7

Ambele părți vor avea ca țintă comună supunerea
proiectelor identificate de interes comun instituțiilor de
finanțare internaționale, inter alia Banca Mondială,
Facilitatea Globală de Mediu, Fondurile Comisiei Europene,
pentru a finanța implementarea și faza de diseminare.
ARTICOLUL 8

1. Coordonarea generală a prezentului memorandum de
înțelegere va fi în responsabilitatea conducătorului
Compartimentului de relații internaționale din Ministerul
Mediului și Gospodăririi Apelor din România și a
directorului general al Departamentului pentru Cercetarea
Mediului și Dezvoltare din Ministerul Mediului și Teritoriului
din Republica Italia.
2. Părțile vor nominaliza persoane de contact în
domeniul protecției mediului și vor întocmi programe care
au în vedere implementarea prezentului memorandum de
înțelegere.
ARTICOLUL 9

Prezentul memorandum de înțelegere va intra în vigoare
în ziua următoare datei primirii ultimei notificări scrise prin
care cele două părți se informează reciproc că cerințele
legale naționale pentru intrarea în vigoare au fost
îndeplinite.
Prezentul memorandum de înțelegere poate fi extins
sau amendat cu acordul părților. Aceste modificări vor intra
în vigoare în conformitate cu procedura stabilită în primul
paragraf al prezentului articol.
ARTICOLUL 10

Comitetul mixt va elabora un plan anual de acțiune,
detaliind acțiunile de cooperare.
Comitetul mixt va include în planul său de lucru
următoarele:
— coordonarea implementării cooperării în domeniile
specificate în art. 2;
— revizuirea sistematică a activităților și evaluarea
stadiului și rezultatelor cooperării;
— funcționarea ca un forum de discuții asupra
problemelor de mediu de interes comun;

Prezentul memorandum de înțelegere este convenit pe
o perioadă de 5 ani și validitatea lui va fi prelungită
automat pentru noi perioade de 5 ani.
Fiecare parte va avea dreptul să denunțe prezentul
memorandum de înțelegere în orice moment, printr-o
notificare trimisă pe cale diplomatică. Prezentul
memorandum de înțelegere își va înceta valabilitatea la
3 luni după primirea notei de denunțare.
Dacă nu se va specifica altfel de către părți, încetarea
valabilității prezentului memorandum de înțelegere nu va
avea efecte asupra proiectelor și programelor de cooperare
aflate în derulare.
Semnat la Buenos Aires, Argentina, în două exemplare
originale în limba engleză, la 16 decembrie 2004.

Pentru Ministerul Mediului și Gospodăririi
Apelor din România,
Liliana Bara,
secretar de stat

Pentru Ministerul Mediului și Teritoriului
din Republica Italia,
Corrado Clini,
director general

ARTICOLUL 5

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 302/11.IV.2005

ACTE ALE UNIUNII NAȚIONALE
A EXECUTORILOR JUDECĂTOREȘTI DIN ROMÂNIA
UNIUNEA NAȚIONALĂ A EXECUTORILOR JUDECĂTOREȘTI DIN ROMÂNIA

HOTĂRÂRE
privind aprobarea Tabloului executorilor judecătorești pe anul 2005
Având în vedere prevederile art. 16 alin. (2) din Legea nr. 188/2000 privind executorii judecătorești, cu
modificările și completările ulterioare, cu privire la actualizarea Tabloului executorilor judecătorești și publicarea acestuia în
Monitorul Oficial al României, Partea I,
în conformitate cu prevederile art. 10 alin. 1 din Regulamentul de punere în aplicare a Legii nr. 188/2000 și ale
art. 19 lit. b) din Statutul Uniunii Naționale a Executorilor Judecătorești,
Consiliul Uniunii Naționale a Executorilor Judecătorești adoptă prezenta hotărâre.
Art. 1. — Se aprobă Tabloul executorilor judecătorești
pe anul 2005 și publicarea acestuia în Monitorul Oficial al

Art. 2. — Prezenta hotărâre împreună cu Tabloul
executorilor judecătorești se va comunica Monitorului Oficial
al României, Partea I, pentru publicare.

României, Partea I, prevăzut în anexa*) care face parte
integrantă din prezenta hotărâre.

Art. 3. — Serviciul secretariat, legislație și evidență va
urmări ducerea la îndeplinire a prevederilor prezentei hotărâri.

Președintele Uniunii Naționale a Executorilor Judecătorești,
Ducu Mihai,
executor judecătoresc

București, 25 martie 2005.
Nr. 8.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 302/11.IV.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 302/11.IV.2005

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 302/11.IV.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 302/11.IV.2005 conține 32 de pagini.

Prețul: 21.500 lei vechi/2.15 lei noi

&JUYDGY|015555]
ISSN 1453—4495

PDF compression, OCR, web-optimization with CVISION's PdfCompressor

