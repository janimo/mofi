PARTEA

Anul 173 (XVII) — Nr. 1.061

I

LEGI, DECRETE, HOTĂRÂRI ȘI ALTE ACTE

Luni, 28 noiembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 548 din 18 octombrie 2005 referitoare la
excepția de neconstituționalitate a dispozițiilor
art. 24, art. 25, art. 26 și art. 27 alin. (2) din
Legea nr. 22/1969 privind angajarea gestionarilor,
constituirea de garanții și răspunderea în legătură
cu gestionarea bunurilor agenților economici,
autorităților sau instituțiilor publice ...........................

1–4

— Ordonanță de urgență pentru modificarea Legii
nr. 102/2005 privind înființarea, organizarea și

DECIZII

ALE

Pagina
funcționarea Autorității Naționale de Supraveghere
a Prelucrării Datelor cu Caracter Personal.............

ORDONANȚE ȘI HOTĂRÂRI
ALE GUVERNULUI ROMÂNIEI
163.

Nr.

CURȚII

5

1.360. — Hotărâre pentru modificarea și completarea
Hotărârii Guvernului nr. 964/2000 privind
aprobarea Planului de acțiune pentru protecția
apelor împotriva poluării cu nitrați proveniți din
surse agricole ............................................................

6–7

1.438. — Hotărâre privind înființarea Sport Club
Municipal Deva în subordinea Agenției Naționale
pentru Sport...............................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 548
din 18 octombrie 2005

referitoare la excepția de neconstituționalitate a dispozițiilor art. 24, art. 25, art. 26 și art. 27 alin. (2)
din Legea nr. 22/1969 privind angajarea gestionarilor, constituirea de garanții și răspunderea
în legătură cu gestionarea bunurilor agenților economici, autorităților sau instituțiilor publice
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Legii nr. 22/1969 privind angajarea
gestionarilor, constituirea de garanții și răspunderea în
legătură cu gestionarea bunurilor agenților economici,
autorităților sau instituțiilor publice, excepție ridicată de
Sandu Gârbăcea în Dosarul nr. 611/2005 al Tribunalului
Ialomița — Secția civilă.
La apelul nominal răspund autorul excepției, personal și
asistat de avocat, precum și Regia Națională a Pădurilor —

2

MONITORUL OFICIAL AL ROMÂNIEI, PARTEA I, Nr. 1.061/28.XI.2005

Direcția Silvică Ialomița, prin consilier juridic, procedura de
citare fiind legal îndeplinită.
Reprezentantul autorului excepției solicită acordarea unui
nou termen de judecată pentru ca, în baza prevederilor
art. 17 alin. (2) din Regulamentul de organizare și
funcționare a Curții Constituționale, să se înainteze dosarul
instanței de fond Curții Constituționale, iar aceasta să
poată lua la cunoștință toate dovezile și argumentele scrise
depuse. De asemenea, se mai arată că această măsură
este necesară și pentru a cunoaște soluția pronunțată în
recurs de Curtea de Apel București — Secția a VIII-a civilă
împotriva Încheierii din 16 mai 2005 a Tribunalului Ialomița —
Secția civilă cu privire la excepția de nelegalitate a unor
acte administrative.
Reprezentantul Regiei Naționale a Pădurilor — Direcția
Silvică Ialomița solicită respingerea cererii autorului
excepției, arătând, totodată, că recursul formulat împotriva
Încheierii din 16 mai 2005 a Tribunalului Ialomița — Secția
civilă cu privire la excepția de nelegalitate a respectivelor
acte administrative a fost respins de Curtea de Apel
București — Secția a VIII-a civilă.
Reprezentantul Ministerului Public solicită respingerea
cererii de acordare a unui nou termen de judecată.
Curtea respinge cererea autorului excepției, întrucât
apreciază că soluția pronunțată în recurs împotriva
Încheierii din 16 mai 2005 a Tribunalului Ialomița — Secția
civilă cu privire la excepția de nelegalitate a unor acte
administrative nu are relevanță în fața Curții Constituționale,
care este sesizată prin Încheierea din 16 mai 2005 cu
excepția de neconstituționalitate a Legii nr. 22/1969. De
asemenea, Curtea nu consideră necesară solicitarea
trimiterii Dosarului nr. 611/2005 al Tribunalului Ialomița —
Secția civilă, în care s-a ridicat excepția de
neconstituționalitate, întrucât sesizarea sa s-a făcut conform
prevederilor art. 29 alin. (4) din Legea nr. 47/1992 privind
organizarea și funcționarea Curții Constituționale.
Cauza se află în stare de judecată.
Reprezentantul autorului excepției de neconstituționalitate
solicită admiterea acesteia, întrucât consideră că Legea
nr. 22/1969 este anacronică. În acest sens, se arată că
prin stabilirea de către ministere și organele centrale a
funcțiilor prin a căror ocupare angajatul dobândește
calitatea de gestionar se ajunge la situația ca sectorul
privat să nu mai aibă nici un cuvânt de spus; totodată se
apreciază că art. 4 din lege încalcă dreptul moral și penal
la reabilitare, precum și prezumția de nevinovăție
consacrată de art. 23 alin. (11) din Constituție. De
asemenea, reprezentantul autorului excepției consideră că
prevederile referitoare la garanții și răspunderi cuprinse în
lege încalcă art. 53 din Constituție.
Reprezentantul Regiei Naționale a Pădurilor — Direcția
Silvică Ialomița solicită respingerea excepției. În acest sens,
se arată că prevederile legale care instituie răspunderea
gestionarului sunt în concordanță cu art. 23 alin. (11) din
Constituție, având în vedere că textul constituțional se
referă la prezumția de nevinovăție în materie penală.
Reprezentantul Ministerului Public pune concluzii de
respingere a excepției de neconstituționalitate, arătând că
prevederile legale criticate sunt în concordanță cu
dispozițiile art. 23 alin. (11) din Constituție. Se mai arată
că prezumția de culpă a gestionarului a fost instituită pe
cale jurisprudențială, prin Decizia de îndrumare nr. 1/1976
a Plenului Tribunalului Suprem, însă textul legal criticat nu
consacră decât răspunderea materială a gestionarului
pentru faptele sale culpabile. Reprezentantul Ministerului
Public apreciază că art. 53 și art. 124 alin. (1) din
Constituție nu au incidență în cauză. Totodată se arată că

soluționarea eventualelor contradicții între prevederile legale
nu intră în competența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 16 mai 2005, pronunțată în Dosarul
nr. 611/2005, Tribunalul Ialomița — Secția civilă a sesizat
Curtea Constituțională cu excepția de neconstituționalitate
a dispozițiilor Legii nr. 22/1969 privind angajarea
gestionarilor, constituirea de garanții și răspunderea în
legătură cu gestionarea bunurilor agenților economici,
autorităților sau instituțiilor publice, excepție ridicată de
Sandu Gârbăcea într-o cauză având ca obiect soluționarea
unei cereri pentru stabilirea răspunderii patrimoniale a unui
pădurar.
În motivarea excepției autorul acesteia susține că
dispozițiile art. 24, 25, 26 și ale art. 27 alin. (2) din
Legea nr. 22/1969 încalcă îprincipiul de drept constituțional,
democrat al prezumției de nevinovăție“. Se apreciază că
îLegea nr. 22/1969 creează prezumția răspunderii materiale
a gestionarului pentru pagubele din gestiunea sa, ceea ce
este nelegal și contrar Constituției României și ordinii de
drept instaurate după 1989, când nimeni nu poate fi obligat
să suporte vreo despăgubire decât în baza «răspunderii
civile contractuale» în raporturile de muncă și dacă a fost
dovedită «vina» sa în legătură cu munca prestată“. În
consecință, în opinia autorului excepției, dispozițiile legii
încalcă atât prevederile art. 23 alin. (11), ale art. 44
alin. (8), ale art. 53 și ale art. 124 alin. (1) din Constituție,
cât și pe cele ale art. 270 și 271 din Codul muncii.
De
asemenea,
în
susținerea
motivelor
de
neconstituționalitate a Legii nr. 22/1969 se invocă și faptul
că îfuncția de serviciu de pădurar de canton silvic nu este
o funcție de gestionar în sensul legii [criticate]“, precizânduse că nici îcontractul individual de muncă și salarizarea nu
prevăd funcția de pădurar ca funcție de gestiune în sensul
Legii nr. 22/1969 și al hotărârii de aplicare“.
Tribunalul Ialomița — Secția civilă apreciază că
excepția de neconstituționalitate ridicată este neîntemeiată.
În argumentarea acestei opinii, se apreciază că îprezumția
de nevinovăție este statuată constituțional numai în materie
penală, în dreptul privat instituirea prin lege a unor
prezumții
de
vinovăție
necontrazicând
norma
constituțională“. În acest sens, sunt invocate deciziile Curții
Constituționale nr. 45 din 24 aprilie 1996 și nr. 446 din
26 octombrie 2004.
Totodată instanța consideră că îsusținerile [...] potrivit
cărora funcția de pădurar nu este o funcție de gestionare
în sensul Legii nr. 22/1969, iar serviciul de pază nu se
încadrează printre categoriile prevăzute de Legea
nr. 22/1969, nu privesc constituționalitatea actului normativ
atacat, ci țin de aplicarea legii, fiind de competența
instanțelor judecătorești“. În acest sens, sunt invocate și
dispozițiile art. 23 din Legea nr. 24/2000 privind Normele
de tehnică legislativă pentru elaborarea actelor normative.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât prezumția de nevinovăție,
prevăzută de art. 23 alin. (11) din Constituție, este
reglementată în legătură cu libertatea individuală a
persoanei. În acest sens, sunt invocate deciziile Curții

MONITORUL OFICIAL AL ROMÂNIEI, PARTEA I, Nr. 1.061/28.XI.2005
Constituționale nr. 39 din 5 aprilie 1995, nr. 446 din
26 octombrie 2004 și nr. 45 din 24 aprilie 1996.
Totodată Guvernul apreciază că îsusținerile autorului
excepției, potrivit cărora funcția de pădurar nu este o
funcție de gestionar în sensul Legii nr. 22/1969, iar
serviciul de pază nu se încadrează printre categoriile
prevăzute de această lege, [...] nu vizează constituționalitatea actului normativ atacat, fiind o problemă ce ține
de aplicarea legii, care se află în competența instanței de
judecată.“
Avocatul Poporului apreciază că excepția de
neconstituționalitate ridicată este neîntemeiată, având în
vedere că îdispozițiile art. 23 alin. (11) din Legea
fundamentală consacră prezumția de nevinovăție exclusiv
pentru ipoteza răspunderii penale, această concluzie
rezultând nu numai din reglementarea constituțională care
face referire explicită la «hotărârea judecătorească de
condamnare», dar și din economia reglementărilor
constituționale referitoare la prezumția de nevinovăție“.
Totodată se arată că dispozițiile criticate nu conțin norme
contrare prevederilor art. 44 alin. (8) din Constituție.
Avocatul Poporului apreciază că dispozițiile Legii
nr. 22/1969 înu pun în discuție restrângerea exercițiului
unor drepturi sau libertăți fundamentale“, neîncălcând astfel
textul art. 53 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile scrise
depuse de autorul excepției, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum
rezultă din încheierea de sesizare a Curții Constituționale, îl
constituie dispozițiile Legii nr. 22/1969 privind angajarea
gestionarilor, constituirea de garanții și răspunderea în
legătură cu gestionarea bunurilor agenților economici,
autorităților sau instituțiilor publice, publicată în Buletinul
Oficial, Partea I, nr. 132 din 18 noiembrie 1969, modificată
și completată prin Legea nr. 54 din 8 iulie 1994, publicată
în Monitorul Oficial al României, Partea I, nr. 181 din
15 iulie 1994.
Curtea observă că, astfel cum rezultă din memoriul prin
care a fost ridicată excepția de neconstituționalitate a Legii
nr. 22/1969, autorul acesteia critică numai dispozițiile
art. 24, 25, 26 și ale art. 27 alin. (2) din Legea
nr. 22/1969. În consecință, Curtea se va pronunța asupra
excepției de neconstituționalitate cu privire la aceste
dispoziții legale, care au următorul cuprins:
— Art. 24: îAngajații răspund material, potrivit Codului
muncii și prevederilor prezentei legi, pentru pagubele cauzate
în gestiuni prin fapte ce nu constituie infracțiuni.“
— Art. 25: îGestionarul răspunde integral față de agenții
economici, autoritățile sau instituțiile publice pentru pagubele
pe care le-a cauzat în gestiunea sa.
Primirea bunurilor în cantități inferioare celor înscrise în
actele însoțitoare sau cu vicii aparente, fără a se fi întocmit

3

acte legale de constatare, precum și nesolicitarea asistenței
tehnice de specialitate la primirea bunurilor, deși aceasta era
necesară, atrag răspunderea gestionarului în condițiile
alineatului 1.“
— Art. 26: îGestionarul răspunde integral și în cazul în
care atribuțiile sale fiind exercitate, potrivit dispozițiilor legale,
de un delegat sau de o comisie, se constată o pagubă fără a
se putea stabili că aceasta s-a produs în absența
gestionarului.“
— Art. 27 alin. (2): îDacă nu se poate determina măsura
în care fiecare a contribuit la producerea pagubei,
despăgubirea se repartizează între cei în cauză proporțional cu
câștigul mediu al fiecăruia pe ultimele 3 luni; în cazul pagubei
constatate într-o gestiune în care manipularea bunurilor se
face în colectiv de mai mulți angajați sau în schimburi
succesive, fără predare de gestiune între schimburi,
despăgubirea se repartizează și proporțional cu timpul lucrat
de fiecare, de la ultima inventariere, în gestiunea în care s-a
produs paguba.“
Textele constituționale invocate în susținerea excepției
sunt cele ale art. 23 alin. (11), ale art. 44 alin. (8), ale
art. 53 și ale art. 124 alin. (1), care au următorul cuprins:
— Art. 23 alin. (11): îPână la rămânerea definitivă a
hotărârii judecătorești de condamnare, persoana este
considerată nevinovată.“
— Art. 44 alin. (8): îAverea dobândită licit nu poate fi
confiscată. Caracterul licit al dobândirii se prezumă.“
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
— Art. 124 alin. (1): îJustiția se înfăptuiește în numele
legii.“
Totodată în susținerea excepției sunt invocate și
prevederile art. 270 și ale art. 271 din Codul muncii.
Autorul excepției consideră, în esență, că prevederile
legale criticate instituie o prezumție de culpă în sarcina
gestionarului, ceea ce este de natură a contraveni, în
principal, prevederilor constituționale ale art. 23 alin. (11),
dar și celor ale art. 44 alin. (8), ale art. 53 și ale art. 124
alin. (1).
Examinând excepția de neconstituționalitate ridicată,
Curtea reține:
I. Articolul 27 alin. (2) din Legea nr. 22/1969 se referă
la determinarea cuantumului despăgubirilor între persoanele
care au contribuit la producerea pagubei în gestiune. În
consecință, Curtea constată că, potrivit art. 29 alin. (1) și
(6) din Legea nr. 47/1992, excepția de neconstituționalitate
a dispozițiilor art. 27 alin. (2) din Legea nr. 22/1969 este
inadmisibilă, neavând legătură cu soluționarea cauzei,
întrucât aceasta are ca obiect soluționarea unei cereri
pentru stabilirea răspunderii patrimoniale a unui pădurar
pentru o gestiune de care răspunde exclusiv, iar nu de o
gestiune colectivă.
II. În legătură cu excepția de neconstituționalitate a
prevederilor art. 24 și 25 din Legea nr. 22/1969 în raport
cu art. 23 alin. (11) din Constituție, Curtea s-a mai
pronunțat prin Decizia nr. 45 din 24 aprilie 1996, publicată
în Monitorul Oficial al României, Partea I, nr. 129 din
21 iunie 1996, iar cu privire la excepția de

4

MONITORUL OFICIAL AL ROMÂNIEI, PARTEA I, Nr. 1.061/28.XI.2005

neconstituționalitate a dispozițiilor art. 26 din Legea
nr. 22/1969, prin Decizia nr. 446 din 26 octombrie 2004,
publicată în Monitorul Oficial al României, Partea I, nr. 15
din 5 ianuarie 2005. Astfel, prin Decizia nr. 45 din
24 aprilie 1996, Curtea a reținut, în esență, că îart. 23
alin. (8) din Constituție [devenit, după revizuirea și
republicarea Constituției, art. 23 alin. (11)] consacră
într-adevăr prezumția de nevinovăție, dar exclusiv pentru
ipoteza răspunderii penale. Această concluzie rezultă nu
numai din termenii reglementării constituționale, făcându-se
referire explicită la «hotărârea judecătorească de
condamnare», dar și din economia reglementărilor,
prevederile art. 23 alin. (8) [devenit art. 23 alin. (11)] fiind
înscrise în cuprinsul dispozițiilor cu privire la «libertatea
individuală». Așa fiind, prevederile art. 23 alin. (8) din
Constituție [devenit art. 23 alin. (11)] nu pot fi considerate
un obstacol pentru instituirea prin lege a unei prezumții de
vinovăție în alte ipoteze de răspundere juridică decât cea
penală“.
În ceea ce privește constituționalitatea prevederilor
art. 26 din Legea nr. 22/1969 în raport cu art. 23 alin. (11)
din Constituție, prin Decizia nr. 446 din 26 octombrie 2004
Curtea a stabilit că îdrepturile și îndatoririle, ca și sarcinile
de serviciu, sunt concretizate pentru toate categoriile de
salariați, inclusiv pentru gestionari, în contractele individuale
de muncă. În cazul producerii unor prejudicii materiale,
faptul dacă acestea s-au produs în legătură cu munca
anumitor salariați și din vina acestora se examinează în
raport cu sarcinile concrete, prevăzute în contractul
individual de muncă, și cu modul de îndeplinire a
acestora“.
Prin aceeași decizie Curtea a reținut că îîn situația
reglementată de dispozițiile criticate, gestionarul răspunde
patrimonial pentru o pagubă cauzată în gestiune prin fapte
ce nu constituie infracțiune, nefiind vorba, în acest caz,
despre o răspundere penală, ci despre o răspundere
patrimonială“.
De asemenea, în ceea ce privește invocarea de către
autorul excepției a principiului referitor la prezumția de
nevinovăție, Curtea a constatat îcă acesta nu poate fi
desprins din contextul său constituțional. Prezumția de
nevinovăție este reglementată în legătură cu libertatea
individuală a persoanei, privind reținerea, arestarea și
soluționarea procesului penal, până la rămânerea definitivă
a hotărârii de condamnare“.

Neexistând elemente noi de natură a determina
schimbarea jurisprudenței Curții în această materie, soluțiile
pronunțate prin aceste decizii, precum și considerentele
care au stat la baza acestora își păstrează valabilitatea și
în prezenta cauză.
În ceea ce privește invocarea în susținerea excepției a
încălcării prevederilor art. 44 alin. (8) din Constituție,
Curtea reține că textele de lege criticate nu cuprind
dispoziții prin care se prezumă caracterul ilicit al dobândirii
averii, nu răstoarnă sarcina probei în această privință și
nici nu dispun confiscarea averii. În baza acestor texte
legale, care stabilesc răspunderea patrimonială a
gestionarului în anumite cazuri, se poate recupera
prejudiciul cauzat de către acesta ca urmare a faptei sale
culpabile și nicidecum nu se poate susține că în acest
mod averea dobândită în mod licit ar fi confiscată.
Curtea constată că prevederile art. 53 și ale art. 124
alin. (1) din Constituție, invocate în susținerea excepției, nu
au incidență în cauză, ținând seama de conținutul
dispozițiilor respective.
În ceea ce privește neconcordanța sesizată de autorul
excepției între referirea pe care o face textul art. 25 din
Legea nr. 22/1969 la răspunderea materială a angajatului,
potrivit Codului muncii, și prevederile actuale ale art. 270
alin. (1) din noul Cod al muncii, potrivit cărora îsalariații
răspund patrimonial, în temeiul normelor și principiilor
răspunderii civile contractuale, pentru pagubele materiale
produse angajatorului din vina și în legătură cu munca lor“,
Curtea observă că aceasta nu este o problemă de
constituționalitate, în sensul prevederilor art. 2 alin. (1) și
(2) din Legea nr. 47/1992 privind organizarea și
funcționarea Curții Constituționale, revenind instanței de
judecată să se pronunțe asupra interpretării și aplicării legii.
De asemenea, Curtea reține că depășesc cadrul
controlului de constituționalitate considerațiile autorului
excepției referitoare la faptul că prin îcontractul individual
de muncă și salarizarea nu [se] prevede funcția de pădurar
ca funcție de gestiune în sensul Legii nr. 22/1969 și al
hotărârii de aplicare“ sau că îfuncția de serviciu de pădurar
de canton silvic nu este o funcție de gestionar în sensul
legii [criticate]“. Examinarea acestor aspecte semnalate de
autorul excepției revine în exclusivitate instanței
judecătorești competente să aplice legea în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge ca fiind inadmisibilă excepția de neconstituționalitate a dispozițiilor art. 27 alin. (2) din Legea
nr. 22/1969 privind angajarea gestionarilor, constituirea de garanții și răspunderea în legătură cu gestionarea bunurilor
agenților economici, autorităților sau instituțiilor publice, excepție ridicată de Sandu Gârbăcea în Dosarul nr. 611/2005 al
Tribunalului Ialomița — Secția civilă.
II. Respinge excepția de neconstituționalitate a dispozițiilor art. 24, 25 și 26 din Legea nr. 22/1969 privind
angajarea gestionarilor, constituirea de garanții și răspunderea în legătură cu gestionarea bunurilor agenților economici,
autorităților sau instituțiilor publice, excepție ridicată de același autor în același dosar.
Definitivă și general obligatorie.
Pronunțată în ședința publică din 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 1.061/28.XI.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 102/2005 privind înființarea, organizarea și funcționarea
Autorității Naționale de Supraveghere a Prelucrării Datelor cu Caracter Personal
Având în vedere:
— numirea președintelui Autorității Naționale de Supraveghere a Prelucrării Datelor cu Caracter Personal la data
de 22 septembrie 2005, prin Hotărârea Senatului nr. 20, publicată în Monitorul Oficial al României, Partea I, nr. 865 din
26 septembrie 2005;
— aprobarea Regulamentului de organizare și funcționare a Autorității Naționale de Supraveghere a Prelucrării Datelor
cu Caracter Personal de către Biroul permanent al Senatului României, în cadrul ședinței din 2 noiembrie 2005
— constatarea întârzierii înregistrate în operaționalizarea efectivă a Autorității Naționale de Supraveghere a
Prelucrării Datelor cu Caracter Personal, prin Raportul de monitorizare comprehensiv pentru România, dat publicității de
Comisia Europeană la 25 octombrie 2005;
— necesitatea operaționalizării Autorității Naționale de Supraveghere a Prelucrării Datelor cu Caracter Personal,
prin trecerea personalului de specialitate de la Avocatul Poporului sub autoritatea președintelui autorității;
— rolul deosebit al Autorității Naționale de Supraveghere a Prelucrării Datelor cu Caracter Personal de gardian al
drepturilor și libertăților fundamentale ale persoanelor fizice, în special al dreptului la viață intimă, familială și privată, în
legătură cu prelucrarea acestor date;
— urgența remedierii acestei stări de fapt;
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 102/2005 privind înființarea,
organizarea și funcționarea Autorității Naționale de
Supraveghere a Prelucrării Datelor cu Caracter Personal,
publicată în Monitorul Oficial al României, Partea I, nr. 391
din 9 mai 2005, cu modificările ulterioare, se modifică după
cum urmează:
1. Articolul 19 va avea următorul cuprins:
îArt. 19. — (1) Autoritatea națională de supraveghere
preia activitatea de protecție a persoanelor cu privire la
prelucrarea datelor cu caracter personal, personalul aferent
acestei activități, precum și baza de date, evidențele, arhiva
și celelalte documente deținute și gestionate de instituția
Avocatul Poporului, ca autoritate de supraveghere.
(2) Personalul aferent activității de protecție a
persoanelor cu privire la prelucrarea datelor cu caracter
personal se preia potrivit Regulamentului de organizare și
funcționare al Autorității naționale de supraveghere, aprobat
potrivit art. 15 alin. (3).
(3) În situația în care Guvernul nu va putea asigura
până cel târziu la data de 1 decembrie 2005 un spațiu
adecvat pentru desfășurarea activității Autorității naționale
de supraveghere, aceasta poate proceda la închirierea unui
imobil corespunzător de pe piața imobiliară, cheltuielile
necesare în acest scop, precum și cele pentru dotările
aferente funcționării fiind asigurate prin alocarea de fonduri
din bugetul instituției Avocatul Poporului și din Fondul de
rezervă bugetară la dispoziția Guvernului.

(4) Autoritatea națională de supraveghere va încadra
personalul necesar pentru îndeplinirea atribuțiilor prevăzute
de lege, cu respectarea dispozițiilor art. 15 alin. (2).“
2. Alineatul (1) al articolului 20 va avea următorul
cuprins:
îArt. 20. — (1) Fondurile aferente numărului de posturi
prevăzut pentru Autoritatea națională de supraveghere după
rectificarea bugetară din cursul anului 2005, precum și
funcțiilor de demnitate publică se asigură de Ministerul
Finanțelor Publice.“
3. Articolul 21 va avea următorul cuprins:
îArt. 21. — Avocatul Poporului îndeplinește atribuțiile de
protecție a persoanelor cu privire la prelucrarea datelor cu
caracter personal, până la preluarea activității și a
personalului de către Autoritatea națională de
supraveghere.“
Art. II. — Dispozițiile art. 19 alin. (1) și ale art. 20
alin. (1) din Legea nr. 102/2005, cu modificările ulterioare
și cu cele aduse prin prezenta ordonanță de urgență, se
duc la îndeplinire în termen de 5 zile de la intrarea în
vigoare a prezentului act normativ.
Art. III. — Pe data intrării în vigoare a prezentei
ordonanțe de urgență se abrogă Ordonanța de urgență a
Guvernului nr. 131/2005 pentru prorogarea termenului
prevăzut la art. 19 alin. (1) din Legea nr. 102/2005 privind
înființarea, organizarea și funcționarea Autorității Naționale
de Supraveghere a Prelucrării Datelor cu Caracter
Personal, publicată în Monitorul Oficial al României,
Partea I, nr. 883 din 3 octombrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul integrării europene,
Anca Daniela Boagiu
p. Ministrul finanțelor publice,
Doina-Elena Dascălu,
secretar de stat
București, 24 noiembrie 2005.
Nr. 163.

6

MONITORUL OFICIAL AL ROMÂNIEI, PARTEA I, Nr. 1.061/28.XI.2005
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 964/2000 privind aprobarea
Planului de acțiune pentru protecția apelor împotriva poluării cu nitrați proveniți
din surse agricole
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 964/2000 privind
aprobarea Planului de acțiune pentru protecția apelor
împotriva poluării cu nitrați proveniți din surse agricole,
publicată în Monitorul Oficial al României, Partea I, nr. 526
din 25 octombrie 2000, se modifică și se completează
după cum urmează:
1. La anexa îPlanul de acțiune pentru protecția apelor
împotriva poluării cu nitrați proveniți din surse agricole“,
alineatul (3) al articolului 4 va avea următorul cuprins:
î(3) Metodele de măsurare și analiză de referință sunt
cele prevăzute în anexa nr. 2. Metodele de măsurare și
analiză de referință, corespunzătoare standardelor indicate,
au caracter voluntar, iar alte metode alternative pot fi
folosite dacă se demonstrează că au aceeași limită de
detecție, precizie și acuratețe cu a celor prevăzute în
anexa nr. 2. Reactualizarea metodelor de măsurare și
analiză de referință se face pe baza progreselor în
domeniu și a metodelor noi de măsurare și analiză cu
performanțe ale limitei de detecție, preciziei și acurateței cel
puțin echivalente celor prevăzute în anexa nr. 2.“
2. La anexa nr. 1 îCriterii pentru identificarea apelor
afectate de poluarea cu nitrați și a apelor care sunt
susceptibile să fie expuse unei astfel de poluări“ la Planul
de acțiune, literele a) și b) ale punctului 1 vor avea
următorul cuprins:
îa) dacă apa dulce de suprafață, utilizată sau în
perspectivă de a fi utilizată ca sursă de apă potabilă,

conține sau este susceptibilă să conțină cantități
(concentrații) ale azotului din nitrați mai mari decât cele
prevăzute în anexa nr. 1 b) la normativul prevăzut în
anexa nr. 1 la Hotărârea Guvernului nr. 100/2002 pentru
aprobarea Normelor de calitate pe care trebuie să le
îndeplinească apele de suprafață utilizate pentru
potabilizare NTPA-013 și a Normativului privind metodele
de măsurare și frecvența de prelevare și analiză a probelor
din apele de suprafață destinate producerii de apă potabilă,
cu modificările ulterioare, dacă nu se acționează conform
prevederilor art. 6 din planul de acțiune;
b) dacă apele subterane conțin sau sunt susceptibile să
conțină cantități de nitrați în concentrații mai mari decât
limita maximă admisibilă prin normativele în vigoare, dacă
nu se acționează conform prevederilor art. 6 din planul de
acțiune.“
3. Anexa nr. 2 îMetode de măsurare — Îngrășăminte
chimice“ la Planul de acțiune se înlocuiește cu anexa care
face parte integrantă din prezenta hotărâre.
Art. II. — Hotărârea Guvernului nr. 964/2000 privind
aprobarea Planului de acțiune pentru protecția apelor
împotriva poluării cu nitrați proveniți din surse agricole,
publicată îm Monitorul Oficial al României, Partea I, nr. 526
din 25 octombrie 2000, cu modificările și completările
aduse prin prezenta hotărâre, se va republica în Monitorul
Oficial al României, Partea I, dându-se textelor o nouă
numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Attila Korodi,
secretar de stat
Ministrul agriculturii, pădurilor și dezvoltării rurale,
Gheorghe Flutur
Ministrul sănătății,
Gheorghe Eugen Nicolăescu
București, 10 noiembrie 2005.
Nr. 1.360.
ANEXĂ
METODE DE MĂSURARE ȘI ANALIZĂ DE REFERINȚĂ

Îngrășăminte chimice
Metodele de referință pentru determinarea compușilor
azotului din îngrășăminte sunt:
1. SR ISO 4176/1994
Îngrășăminte. Dozarea azotului nitric. Metoda
Gravimetrică cu nitron
2. SR ISO 5314/1994

Îngrășăminte. Dozarea azotului amoniacal. Metoda
titrimetrică după distilare.
Apă dulce, ape costale și ape marine
Concentrația în azotați se determină cu ajutorul
următoarelor metode de referință:
3. SR ISO 7890-1/1998
Calitatea apei. Determinarea conținutului de azotați.
Partea 1: Metoda spectrometrică cu 2,6-dimetilfenol

MONITORUL OFICIAL AL ROMÂNIEI, PARTEA I, Nr. 1.061/28.XI.2005
4. SR ISO 7890-2/2000
Calitatea apei. Determinarea conținutului de azotați.
Partea a 2-a: Metoda spectometrică cu 4-fluorfenol după
distilare
5. SR ISO 7890-3/2000
Calitatea apei. Determinarea conținutului de azotați.

7

Partea a 3-a: Metoda spectrometrică cu acid sulfsalicilic.
6. STAS 8900/1-1971
Ape de suprafață și ape uzate. Determinarea azotaților
7. STAS 12999/1991
Apă de mare. Determinarea conținutului de azotați.

GUVERNUL ROMÂNIEI

HOTĂRÂRE
privind înființarea Sport Club Municipal Deva în subordinea Agenției Naționale pentru Sport
În temeiul art. 108 din Constituția României, republicată, al art. 22 alin. (2) și al art. 29 alin. (1) din Legea
educației fizice și sportului nr. 69/2000, cu modificările și completările ulterioare, precum și al art. 12 alin. (1) și (2) din
Legea nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se înființează Sport Club Municipal Deva,
instituție publică cu personalitate juridică în subordinea
Agenției Naționale pentru Sport, cu sediul în municipiul
Deva, str. Octavian Goga nr. 1, județul Hunedoara, prin
reorganizarea Direcției pentru Sport a Județului Hunedoara.
Art. 2. — (1) Sport Club Municipal Deva are
următoarele atribuții principale:
a) realizarea performanței, selecția, pregătirea și
participarea la competiții interne și internaționale;
b) promovarea spiritului de fair-play, combaterea și
prevenirea violenței și dopajului în activitatea sportivă;
c) promovarea uneia sau mai multor discipline sportive;
d) administrarea bazei materiale sportive proprii;
e) organizarea de competiții sportive în conformitate cu
statutele și regulamentele federațiilor sportive naționale.
(2) Sport Club Municipal Deva poate desfășura și alte
activități în vederea realizării atribuțiilor sale, în condițiile
legii.
Art. 3. — Bunurile imobile proprietate publică a statului,
prevăzute în anexa care face parte integrantă din prezenta
hotărâre, precum și celelalte bunuri aflate în administrarea
unității de administrare a bazelor sportive din subordinea
Direcției pentru Sport a Județului Hunedoara se transmit în
administrarea Sport Club Municipal Deva.
Art. 4. — Bunurile prevăzute la art. 3 se preiau pe
bază de protocol de predare-preluare încheiat între Direcția
pentru Sport a Județului Hunedoara din subordinea Agenției
Naționale pentru Sport și Sport Club Municipal Deva, în
termen de 30 de zile de la data intrării în vigoare a
prezentei hotărâri, pe baza situației financiare la data de
30 iunie 2005.
Art. 5. — (1) Finanțarea cheltuielilor curente și de
capital ale Sport Club Municipal Deva se asigură din
venituri proprii și din subvenții de la bugetul de stat.
(2) În anul 2005 subvenția de la bugetul de stat pentru
Sport Club Municipal Deva se asigură din prevederile
bugetare aprobate Agenției Naționale pentru Sport.
Art. 6. — (1) Structura organizatorică, statul de funcții și
Regulamentul de organizare și funcționare ale Sport Club

Municipal Deva se aprobă prin ordin al președintelui
Agenției Naționale pentru Sport.
(2) Numărul de posturi aferent statului de funcții al Sport
Club Municipal Deva se stabilește cu încadrarea în numărul
maxim de personal aprobat pentru unitățile care
funcționează în subordinea Agenției Naționale pentru Sport.
(3) Personalul salariat de la unitatea de administrare a
bazelor sportive din subordinea Direcției pentru Sport a
Județului Hunedoara se preia de către Sport Club
Municipal Deva.
(4) Salarizarea personalului din cadrul Sport Club
Municipal Deva se face potrivit prevederilor legale în
vigoare, aplicabile personalului din unitățile bugetare.
Art. 7. — (1) Sport Club Municipal Deva este condus
de un director, numit prin ordin al președintelui Agenției
Naționale pentru Sport, în condițiile legii.
(2) Directorul Sport Club Municipal Deva are în principal
următoarele atribuții:
a) organizează și conduce activitatea clubului și
răspunde de îndeplinirea obiectivelor stabilite;
b) reprezintă, personal sau prin delegat, clubul în
relațiile cu organismele sportive interne și/sau internaționale,
cu celelalte instituții publice ori private, organe
jurisdicționale, organizații sau agenți economici, precum și
cu persoanele fizice și juridice române și străine;
c) în calitate de ordonator terțiar de credite, îndeplinește
toate atribuțiile ce îi revin, conform dispozițiilor legale în
vigoare, și răspunde potrivit legii de utilizarea creditelor
bugetare, realizarea veniturilor, folosirea cu eficiență și
eficacitate a sumelor primite de la bugetul de stat,
integritatea bunurilor încredințate clubului, organizarea și
ținerea la zi a contabilității, prezentarea la termen a dărilor
de seamă contabile asupra execuției bugetare;
d) stabilește și deleagă atribuții pe trepte ierarhice și
funcții, având în vedere regulamentul de organizare și
funcționare propriu și structura organizatorică;
e) orice alte atribuții, cu excepția celor date, potrivit
reglementărilor legale, în competența altor organe.
Art. 8. — Anexa nr. 2 îUnitățile care funcționează în
subordinea Agenției Naționale pentru Sport și sursele de

8

MONITORUL OFICIAL AL ROMÂNIEI, PARTEA I, Nr. 1.061/28.XI.2005

finanțare ale acestora“ la Hotărârea Guvernului
nr. 759/2003 privind organizarea și funcționarea Agenției
Naționale pentru Sport, publicată în Monitorul Oficial al
Nr.
crt.

României, Partea I, nr. 497 din 9 iulie 2003, cu modificările
și completările ulterioare, se completează la litera A punctul II
cu poziția 48, cu următorul cuprins:

Denumirea unității

Sursa de finanțare

î48. Sport Club Municipal Deva

Venituri proprii și subvenții de la bugetul de stat“
PRIM-MINISTRU

CĂLIN POPESCU-TĂRICEANUI
Contrasemnează:
Șeful Cancelariei Primului-Ministru,
Aleodor Marian Frâncu
Ministrul muncii, solidarității sociale și familiei,
Gheorghe Barbu
p. Președintele Agenției Naționale pentru Sport,
Constantin Liviu Cepoi
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.438.
ANEXĂ
DATELE DE IDENTIFICARE

a bunurilor imobile proprietate publică a statului, care se transmit de la Direcția pentru Sport a Județului Hunedoara
în administrarea Sport Club Municipal Deva
Adresa și denumirea
imobilelor care
se transmit

Codul de
clasificare

Nr. M.F.P.

8.29.13

39.243

Sediu administrativ,
str. Octavian Goga
nr. 1, municipiul Deva,
județul Hunedoara

8.29.13

39.245

Sală de gimnastică,
str. Axente Sever
nr. 3, municipiul Deva,
județul Hunedoara

8.29.13

101.723

Sala Sporturilor,
str. Mărăști nr. 30,
municipiul Deva,
județul Hunedoara

Persoana juridică
de la care se
transmit imobilele

Persoana juridică
la care se
transmit imobilele

Agenția Națională
pentru Sport, prin
Direcția pentru
Sport a Județului
Hunedoara
Agenția Națională
pentru Sport, prin
Direcția pentru
Sport a Județului
Hunedoara

Agenția Națională
pentru Sport, prin
Sport Club
Municipal Deva

3 birouri: suprafața
construită = 36,78 m2

Agenția Națională
pentru Sport, prin
Sport Club
Municipal Deva

Agenția Națională
pentru Sport, prin
Direcția pentru
Sport a Județului
Hunedoara

Agenția Națională
pentru Sport, prin
Sport Club
Municipal Deva

Sală de gimnastică cu
tribună de 120 de
locuri și anexe:
— suprafața totală =
4.409,426 m2;
— suprafața construită =
1.460 m2
Sală de jocuri cu
tribună de 1.000 de
locuri și anexe, P+1:
— suprafața totală =
5.195,55 m2;
— suprafața construită =
2.670,045 m2

Caracteristicile tehnice
ale imobilelor

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.061/28.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064737]
ISSN 1453—4495

