PARTEA

Anul 173 (XVII) — Nr. 991

I

LEGI, DECRETE, HOTĂRÂRI ȘI ALTE ACTE

Miercuri, 9 noiembrie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 516 din 11 octombrie 2005 referitoare la
excepția de neconstituționalitate a dispozițiilor
art. 66 alin. (2) din Legea nr. 168/1999 privind
soluționarea conflictelor de muncă ..........................

1.339.

1.340.

1.341.

1.344.

HOTĂRÂRI ALE GUVERNULUI ROMÂNIEI
— Hotărâre privind stabilirea unor normative de
cheltuieli pentru Ministerul Culturii și Cultelor,
ocazionate de organizarea și desfășurarea
Festivalului Internațional îGeorge Enescu“..............
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Giurgiu ............................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Cluj .................................
— Hotărâre privind stabilirea cuantumului ajutorului
anual pentru acoperirea unei părți din costul

DECIZII

ALE

Nr.

Pagina
chiriei, energiei electrice și energiei termice pentru
nevoi casnice, cuvenit veteranilor de război,
văduvelor de război, precum și accidentaților de
război în afara serviciului ordonat ...........................

1–3

3–4

4

4–5

CURȚII

5

1.345. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2005 .............................................................

6

1.349. — Hotărâre privind schimbul de imobile, compuse
din teren și clădire, dintre Administrația Națională
de Meteorologie și Societatea Comercială
îHOLZINDUSTRIE SCHWEIGHOFER“ — S.R.L. ...

7

1.350. — Hotărâre privind transmiterea unui imobil din
domeniul public al statului și din administrarea
Ministerului Agriculturii, Pădurilor și Dezvoltării
Rurale în domeniul public al municipiului Suceava
și în administrarea Consiliului Local al Municipiului
Suceava, județul Suceava ........................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 516
din 11 octombrie 2005

referitoare la excepția de neconstituționalitate a dispozițiilor art. 66 alin. (2) din Legea nr. 168/1999
privind soluționarea conflictelor de muncă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 66 alin. (2) din Legea
nr. 168/1999 privind soluționarea conflictelor de muncă,
excepție ridicată de Sindicatul Alternativa 2002 Azomureș în
Dosarul nr. 6.486/2004 al Tribunalului Târgu Mureș.
La apelul nominal se prezintă, pentru autorul excepției,
doamna consilier juridic Ribana Murar, cu delegație la
dosar, iar pentru partea Societatea Comercială îAzomureș“ —
S.A., doamna consilier juridic Ramona Pergel, de
asemenea cu delegație la dosar. Procedura de citare a fost
legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 991/9.XI.2005

Reprezentantul autorului excepției solicită admiterea
acesteia așa cum a fost formulată și depune concluzii
scrise.
Reprezentantul Societății Comerciale îAzomureș“ — S.A.
depune concluzii scrise de respingere a excepției de
neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile legale criticate nu aduc
atingere existenței dreptului la grevă, ci instituie, în deplină
concordanță cu prevederile constituționale invocate, anumite
limite ale exercitării acestuia.
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2005, pronunțată în
Dosarul nr. 6.486/2004, Tribunalul Târgu Mureș a sesizat
Curtea Constituțională cu excepția de neconstituționalitate
a prevederilor art. 66 alin. (2) din Legea nr. 168/1999
privind soluționarea conflictelor de muncă.
Excepția a fost ridicată de Sindicatul Alternativa 2002
Azomureș în dosarul cu numărul de mai sus, având ca
obiect soluționarea unui litigiu de muncă.
În motivarea excepției de neconstituționalitate, autorul
acesteia susține că, raportat la litigiul dedus judecății,
instanța a încadrat nejustificat societatea ca făcând parte
din categoria celor care își desfășoară activitatea cu foc
continuu. Acest lucru a fost de natură a determina
aplicarea dispozițiilor legale criticate privitoare la condițiile
de exercitare a dreptului la grevă menționate la art. 66
alin. (2) din Legea nr. 168/1999. Or, Societatea Comercială
îAzomureș“ — S.A. este o unitate privată și deci nu se
pune problema apărării securității naționale pentru a se
putea înscrie în criteriile prevăzute de art. 53 din
Constituție. De asemenea, potrivit art. 52 din lege,
exercițiul dreptului la grevă este oricum limitat pentru
motive de sănătate publică. Prin urmare, atâta vreme cât
scopul urmărit de legiuitor nu este profitul unora, ci doar
necesitatea protejării unor drepturi fundamentale, nu se mai
justifică o prevedere suplimentară — o treime din activitate —,
care nu face decât să traseze o limită absolut arbitrară.
Nu în ultimul rând, măsura restrângerii dreptului
fundamental la grevă trebuie să fie aplicată fără a aduce
atingere dreptului sau libertății. Or, prin reglementarea
criticată exercițiul dreptului consacrat de art. 43 din
Constituție este drastic limitat, fiind practic imposibilă
organizarea unei greve. Astfel, administrația societății
pretinde că activitatea societății s-ar desfășura în siguranță
doar în condițiile asigurării a circa 66% din activitate, ceea
ce presupune menținerea aproape în totalitate a
personalului la locul de muncă, situație care nu mai poate
oferi atingerea finalității dreptului la grevă.
Tribunalul Târgu Mureș opinează că excepția de
neconstituționalitate este întemeiată pentru următoarele
considerente:
Exercițiul dreptului constituțional la grevă poate fi
restrâns numai dacă se impune pentru apărarea sănătății
publice și a drepturilor cetățenilor, iar restrângerea trebuie
să fie necesară într-o societate democratică și proporțională
cu situația care a determinat-o, fără a aduce atingere
existenței dreptului. Pe lângă restrângerea impusă de
art. 52 din Legea nr. 168/1999, art. 66 alin. (2), având ca
rațiune aceleași considerente privitoare la nepunerea în
pericol a vieții și sănătății oamenilor și la asigurarea
funcționării tuturor instalațiilor, fără a se face vreo distincție
în funcție de natura acestora, limitează dreptul la grevă în
mod excesiv, nejustificat și superfluu.
Ca atare, restrângerea prevăzută de art. 66 alin. (2) din
Legea nr. 168/1999, în cazul salariaților din unitățile cu foc
continuu, excedează necesităților dintr-o societate
democratică și nu este proporțională cu situația care a

determinat-o, aducând atingere înseși existenței dreptului la
grevă.
De asemenea, inexistența unei distincții în funcție de
sectorul de activitate al unităților cu foc continuu contravine
art. 43 alin. (2) din Constituție, deoarece serviciul minim de
o treime din activitate nu a fost impus pentru asigurarea
serviciilor esențiale pentru societate. Aceste servicii sunt
enumerate în art. 63—66 alin. (2) din lege și nu se poate
susține că, aprioric, categoria unităților cu foc continuu
asigură servicii esențiale pentru societate — de pildă, un
combinat chimic, deși se autointitulează cu foc continuu, nu
asigură acest gen de servicii.
Prin urmare, condițiile legale care trebuie îndeplinite
pentru exercitarea dreptului la grevă trebuie să fie
rezonabile, astfel încât să nu limiteze considerabil
mijloacele de acțiune, iar stabilirea unor servicii minime
poate fi posibilă doar în cazul serviciilor esențiale pentru
societate, adică a celor de utilitate publică de importanță
fundamentală.
În concluzie, în opinia instanței, noțiunea de foc
continuu nu trebuie să se confunde cu cea de unitate care
asigură servicii esențiale pentru societate și, deci, nu poate
fi restrâns dreptul la grevă al salariaților sub simplul pretext
că ar lucra în unități cu foc continuu.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece, potrivit art. 8 pct. 1 lit. d) din
Pactul internațional cu privire la drepturile economice,
sociale și culturale, dreptul la grevă se exercită în
conformitate cu legile fiecărui stat, iar conform dispozițiilor
art. G din Carta socială europeană, ratificată de România
prin Legea nr. 74/1999, este permisă stabilirea prin lege de
restricții necesare într-o societate democratică, pentru a
garanta respectarea drepturilor și libertăților altora sau
pentru a proteja ordinea publică, securitatea națională,
sănătatea publică sau bunele moravuri.
Dispozițiile legale criticate nu împiedică exercitarea
dreptului la grevă, ci instituie anumite limitări generate
tocmai de necesitatea evitării consecințelor asupra sănătății
și vieții oamenilor, precum și asupra proceselor de
producție, care trebuie să se desfășoare neîntrerupt în
condiții de deplină siguranță. Prin urmare, fără a se aduce
atingere existenței dreptului în substanța sa, stabilirea
limitelor exercitării dreptului la grevă în diferite situații,
inclusiv proporționalitatea acestei măsuri cu situația
respectivă, este atributul exclusiv al legiuitorului.
Avocatul Poporului consideră că excepția de
neconstituționalitate este neîntemeiată, deoarece dispozițiile
fundamentale invocate, precum și prevederile documentelor
internaționale ratificate prin Legea nr. 74/1999 permit
instituirea unor limitări ori condiționări ale dreptului la grevă,
îndeosebi pentru a garanta asigurarea serviciilor esențiale
pentru societate, întrucât, în mod inevitabil, exercitarea
acestui drept afectează nu numai părțile în conflict, ci și
domenii sau sectoare în care activitatea este paralizată ca
urmare a încetării unor servicii, cum ar fi încetarea
funcționării sistemului energetic național.
În consecință, dispozițiile legale criticate sunt în deplină
concordanță cu prevederile constituționale privind
restrângerea exercițiului unor drepturi sau libertăți
fundamentale și nu contravin nici celor referitoare la art. 43
din Constituție, deoarece impunerea asigurării unei treimi
din activitate pe perioada grevei se încadrează în condițiile
stabilite de art. 8 pct. 1 lit. d) din Pactul internațional cu
privire la drepturile economice, sociale și culturale, potrivit
cărora dreptul la grevă se exercită în conformitate cu legile
fiecărui stat, precum și cu cele din Carta socială europeană,
ratificată prin Legea nr. 74/1999.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 991/9.XI.2005
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 66 alin. (2) din Legea nr. 168/1999 privind
soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie
1999, cu următorul conținut: îSalariații din unitățile sistemului
energetic național, din unitățile operative de la sectoarele
nucleare, din unitățile cu foc continuu pot declara grevă cu
condiția asigurării a cel puțin unei treimi din activitate, care să
nu pună în pericol viața și sănătatea oamenilor și care să
asigure funcționarea instalațiilor în deplină siguranță.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 43 referitoare la Dreptul la grevă și
ale art. 53 referitoare la Restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că autorul excepției nu critică art. 66 alin. (2) din
Legea nr. 168/1999 în integralitate, ci numai partea care

3

se referă la unitățile cu foc continuu, susținând că limitarea
dreptului la grevă al salariaților din aceste unități prin
condiția asigurării a cel puțin unei treimi din activitate este
excesivă, întrucât unitățile cu foc continuu de felul celei
care este parte în litigiu — Societatea Comercială
îAzomureș“ — S.A. — nu prestează o activitate a cărei
întrerupere să pună în pericol viața și sănătatea oamenilor
sau siguranța națională, pentru a justifica limitarea
prevăzută de lege. Aceste susțineri nu pot fi primite, dat
fiind că limitarea prevăzută de textul de lege atacat se
întemeiază pe dispozițiile constituționale menționate.
Curtea mai constată, de asemenea, că, în realitate,
autorul excepției este nemulțumit de împrejurarea că
instanța de judecată a încadrat Societatea Comercială
îAzomureș“ — S.A. în categoria unităților cu foc continuu
și că, pe cale de consecință, textul criticat ar fi
neconstituțional. Or, problema dacă o anumită unitate se
încadrează sau nu în noțiunea de unitate cu foc continuu
nu este o problemă de constituționalitate, ci una de
aplicare a legii, de competența instanțelor judecătorești,
întrucât, potrivit art. 2 alin. (1) și alin. (2) din Legea
nr. 47/1992 privind organizarea și funcționarea Curții
Constituționale, aceasta îasigură controlul constituționalității
legilor [...] care încalcă dispozițiile sau principiile Constituției“,
și nu este chemată să cenzureze o eventuală aplicare
neconstituțională a legii.
În concluzie, având în vedere că problemele de aplicare
a legii nu sunt de resortul contenciosului constituțional și
că în susținerea excepției nu se reclamă contrarietatea
dispozițiilor legale atacate cu prevederile Legii
fundamentale, Curtea constată că excepția este
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 66 alin. (2) din Legea nr. 168/1999
privind soluționarea conflictelor de muncă, excepție ridicată de Sindicatul Alternativa 2002 Azomureș în Dosarul
nr. 6.486/2004 al Tribunalului Târgu Mureș.
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea unor normative de cheltuieli pentru Ministerul Culturii și Cultelor,
ocazionate de organizarea și desfășurarea Festivalului Internațional îGeorge Enescu“
În temeiul art. 108 din Constituția României, republicată, și al art. 7 alin. (11) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Nivelul cheltuielilor privind convorbirile
telefonice pentru Ministerul Culturii și Cultelor, stabilit potrivit
dispozițiilor Ordonanței Guvernului nr. 80/2001 privind
stabilirea unor normative de cheltuieli pentru autoritățile

administrației publice și instituțiile publice, aprobată
modificări prin Legea nr. 247/2002, cu modificările
completările ulterioare, ocazionate de organizarea
desfășurarea Festivalului Internațional îGeorge Enescu“,

cu
și
și
se

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 991/9.XI.2005

majorează cu 100% în semestrul II al anului 2005, cu
obligația încadrării în cheltuielile bugetare aprobate.
Art. 2. — Nivelul cheltuielilor privind convorbirile

telefonice majorat potrivit art. 1 se aplică și ARTEXIM,
instituție publică subordonată Ministerului Culturii și
Cultelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.339.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Giurgiu
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru ajutor social și ajutor
pentru încălzirea locuinței cu lemne, cărbuni și combustibili
petrolieri pe anul 2005 cu suma de 387,5 mii lei (RON),
pentru județul Giurgiu, din Fondul de rezervă bugetară la
dispoziția Guvernului, prevăzut în bugetul de stat pe anul
2005, și alocarea acesteia bugetului propriu al municipiului
Giurgiu pentru plata ajutorului social și ajutorului pentru

încălzirea locuinței cu lemne, cărbuni și combustibili
petrolieri.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.340.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Cluj
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și

echilibrarea bugetelor locale pe anul 2005 cu suma de
3.400 mii lei (RON), pentru județul Cluj, din Fondul de
rezervă bugetară la dispoziția Guvernului, prevăzut în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 991/9.XI.2005
bugetul de stat pe anul 2005, și alocarea acesteia
bugetului propriu al municipiului Cluj-Napoca, în vederea
executării stratului de uzură la obiectivul îRanforsare sistem
rutier strada Traian Vuia“.

5

Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
p. Ministrul finanțelor publice,
Claudiu Doltu,
secretar de stat

București, 3 noiembrie 2005.
Nr. 1.341.

GUVERNUL ROMÂNIEI

HOTĂRÂRE
privind stabilirea cuantumului ajutorului anual pentru acoperirea unei părți din costul chiriei,
energiei electrice și energiei termice pentru nevoi casnice, cuvenit veteranilor de război,
văduvelor de război, precum și accidentaților de război în afara serviciului ordonat
În temeiul art. 108 din Constituția României, republicată, al art. 16 lit. g) și al art. 18 din Legea nr. 44/1994
privind veteranii de război, precum și unele drepturi ale invalizilor și văduvelor de război, republicată, cu modificările și
completările ulterioare,
Guvernul României adoptă prezenta hotărâre.
Art. 1. — Veteranii de război, văduvele de război,
precum și accidentații de război în afara serviciului ordonat,
care au suferit o infirmitate din cauza acțiunii mijloacelor de
luptă ale războiului, beneficiază în anul 2005 de un ajutor
anual în cuantum de 53 lei (RON)/persoană pentru
acoperirea unei părți din costul chiriei, energiei electrice și
energiei termice pentru nevoi casnice.

Art. 2. — Sumele pentru plata ajutorului prevăzut la
art. 1, inclusiv cheltuielile cu transmiterea acestora la
beneficiari, se suportă din bugetele Ministerului Muncii,
Solidarității Sociale și Familiei, Ministerului Apărării
Naționale și Ministerului Administrației și Internelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
p. Ministrul apărării naționale,
Marius Bălu,
secretar de stat
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.344.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 991/9.XI.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, și al art. 26 din Ordonanța de urgență a Guvernului nr. 66/2005 cu privire la
rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de
rezervă bugetară la dispoziția Guvernului, prevăzut în
bugetul de stat pe anul 2005, cu suma de 3.768,06 mii lei
(RON), la capitolul 68.01 îTransporturi și comunicații“, din
care la subcapitolul 68.01.02 îAviație civilă“ cu suma de
3.268,06 mii lei (RON), respectiv la subcapitolul 68.01.03
îNavigație civilă“ cu suma de 500,00 mii lei (RON),
conform situației din anexa care face parte integrantă din
prezenta hotărâre.
Art. 2. — Se autorizează Ministerul Finanțelor Publice,
la propunerea ordonatorului principal de credite, să

introducă modificările prevăzute la art. 1 în structura
bugetului de stat și în volumul și structura bugetului
Ministerului Transporturilor, Construcțiilor și Turismului pe
anul 2005.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data de
10 decembrie 2005, la propunerea ordonatorului principal
de credite se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.345.

ANEXĂ*)
SITUAȚIE

privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului pe anul 2005

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 991/9.XI.2005

7

GUVERNUL ROMÂNIEI

HOTĂRÂRE
privind schimbul de imobile, compuse din teren și clădire, dintre Administrația Națională
de Meteorologie și Societatea Comercială îHOLZINDUSTRIE SCHWEIGHOFER“ — S.R.L.
În temeiul art. 108 din Constituția României, republicată, al art. 5 alin. (2), art. 8 alin. (1), art. 10 alin. (2) și al
art. 12 alin. (1) și (2) din Legea nr. 213/1998 privind proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a imobilului aflat în
administrarea Administrației Naționale de Meteorologie,
având destinația de stație meteorologică, compus din
construcție și terenul aferent, situat în municipiul Sebeș,
str. Mihail Kogălniceanu nr. 61, județul Alba, având datele
de identificare prevăzute în anexa care face parte
integrantă din prezenta hotărâre.
Art. 2. — (1) Se aprobă schimbul imobilului prevăzut la
art. 1 cu imobilul compus din construcție și terenul aferent,
situat în municipiul Sebeș, zona îLa Glod“, fără număr,
județul Alba, aflat în proprietatea Societății Comerciale

îHOLZINDUSTRIE SCHWEIGHOFER“ — S.R.L., având
datele de identificare prevăzute în anexă.
(2) Schimbul de imobile se va efectua fără plată.
Art. 3. — Imobilul preluat prin schimb de către statul
român, conform prevederilor art. 2, trece din domeniul
privat al statului în domeniul public al acestuia și în
administrarea Administrației Naționale de Meteorologie, cu
destinația de stație meteorologică.
Art. 4. — Predarea-preluarea imobilelor se face pe
bază de protocol încheiat între părțile interesate, în termen
de 30 de zile de la data intrării în vigoare a prezentei
hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.349.

ANEXĂ
DATELE DE IDENTIFICARE

a imobilelor compuse din construcție și terenul aferent, care fac obiectul schimbului dintre Administrația Națională
de Meteorologie și Societatea Comercială îHOLZINDUSTRIE SCHWEIGHOFER“ — S.R.L.

Nr.
crt.

Locul
unde sunt situate
imobilele
care se transmit

Persoana juridică
de la care
se transmit imobilele

Persoana juridică
la care
se transmit imobilele

Numărul de
înregistrare atribuit
de Ministerul
Finanțelor Publice

1.

Municipiul
Sebeș,
str. Mihail
Kogălniceanu
nr. 61,
județul Alba

Administrația
Națională de
Meteorologie

Societatea
Comercială
îHOLZINDUSTRIE
SCHWEIGHOFER“
— S.R.L.

2.

Municipiul Sebeș,
zona îGlod“
fără număr,
județul Alba

Societatea
Comercială
îHOLZINDUSTRIE
SCHWEIGHOFER“
— S.R.L.

Administrația
Națională de
Meteorologie

63.331
62.819

Caracteristicile tehnice ale imobilelor

— Clădire cu suprafața construită desfășurată =
120,04 m2 (clădire+anexe)
— Teren în suprafață de 9.340 m2, din care:
Teren sub construcție = 120,04 m2
Teren cota indiviză platforma meteorologică =
9.340 m2
Anul construcției: 1967
— Clădire cu suprafața construită desfășurată =
113,12 m2 (clădire+anexe)
— Teren în suprafață de 9.514 m2, din care:
Teren sub construcție = 113,12 m2
Teren cota indiviză platforma meteorologică =
9.514 m2
Anul construcției: 2003

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 991/9.XI.2005
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Agriculturii, Pădurilor și Dezvoltării Rurale în domeniul public al municipiului Suceava
și în administrarea Consiliului Local al Municipiului Suceava, județul Suceava
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Agriculturii,
Pădurilor și Dezvoltării Rurale — Direcția pentru Agricultură
și Dezvoltare Rurală Suceava în domeniul public al

municipiului Suceava și în administrarea Consiliului Local al
Municipiului Suceava, județul Suceava.
Art. 2. — Predarea-preluarea imobilului prevăzut la
art. 1 se va face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.350.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Agriculturii, Pădurilor
și Dezvoltării Rurale în domeniul public al municipiului Suceava și în administrarea Consiliului Local
al Municipiului Suceava, județul Suceava
Locul unde este situat
imobilul
care se transmite

Persoana juridică
de la care se transmite
imobilul

Municipiul Suceava,
Statul român,
Str. Slătioarei nr. 31, din administrarea
județul Suceava
Ministerului Agriculturii,
Pădurilor și Dezvoltării
Rurale—Direcția
pentru Agricultură
și Dezvoltare Rurală
Suceava

Codul de clasificare
Persoana juridică
din inventarul bunurilor aflate
la care se transmite în administrarea Ministerului
imobilul
Agriculturii, Pădurilor
și Dezvoltării Rurale

Municipiul Suceava, — cod 8.29.06
în administrarea
— nr. M.F.P. 37.029
Consiliului Local
al Municipiului
Suceava

Caracteristicile tehnice ale imobilului

Clădire — suprafață construită = 160 m2 P,
cărămidă, beton+lemn

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 991/9.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064034]
ISSN 1453—4495

PDF compression, OCR, web-optimization with CVISION's PdfCompressor

