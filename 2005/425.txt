PARTEA

Anul 173 (XVII) — Nr. 425

I

LEGI, DECRETE, HOTĂRÂRI ȘI ALTE ACTE

Joi, 19 mai 2005

SUMAR

Nr.

Pagina
LEGI ȘI DECRETE

128.

410.

— Lege pentru aprobarea plății cotizației anuale
de participare a Înaltei Curți de Casație și Justiție
a României la Asociația Înaltelor Jurisdicții de
Casație ale țărilor care utilizează parțial limba
franceză (A.H.J.U.C.A.F.)..........................................
— Decret privind promulgarea Legii pentru
aprobarea plății cotizației anuale de participare a
Înaltei Curți de Casație și Justiție a României la
Asociația Înaltelor Jurisdicții de Casație ale țărilor
care utilizează parțial limba franceză (A.H.J.U.C.A.F.)

146.

428.
2

38.

411.

— Lege privind aprobarea Ordonanței de urgență
a Guvernului nr. 10/2005 pentru modificarea
Ordonanței Guvernului nr. 32/1998 privind
organizarea
cabinetului
demnitarului
din
administrația publică centrală ...................................

3

— Decret pentru promulgarea Legii privind
aprobarea Ordonanței de urgență a Guvernului
nr. 10/2005 pentru modificarea Ordonanței
Guvernului nr. 32/1998 privind organizarea
cabinetului demnitarului din administrația publică
centrală.......................................................................

4

´

Pagina
— Lege pentru aprobarea Ordonanței Guvernului
nr. 10/2005 privind reglementarea unor măsuri
financiare....................................................................

4–6

— Decret privind promulgarea Legii pentru
aprobarea Ordonanței Guvernului nr. 10/2005
privind reglementarea unor măsuri financiare.........

6

ORDONANȚE ȘI HOTĂRÂRI
ALE GUVERNULUI ROMÂNIEI

2

´
129.

Nr.

423.

— Ordonanță de urgență pentru modificarea și
completarea Ordonanței de urgență a Guvernului
nr. 150/2002 privind organizarea și funcționarea
sistemului de asigurări sociale de sănătate............

6–7

— Hotărâre privind transmiterea cu titlu gratuit a
obiectivului de investiții în curs de execuție îSpital
150 paturi și policlinică în orașul Aleșd, județul
Bihor“, din domeniul public al statului și din
administrarea Ministerului Sănătății în domeniul
public al orașului Aleșd și în administrarea
Consiliului Local al Orașului Aleșd, județul Bihor

7–8

2

MONITORUL OFICIAL AL ROMÂNIEI, PARTEA I, Nr. 425/19.V.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea plății cotizației anuale de participare a Înaltei Curți de Casație și Justiție
a României la Asociația Înaltelor Jurisdicții de Casație
ale țărilor care utilizează parțial limba franceză (A.H.J.U.C.A.F.)
Parlamentul României adoptă prezenta lege.
Art. 1. — Se aprobă plata cotizației anuale de
participare a Înaltei Curți de Casație și Justiție a României,
ca membru cu drepturi depline, la Asociația Înaltelor
Jurisdicții de Casație ale țărilor care utilizează parțial limba
franceză (A.H.J.U.C.A.F.), cu sediul la Paris.
Art. 2. — Sumele necesare plății cotizației anuale se
asigură de la bugetul de stat, prin bugetul Înaltei Curți de
Casație și Justiție.

Art. 3. — Pentru anul 2005 se introduce în bugetul
Înaltei Curți de Casație și Justiție a României titlul
îTransferuri neconsolidabile“, alineatul îContribuții și cotizații
la organisme internaționale“, cu suma de 206.000 mii lei,
reprezentând cotizația României la Asociația Înaltelor
Jurisdicții de Casație ale țărilor care utilizează parțial limba
franceză (A.H.J.U.C.A.F.), prin diminuarea cu aceeași sumă
a creditelor bugetare de la titlul îCheltuieli materiale și
servicii“, în cadrul bugetului aprobat.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 17 mai 2005.
Nr. 128.

PREȘEDINTELE ROMÂNIEI

DECRET
privind promulgarea Legii pentru aprobarea plății cotizației anuale de participare
a Înaltei Curți de Casație și Justiție a României la Asociația Înaltelor Jurisdicții de Casație
ale țărilor care utilizează parțial limba franceză (A.H.J.U.C.A.F.)
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
plății cotizației anuale de participare a Înaltei Curți de
Casație și Justiție a României la Asociația Înaltelor

Jurisdicții de Casație ale țărilor care utilizează parțial limba
franceză (A.H.J.U.C.A.F.) și se dispune publicarea acestei
legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 13 mai 2005.
Nr. 410.

´

3

MONITORUL OFICIAL AL ROMÂNIEI, PARTEA I, Nr. 425/19.V.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 10/2005 pentru modificarea Ordonanței
Guvernului nr. 32/1998 privind organizarea cabinetului demnitarului
din administrația publică centrală
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 10 din 24 februarie 2005 pentru modificarea
Ordonanței Guvernului nr. 32/1998 privind organizarea
cabinetului demnitarului din administrația publică centrală,
publicată în Monitorul Oficial al României, Partea I, nr. 173
din 28 februarie 2005, cu următoarele modificări:
1. La articolul I punctul 1, articolul 1 va avea următorul
cuprins:
îArt. 1. — În sensul prezentei ordonanțe, prin demnitar
din administrația publică centrală, denumit în continuare
demnitar, se înțelege: primul-ministru, ministrul de stat,
ministrul, ministrul delegat, șeful Cancelariei PrimuluiMinistru, secretarul de stat și asimilatul acestuia din cadrul

ministerelor, Cancelariei Primului-Ministru, Secretariatului
General al Guvernului și Departamentului pentru Relația cu
Parlamentul, conducătorul organelor de specialitate ale
administrației publice centrale, cu rang de secretar de stat,
precum și prefectul ca reprezentant al Guvernului.“
2. La articolul I, punctul 2 va avea următorul cuprins:
î2. Anexa nr. 1 «Numărul maxim de posturi din
cabinetul demnitarului, pe funcții și niveluri de demnitari»
se modifică și se înlocuiește cu anexa la prezenta
ordonanță.“
3. Anexa (Anexa nr. 1 la Ordonanța Guvernului
nr. 32/1998) va avea următorul cuprins:
îANEXĂ
(Anexa nr. 1 la Ordonanța Guvernului nr. 32/1998)

NUMĂRUL MAXIM DE POSTURI

din cabinetul demnitarului, pe funcții și niveluri de demnitari
Nr.
crt.

Demnitar

Funcții în cabinetul demnitarului
Consilier
personal

Director
de cabinet

Asistent
de cabinet

1
1

3
3

14
11

3
2

2
2

1

3

8

2

2

1

1

2

1

1

1
1

1
1

1
1

1
1

1
1

1. Prim-ministru
2. Ministru de stat
3. Ministru, ministru
delegat, șeful
Cancelariei
Primului-Ministru
4. Secretar de stat
și asimilatul acestuia
din cadrul ministerelor,
Cancelariei
Primului-Ministru,
Secretariatului General
al Guvernului
și Departamentului
pentru Relația
cu Parlamentul
5. Conducător de organ
de specialitate al
administrației publice
centrale, cu rang
de secretar de stat
6. Prefect

Secretar
personal

Curier
personal

N O T Ă:

1. Pentru pct. 4 și 5 organizarea cabinetelor se realizează cu încadrarea în numărul maxim de posturi aprobat în
condițiile legii.
2. Dispozițiile pct. 6 se aplică până la data de 31 decembrie 2005 inclusiv.“
Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 17 mai 2005.
Nr. 129.

4

MONITORUL OFICIAL AL ROMÂNIEI, PARTEA I, Nr. 425/19.V.2005
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 10/2005
pentru modificarea Ordonanței Guvernului nr. 32/1998 privind organizarea cabinetului demnitarului
din administrația publică centrală
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 10/2005 pentru
modificarea Ordonanței Guvernului nr. 32/1998 privind

organizarea cabinetului demnitarului din administrația
publică centrală și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 13 mai 2005.
Nr. 411.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 10/2005
privind reglementarea unor măsuri financiare
Parlamentul României adoptă prezenta lege.
Articol unic. — Se aprobă Ordonanța Guvernului nr. 10
din 21 ianuarie 2005 privind reglementarea unor măsuri
financiare, adoptată în temeiul art. 1 pct. I.2 din Legea
nr. 602/2004 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 96 din 28 ianuarie 2005, cu următoarele
modificări și completări:
1. La capitolul I secțiunea a 4-a, după articolul 5 se
introduce articolul 51 cu următorul cuprins:
îArt. 51. — Se autorizează Ministerul Finanțelor Publice
să garanteze rambursarea împrumuturilor interne și
dobânzile, comisioanele și alte costuri aferente
împrumuturilor contractate de autoritățile administrației
publice locale, necesare desfășurării Măsurii 2.1
«Dezvoltarea și îmbunătățirea infrastructurii rurale» a
Programului SAPARD, în structura și în limitele aprobate
până la intrarea în vigoare a Legii datoriei publice
nr. 313/2004, fără avizul Comisiei de Autorizare a
Împrumuturilor Locale.“
2. La capitolul I secțiunea a 6-a articolul 12 alineatul (2),
literele b) și d) vor avea următorul cuprins:
îb) proiect cultural — ansamblul de acțiuni culturale
structurate organic, care se desfășoară pe o perioadă de
timp determinată, de regulă mai mică decât cea a unui
program cultural, și care urmărește satisfacerea unor nevoi
culturale exprimate la nivel local, zonal, regional, național
sau internațional;
..........................................................................................

d) operator cultural — persoana fizică sau persoana
juridică de drept public ori de drept privat, care, potrivit
actelor sale constitutive, desfășoară activități culturale;“.
3. La capitolul I secțiunea a 6-a, alineatul (2)
al articolului 13 va avea următorul cuprins:
î(2) Sediul Administrației se stabilește prin hotărârea de
organizare și funcționare emisă de Guvernul României, în
termen de 30 de zile de la data intrării în vigoare a legii
de aprobare a prezentei ordonanțe.“
4. La capitolul I secțiunea a 6-a, litera c) a articolului 14
va avea următorul cuprins:
îc) susținerea relațiilor culturale internaționale ale
României.“
5. La capitolul I secțiunea a 6-a, alineatul (1) al
articolului 15 va avea următorul cuprins:
îArt. 15. — (1) Organizarea și funcționarea Administrației
se stabilesc prin hotărâre a Guvernului, emisă în termen
de 30 de zile de la data intrării în vigoare a dispozițiilor
secțiunii a 6-a din prezenta ordonanță.“
6. La capitolul I secțiunea a 6-a, articolul 16 va avea
următorul cuprins:
îArt. 16. — (1) Directorul Administrației este ajutat de
un consiliu, format din 11 membri cu drept de vot,
constituit astfel:
a) un membru — Ministerul Culturii și Cultelor;
b) un membru — Ministerul Finanțelor Publice;
c) un membru — Institutul Cultural Român;
d) un membru — Consiliul Minorităților Naționale;
e) 7 membri — numiți de ministrul culturii și cultelor pe
baza propunerilor formulate de operatorii culturali, astfel

MONITORUL OFICIAL AL ROMÂNIEI, PARTEA I, Nr. 425/19.V.2005
încât să se asigure o reprezentare proporțională a tuturor
domeniilor culturii.
(2) Consiliul Administrației are următoarele atribuții
principale:
a) stabilește strategia și prioritățile de finanțare ale
Fondului Cultural Național;
b) desemnează membrii comisiilor de evaluare și
selecție a ofertelor.
(3) În exercitarea atribuțiilor sale, consiliul Administrației
se consultă periodic cu operatorii culturali.
(4) Membrii consiliului Administrației vor fi numiți pe o
perioadă de 2 ani, prin ordin al ministrului culturii și
cultelor.
(5) Directorul Administrației participă la lucrările
consiliului, fără drept de vot.“
7. La capitolul I secțiunea a 6-a articolul 17, literele a) și
d) ale alineatului (1) vor avea următorul cuprins:
îa) o cotă de 5% din încasările realizate de agenții
economici din vânzarea reproducerilor, copiilor sau
mulajelor realizate, în condițiile legii, după bunuri culturale
mobile aflate în proprietate publică ori după monumente
sau componente ale monumentelor istorice aflate în
proprietate publică;
..........................................................................................
d) o cotă de 40% din încasările realizate de agenții
economici din comercializarea publicațiilor interzise spre
vânzare minorilor;“.
8. La capitolul I secțiunea a 6-a articolul 17 alineatul (1),
după litera d) se introduce litera d1) cu următorul cuprins:
îd1) o cotă de 20% din încasările obținute din vânzarea
sau închirierea fonogramelor sau videogramelor a căror
vizionare nu este recomandată minorilor, potrivit legii;“.
9. La capitolul I secțiunea a 6-a articolul 17, literele h)
și k) ale alineatului (1) vor avea următorul cuprins:
îh) o cotă de 2% din veniturile realizate de agenții
economici care își desfășoară integral activitatea respectivă
în incinta sau pe domeniul public aflat în spațiul de
protecție al monumentelor istorice proprietate publică;
.........................................................................................
k) o cotă de 10% din încasările realizate prin furnizarea
serviciilor vocale cu conținut erotic de către agenții
economici din sistemul de telefonie care oferă servicii cu
valoare adăugată;“.
10. La capitolul I secțiunea a 6-a, alineatul (2) al
articolului 17 va avea următorul cuprins:
î(2) Cotele prevăzute la alin. (1) lit. a)—k) se aplică
asupra încasărilor totale realizate din activitățile respective,
din care s-a dedus T.V.A. aferentă, și se adaugă la
sumele care fac obiectul bazei de calcul.“
11. La capitolul I secțiunea a 6-a, alineatul (2) al
articolului 18 va avea următorul cuprins:
î(2) Sumele reprezentând cota prevăzută la art. 17
alin. (1) lit. k) se rețin și se varsă de către operatorii
rețelelor de comunicații electronice prin intermediul cărora
au fost furnizate serviciile respective, sumele reprezentând
cota prevăzută la art. 17 alin. (1) lit. l) se calculează și se
varsă de către Uniunea Producătorilor de Fonograme din
România, iar sumele reprezentând cota prevăzută la
art. 17 alin. (1) lit. m) se calculează și se varsă de către
Oficiul Român pentru Drepturile de Autor, până la data de
15 a lunii următoare celei în care acestea s-au încasat de
la beneficiar.“
12. La capitolul I secțiunea a 6-a, alineatul (1)
al articolului 22 va avea următorul cuprins:
îArt. 22. — (1) Finanțările nerambursabile se acordă
numai în condițiile existenței unor surse de finanțare proprii

5

sau atrase ale operatorilor culturali, altele decât cele
primite potrivit prezentei secțiuni.“
13. La capitolul I secțiunea a 6-a, alineatul (1)
al articolului 23 va avea următorul cuprins:
îArt. 23. — (1) Ministerul Culturii și Cultelor
încredințează Administrației, pe bază de contract, utilizarea
sumelor prevăzute în bugetul ministerului pentru finanțarea
de programe, proiecte și acțiuni culturale, altele decât cele
prevăzute la alin. (2), precum și a sumelor destinate
finanțării editării de carte, reviste și alte publicații prin
comandă de stat.“
14. La capitolul I secțiunea a 6-a, alineatul (1)
al articolului 25 va avea următorul cuprins:
îArt. 25. — (1) Finanțările nerambursabile destinate
satisfacerii unor nevoi culturale de urgență se acordă prin
atribuire directă de către directorul Administrației, conform
criteriilor stabilite prin normele metodologice.“
15. La capitolul I secțiunea a 6-a, alineatul (2)
al articolului 26 va avea următorul cuprins:
î(2) Finanțarea nerambursabilă a proiectelor culturale se
aprobă pentru întreaga perioadă de derulare a acestora și
poate sprijini una sau mai multe componente ale acestora.“
16. La capitolul I secțiunea a 6-a, litera d) a
articolului 27 va avea următorul cuprins:
îd) existența unor surse de finanțare proprii sau atrase
ale operatorilor culturali;“.
17. La capitolul I secțiunea a 6-a, alineatul (1)
al articolului 28 va avea următorul cuprins:
îArt. 28. — (1) Finanțările nerambursabile se acordă pe
bază de contracte civile încheiate cu operatorii culturali,
beneficiari ai finanțărilor, în condițiile legii.“
18. La capitolul I secțiunea a 6-a, alineatele (1) și (2)
ale articolului 29 vor avea următorul cuprins:
îArt. 29. — (1) Finanțările nerambursabile se acordă în
tranșe, conform contractelor civile încheiate, prima tranșă
reprezentând avansul care nu poate depăși 30% din totalul
finanțării aprobate. Tranșele de finanțare ulterioare
avansului se acordă în baza documentelor justificative
privind tranșa anterioară, prezentate de beneficiarul
finanțării nerambursabile.
(2) În cazul în care din finanțările nerambursabile
acordate urmează a se satisface drepturile bănești ale
titularilor de drepturi de autor sau drepturi conexe, aceasta
se face prin încheierea de contracte negociate în condițiile
Legii nr. 8/1996 privind dreptul de autor și drepturile
conexe, cu modificările și completările ulterioare, titularii de
drepturi putând beneficia de avansuri bănești de cel mult
50% din valoarea negociată a contractelor încheiate.“
19. La capitolul I secțiunea a 6-a, alineatele (2) și (3)
ale articolului 30 vor avea următorul cuprins:
î(2) Din finanțările nerambursabile acordate potrivit
prezentei secțiuni se pot acoperi cheltuieli de natura
cheltuielilor de cazare, transport și masă ale participanților,
cheltuieli funcționale aferente programului, proiectului sau
acțiunii culturale, precum și alte cheltuieli specifice acestor
manifestări, cum ar fi: realizarea de studii și cercetări,
organizarea de întâlniri preliminarii, seminarii, conferințe,
ateliere de lucru etc., stagii de formare, achiziționare de
dotări necesare derulării programului, proiectului sau acțiunii
culturale, închirieri de spații și aparatură, acțiuni
promoționale și de publicitate, tipărituri, remunerații,
onorarii, salarii, acordare de premii, burse, granturi
individuale și altele asemenea.
(3) Finanțările nerambursabile acordate nu pot fi folosite
pentru cheltuieli salariale ale instituțiilor publice, pentru
acoperirea unor debite ale beneficiarilor de finanțare ori
pentru efectuarea de plăți care nu sunt aferente realizării

6

MONITORUL OFICIAL AL ROMÂNIEI, PARTEA I, Nr. 425/19.V.2005

programului, proiectului sau acțiunii culturale, către instituții
publice și regii autonome, companii naționale ori societăți
comerciale care au ca asociat sau ca acționar statul, o
autoritate a administrației publice ori o instituție publică.“
20. La capitolul I secțiunea a 6-a, articolul 33 va avea
următorul cuprins:
îArt. 33. — Normele metodologice emise în aplicarea
prezentei secțiuni se elaborează în termen de 30 de zile
de la data intrării în vigoare a dispozițiilor prezentei
secțiuni și sunt aprobate prin ordin al ministrului culturii și
cultelor, care se publică în Monitorul Oficial al României,
Partea I.“

21. La capitolul I secțiunea a 6-a, articolul 36 va avea
următorul cuprins:
îArt. 36. — Prevederile prezentei secțiuni intră în
vigoare la data de 1 iunie 2005.“
22. La capitolul II secțiunea 1 articolul I punctul 3, litera b)
a articolului 8 va avea următorul cuprins:
îb) atragerea de depozite pe termen scurt de la bănci
sau alte instituții financiare, la nivelul cel mai avantajos al
ratei dobânzii pentru trezorerie, stabilit în condițiile cererii
și ofertei pieței monetare;“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 17 mai 2005.
Nr. 146.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței Guvernului nr. 10/2005
privind reglementarea unor măsuri financiare
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței Guvernului nr. 10/2005 privind reglementarea unor

măsuri financiare și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 13 mai 2005.
Nr. 428.

ORDONANȚE ȘI HOTĂRÂRI ALE GUVERNULUI ROMÂNIEI
ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 150/2002 privind
organizarea și funcționarea sistemului de asigurări sociale de sănătate
Ținând cont de situația de criză creată în sistemul de asigurări sociale de sănătate din România, respectiv faptul
că în primul trimestru al anului 2005 au fost epuizate fondurile pentru întregul an 2005 la aproximativ 10% din farmaciile
aflate în contract de furnizare cu casele județene de asigurări de sănătate, iar peste 60% din farmacii au depășit plafonul
de cheltuieli pentru primele două trimestre, precum și faptul că reglementările adoptate ulterior aprobării bugetului pentru
anul 2005 au dus la prevederi financiare fără acoperire în bugetul anului 2005, iar structura actuală a sistemului de
asigurări sociale de sănătate nu permite reacții adecvate la situații de acest fel,
luând în considerare necesitatea includerii persoanelor returnate sau expulzate, inclusiv a victimelor traficului de
persoane, aflate în timpul procedurilor necesare stabilirii identității, în categoria persoanelor asigurate, cu plata contribuției
din alte surse, în scopul respectării angajamentelor asumate în cadrul negocierilor pentru integrarea în Uniunea
Europeană, la cap. 24 îJustiție și afaceri interne“, negocieri aflate aproape de închidere,
în temeiul art. 115 alin. (4) din Constituția României, republicată,

MONITORUL OFICIAL AL ROMÂNIEI, PARTEA I, Nr. 425/19.V.2005

7

Guvernul României adoptă prezenta ordonanță de urgență.
Art. I. — Ordonanța de urgență a Guvernului
nr. 150/2002 privind organizarea și funcționarea sistemului
de asigurări sociale de sănătate, publicată în Monitorul
Oficial al României, Partea I, nr. 838 din 20 noiembrie
2002, cu modificările și completările ulterioare, se modifică
și se completează după cum urmează:
1. La articolul 3 alineatul (1), după litera h) se introduce
o nouă literă, litera i), cu următorul cuprins:
îi) prețul de decontare este prețul suportat din Fondul
național unic de asigurări sociale de sănătate, stabilit prin
ordin al ministrului sănătății, pentru unele medicamente la
care nu se stabilește preț de referință. Lista acestora se
aprobă prin ordin al ministrului sănătății.“
2. La articolul 6 alineatul (2), după litera d) se introduce
o nouă literă, litera e), cu următorul cuprins:
îe) sunt returnate sau expulzate ori sunt victime ale
traficului de persoane și se află în timpul procedurilor
necesare stabilirii identității.“
3. Alineatele (1) și (2) ale articolului 26 vor avea
următorul cuprins:
îArt. 26. — (1) Valoarea medicamentelor prescrise
pentru tratamentul afecțiunilor persoanelor prevăzute la
art. 6 alin. (1) lit. a) și g) se suportă din fond, la nivelul
prețului de referință sau al prețului de decontare.
(2) Valoarea medicamentelor prevăzute la art. 25
alin. (1), prescrise pentru tratamentul afecțiunilor
persoanelor care beneficiază de asistență medicală gratuită,
în cazul categoriilor de persoane prevăzute la art. 6
alin. (1) lit. c) și d) se suportă din fond, la nivelul prețului
de referință.“
4. La articolul 45 alineatul (1), după litera d) se
introduce o nouă literă, litera d1), cu următorul cuprins:
îd1) prin preț de decontare, pentru medicamentele la
care nu se stabilește preț de referință, din lista aprobată
prin ordin al ministrului sănătății;“.

5. La articolul 54 alineatul (1), litera a) va avea
următorul cuprins:
îa) de către bugetul de stat, pentru persoanele
prevăzute la art. 6 alin. (2) lit. a), c) și e);“.
6. Alineatul (3) al articolului 60 va avea următorul
cuprins:
î(3) CNAS funcționează pe baza statutului propriu,
avizat de consiliul de administrație și aprobat prin ordin
comun al ministrului sănătății și al președintelui CNAS.
Casele de asigurări funcționează pe baza statutului propriu,
care respectă prevederile statutului-cadru, avizat de consiliul
de administrație al CNAS și aprobat prin decizie a
președintelui CNAS.“
7. Alineatul (1) al articolului 71 va avea următorul
cuprins:
îArt. 71. — (1) Președintele consiliului de administrație
este președintele CNAS și îndeplinește și funcția de
secretar de stat în Ministerul Sănătății. Președintele CNAS
are dreptul la organizarea cabinetului demnitarului în
structura CNAS și în limita numărului de posturi prevăzut de
lege pentru funcția de secretar de stat. Președintele CNAS
este numit de primul-ministru dintre membrii consiliului de
administrație, la propunerea ministrului sănătății.“
8. La articolul 76 alineatul (1), literele a), b) și u) vor
avea următorul cuprins:
îa) avizează statutul propriu al CNAS și statutul-cadru al
caselor de asigurări;
b) avizează propriul regulament de organizare și
funcționare;
..................................................................................................
u) avizează organigrama CNAS și organigramele caselor
de asigurări teritoriale.“
Art. II. — Prezenta ordonanță de urgență intră în
vigoare la data publicării în Monitorul Oficial al României,
Partea I, cu excepția art. I pct. 1 și 3, care intră în vigoare
la 15 zile de la publicare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Președintele Casei Naționale de Asigurări de Sănătate,
Cristian Vlădescu
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 12 mai 2005.
Nr. 38.

GUVERNUL ROMÂNIEI

HOTĂRÂRE
privind transmiterea cu titlu gratuit a obiectivului de investiții în curs de execuție
îSpital 150 paturi și policlinică în orașul Aleșd, județul Bihor“, din domeniul public al statului
și din administrarea Ministerului Sănătății în domeniul public al orașului Aleșd
și în administrarea Consiliului Local al Orașului Aleșd, județul Bihor
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,

8

MONITORUL OFICIAL AL ROMÂNIEI, PARTEA I, Nr. 425/19.V.2005
Guvernul României adoptă prezenta hotărâre.

Art. 1. — Se aprobă transmiterea cu titlu gratuit a
obiectivului de investiții în curs de execuție îSpital 150
paturi și policlinică în orașul Aleșd, județul Bihor“, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Sănătății în
domeniul public al orașului Aleșd și în administrarea

Consiliului Local al Orașului Aleșd, județul Bihor, pentru
realizarea unor imobile cu destinație de locuințe.
Art. 2. — Predarea-preluarea obiectivului de investiții
care se transmite potrivit art. 1 se face pe bază de procesverbal de predare-preluare încheiat între părțile interesate,
în termen de 30 de zile de la data intrării în vigoare a
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul sănătății,
Mircea Cinteză
Ministrul finanțelor publice,
Ionel Popescu
București, 12 mai 2005.
Nr. 423.
ANEXĂ
DATELE DE IDENTIFICARE

a obiectivului de investiții în curs de execuție îSpital 150 paturi și policlinică în orașul Aleșd, județul Bihor“,
care se transmite cu titlu gratuit din domeniul public al statului și din administrarea Ministerului Sănătății
în domeniul public al orașului Aleșd și în administrarea Consiliului Local al Orașului Aleșd, județul Bihor
Locul unde este situat
imobilul care se transmite

Orașul Aleșd, str. Arena
Sportivă nr. 4, județul Bihor

Persoana juridică
de la care se
transmite imobilul

Statul român,
Ministerul Sănătății

Persoana juridică
la care se transmite
imobilul

Orașul Aleșd, Consiliul
Local al Orașului
Aleșd, județul Bihor

Caracteristicile
tehnice ale imobilului

Spital: P + 2E
Policlinică: fundație
Centrală termică + garaj
Suprafața construită = 3.451 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 425/19.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016781]
ISSN 1453—4495

