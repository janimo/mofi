PARTEA

Anul 173 (XVII) — Nr. 956

I

Joi, 27 octombrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

299. — Lege privind instituirea sistemului de garanții
pentru importul și exportul produselor agricole ......

2–4

1.011. — Decret pentru promulgarea Legii privind
instituirea sistemului de garanții pentru importul și
exportul produselor agricole .....................................

4

HOTĂRÂRI ALE GUVERNULUI ROMÂNIEI
1.095. — Hotărâre pentru aprobarea Normelor
metodologice de aplicare a titlului VII îRegimul
stabilirii și plății despăgubirilor aferente imobilelor
preluate în mod abuziv“ din Legea nr. 247/2005
privind reforma în domeniile proprietății și justiției,
precum și unele măsuri adiacente ..........................

4–16

2

MONITORUL OFICIAL AL ROMÂNIEI, PARTEA I, Nr. 956/27.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind instituirea sistemului de garanții pentru importul și exportul produselor agricole
Parlamentul României

adoptă prezenta lege.

CAPITOLUL I
Domeniul de aplicare
Art. 1. — (1) Prezenta lege reglementează instituirea
sistemului de garanții pentru importul și exportul produselor
agricole, care se desfășoară pe baza unui certificat de
import sau de export.
(2) Prezenta lege completează art. 3 din Legea
nr. 1/2004 privind înființarea, organizarea și funcționarea
Agenției de Plăți și Intervenție pentru Agricultură, Industrie
Alimentară și Dezvoltare Rurală, cu modificările și
completările ulterioare.
(3) Cuantumul garanțiilor se stabilește prin hotărâre a
Guvernului, la propunerea Ministerului Agriculturii, Pădurilor
și Dezvoltării Rurale.
(4) Certificatele de import sau de export prevăzute la
alin. (1) sunt definite în Legea privind instituirea sistemului
de certificate de import și de export pentru produse
agricole nr. 300/2005.
Art. 2. — În înțelesul prezentei legi, termenii și
expresiile de mai jos se definesc astfel:
a) garanție — asigurarea că o sumă de bani va fi
plătită sau executată în contul autorității competente în
cazul în care o anumită obligație nu a fost îndeplinită;
b) autoritate competentă — Agenția de Plăți și
Intervenție pentru Agricultură;
c) garant — instituția financiară care emite garanții
potrivit legii;
d) parte responsabilă de îndeplinirea obligației —
operatorul economic care efectuează operațiuni de import
sau de export de produse agricole în baza unui certificat.
CAPITOLUL II
Constituirea garanției
Art. 3. — (1) Garanția va fi constituită de sau în
numele părții responsabile de îndeplinirea obligației de plată
a unei sume în cazul în care obligația privind operațiunea
de import sau de export rezultată din certificat nu este
îndeplinită.
(2) Autoritatea competentă poate renunța la constituirea
garanției în situația în care suma totală aferentă garanției
este inferioară sumei de 500 euro, echivalent în lei, la
cursul de schimb stabilit și comunicat de Banca Națională
a României, la data constituirii.
(3) În situația prevăzută la alin. (2), partea responsabilă
de îndeplinirea obligației se va angaja în scris ca, în caz
de nerealizare a obligației, să plătească autorității
competente, în termen de 35 de zile de la data la care

obligația ar fi trebuit îndeplinită, o sumă echivalentă cu cea
pe care ar fi plătit-o dacă ar fi constituit o garanție.
(4) Angajamentul scris al părții responsabile constituie
titlu executoriu pentru recuperarea sumelor prevăzute
la alin. (3).
CAPITOLUL III
Formele garanției
Art. 4. — Indiferent de forma ei, garanția se constituie
în lei.
Art. 5. — O garanție poate fi constituită:
a) sub formă de depozit în numerar;
b) sub formă de scrisoare de garanție bancară.
Art. 6. — Autoritatea competentă este îndreptățită să
refuze acceptarea sau să solicite înlocuirea oricărei garanții
care nu asigură acoperirea obligațiilor pentru o perioadă
suficientă de timp.
Art. 7. — (1) Depozitul în numerar și scrisoarea de
garanție bancară se pot înlocui reciproc.
(2) Înlocuirea garanției potrivit prevederilor alin. (1) este
condiționată de obținerea avizului autorității competente.
Art. 8. — În cazul constituirii garanției sub formă de
depozit în numerar, prin virament, se va considera că
acesta reprezintă o garanție atunci când autoritatea
competentă are siguranța că suma respectivă este la
dispoziția sa.
Art. 9. — Toate cheltuielile efectuate de instituțiile
bancare sunt în sarcina părții care constituie garanția.
Art. 10. — Părții care constituie o garanție sub formă
de depozit în numerar nu i se acordă nici o dobândă.
Art. 11. — (1) Garantul trebuie să aibă sediul
permanent în România și trebuie să fie agreat de
Ministerul Finanțelor Publice. Lista băncilor agreate se
stabilește prin ordin al ministrului finanțelor publice, la
propunerea Băncii Naționale a României.
(2) Garantul se angajează să transmită autorității
competente originalul scrisorii de garanție bancară, care va
preciza cumulativ cel puțin următoarele elemente:
a) obligația a cărei realizare se garantează prin
respectiva scrisoare de garanție bancară;
b) suma maximă pe care garantul se obligă să o
plătească în cazul în care obligațiile nu sunt îndeplinite;
c) angajamentul garantului ca, în cazul neîndeplinirii
obligației de către partea responsabilă, să suporte solidar
cu partea responsabilă de îndeplinirea obligației orice sumă
care se încadrează în suma garantată prin scrisoarea de
garanție bancară, în termen de 30 de zile de la solicitarea
autorității competente.

MONITORUL OFICIAL AL ROMÂNIEI, PARTEA I, Nr. 956/27.X.2005
CAPITOLUL IV
Restituirea și executarea garanțiilor
Art. 12. — Garanția se restituie în maximum 30 de zile
de la data prezentării documentelor care atestă că toate
cerințele rezultate din certificatul de export sau de import
au fost respectate.
Art. 13. — (1) Obligația de a importa este considerată
îndeplinită, iar dreptul de a importa se consideră exercitat
în ziua în care declarația vamală de import a fost
acceptată și produsul în cauză a fost efectiv importat.
(2) Obligația de a exporta se consideră îndeplinită, iar
dreptul de a exporta se consideră exercitat în ziua în care
declarația vamală de export a fost acceptată.
(3) Pentru exportul de produse care beneficiază de
primă de export se face dovada că produsele în cauză au
ajuns pe teritoriul de destinație înscris în certificatul de
export.
Art. 14. — Dovada solicitată în conformitate cu
prevederile art. 13 se furnizează astfel:
a) în cazul prevăzut la art. 13 alin. (1), prin depunerea
exemplarului nr. 1 al certificatului și, unde este cazul, a
exemplarului nr. 1 al extrasului sau extraselor aferente
certificatului, cu mențiunile efectuate de autoritatea vamală;
b) în cazul prevăzut la art. 13 alin. (2), prin depunerea
exemplarului nr. 1 al certificatului și, unde este cazul, a
exemplarului nr. 1 al extrasului sau extraselor aferente
certificatului, cu mențiunile efectuate de autoritatea vamală;
c) în cazul exportului de produse care beneficiază de
primă de export, prevăzut la art. 13 alin. (3), autoritatea
competentă solicită documente suplimentare, ce vor fi
reglementate prin ordin comun al ministrului agriculturii,
pădurilor și dezvoltării rurale și al ministrului finanțelor
publice.
Art. 15. — (1) În cazul în care obligația de a importa
sau de a exporta nu a fost îndeplinită, garanția care se
reține se calculează ca diferență dintre 95% din cantitatea
înscrisă pe certificat și cantitatea efectiv importată sau
exportată; în cazul în care certificatul este eliberat pe baza
numărului de capete de animale vii, rezultatul calculului
pentru 95% menționat mai sus se rotunjește la următorul
număr întreg mai mic de capete.
(2) În cazul în care cantitatea efectiv importată sau
exportată reprezintă mai puțin de 5% din cantitatea înscrisă
pe certificat, se reține întreaga garanție.
(3) Dacă valoarea garanției care ar trebui reținută este
mai mică de 100 euro, echivalent în lei, întreaga garanție
se eliberează.
(4) Dovada prevăzută la art. 14 lit. a) și b) trebuie
depusă la autoritatea competentă în termen de două luni
de la expirarea termenului de valabilitate a certificatului, cu
excepția cazurilor de forță majoră.
(5) În cazul exporturilor care beneficiază de primă la
export, dovada livrării la destinație conform art. 14 lit. c)
trebuie depusă la autoritatea competentă în termen de
6 luni de la data expirării termenului de valabilitate a
certificatului, cu excepția cazurilor de forță majoră.
(6) În cazul în care este necesară furnizarea de dovezi
privind faptul că produsul care face obiectul unui certificat
de export a ajuns la destinația specificată în acesta, în
lipsa respectivei dovezi din culpa operatorului economic,
garanția aferentă certificatului se reține integral.

3

(7) În cazul în care exportatorul nu poate aduce
dovezile menționate la alin. (4) și (5) în termenul stabilit,
dar a acționat cu toate mijloacele pentru a le obține,
autoritatea competentă poate decide prelungirea perioadei
de timp pentru furnizarea documentelor, fără a depăși
8 luni de la expirarea termenului de valabilitate a
certificatului, în funcție de circumstanțe.
(8) Garanția aferentă cantității neexportate, incluzând
toleranța de 5%, se reține dacă operatorul economic nu
prezintă dovada sosirii mărfii la destinație. Dispozițiile
alin. (6) și (7) se aplică corespunzător.
Art. 16. — (1) Indiferent de forma garanției, autoritatea
competentă va notifica operatorului economic să plătească
suma reprezentând garanția reținută, în termen de 35 de
zile din ziua emiterii notificării.
(2) În vederea executării unei garanții constituite sub
formă de scrisoare de garanție bancară, autoritatea
competentă va solicita garantului plata sumei datorate, în
termen de cel mult 35 de zile de la expirarea termenului
prevăzut la alin. (1).
Art. 17. — Modul de încasare și de valorificare a
garanțiilor de către autoritatea competentă se face în
conformitate cu prevederile legislației naționale privind
finanțele publice și ale Codului de procedură fiscală.
CAPITOLUL V
Dispoziții finale
Art. 18. — Articolul 3 din Legea nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, Industrie Alimentară și
Dezvoltare Rurală, publicată în Monitorul Oficial al
României, Partea I, nr. 162 din 25 februarie 2004, cu
modificările și completările ulterioare, se completează cu o
nouă literă, litera s), cu următorul cuprins:
îs) implementează sistemul de garanții pentru importul
și exportul produselor agricole.“
Art. 19. — La data intrării în vigoare a prezentei legi,
Hotărârea Guvernului nr. 449/1992 privind instituirea
garanției bancare de bună execuție a licențelor de export
la produse supuse regimului de contingente, publicată în
Monitorul Oficial al României, Partea I, nr. 214 din
28 august 1992, se abrogă.
Art. 20. — Pentru acoperirea cheltuielilor de
implementare a sistemului de garanții pentru importul și
exportul produselor agricole, bugetul Agenției de Plăți și
Intervenție pentru Agricultură se va majora cu sumele
necesare.
Art. 21. — În termen de 30 de zile de la publicarea
prezentei legi în Monitorul Oficial al României, Partea I,
Guvernul va adopta normele metodologice de aplicare a
acesteia, la propunerea Ministerului Agriculturii, Pădurilor și
Dezvoltării Rurale, Ministerului Economiei și Comerțului,
Ministerului Finanțelor Publice și Agenției Naționale de
Administrare Fiscală.
Art. 22. — Prezenta lege intră în vigoare la 30 de zile
de la publicarea ei în Monitorul Oficial al României, Partea I.
Mențiune:
Prezenta lege transpune simplificat Regulamentul (CEE)
nr. 2.220/1985 de stabilire a normelor detaliate comune de
aplicare a sistemului de garanții pentru produsele agricole,
publicat în Jurnalul Oficial al Comunităților Europene

4

MONITORUL OFICIAL AL ROMÂNIEI, PARTEA I, Nr. 956/27.X.2005

nr. 205/1985, și secțiunea IV a Regulamentului (CE)
nr. 1.291/2000 de stabilire a normelor comune de aplicare
a sistemului de certificate de import și export și de

certificate de fixare în avans pentru produsele agricole,
publicat în Jurnalul Oficial al Comunităților Europene
nr. 152/2000.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 24 octombrie 2005.
Nr. 299.

PREȘEDINTELE ROMÂNIEI

DECRET
pentru promulgarea Legii privind instituirea sistemului
de garanții pentru importul și exportul produselor agricole
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind instituirea sistemului de
garanții pentru importul și exportul produselor agricole și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.011.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a titlului VII îRegimul stabilirii și plății
despăgubirilor aferente imobilelor preluate în mod abuziv“ din Legea nr. 247/2005
privind reforma în domeniile proprietății și justiției, precum și unele măsuri adiacente
În temeiul art. 108 din Constituția României, republicată, și al art. 31 din titlul VII îRegimul stabilirii și plății
despăgubirilor aferente imobilelor preluate în mod abuziv“ din Legea nr. 247/2005 privind reforma în domeniile proprietății
și justiției, precum și unele măsuri adiacente, cu modificările ulterioare,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a titlului VII îRegimul stabilirii și plății despăgubirilor
aferente imobilelor preluate în mod abuziv“ din Legea

nr. 247/2005 privind reforma în domeniile proprietății și
justiției, precum și unele măsuri adiacente, prevăzute în
anexa care face parte integrantă din prezenta hotărâre.

5

MONITORUL OFICIAL AL ROMÂNIEI, PARTEA I, Nr. 956/27.X.2005
Art. 2. — Ministerele, celelalte organe de specialitate
ale administrației publice centrale, prefecții, președinții
consiliilor județene, primarii, entitățile implicate în acordarea
de măsuri reparatorii stabilite de lege pentru imobilele
preluate în mod abuziv, precum și celelalte instituții abilitate
ale statului vor duce la îndeplinire dispozițiile prezentei
hotărâri.
Art. 3. — Pentru exercițiul bugetar al anului 2006 vor fi
prevăzute în bugetul Cancelariei Primului-Ministru fondurile

necesare în vederea desfășurării activității Comisiei
Centrale pentru Stabilirea Despăgubirilor, secretariatului
acesteia, precum și pentru plata onorariilor evaluatorilor sau
a societăților de evaluare potrivit art. 32 alin. (2) și (3) din
titlul VII al Legii nr. 247/2005 privind reforma în domeniile
proprietății și justiției, precum și unele măsuri adiacente, cu
modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul administrației și internelor,
Anghel Andreescu,
secretar de stat
Ministrul agriculturii, pădurilor și dezvoltării rurale,
Gheorghe Flutur
Președintele Autorității Naționale
pentru Restituirea Proprietăților,
Ingrid Zaarour
Ministrul finanțelor publice,
Sebastian Teodor Gheorghe Vlădescu
București, 15 septembrie 2005.
Nr. 1.095.
ANEXĂ

NORME METODOLOGICE
de aplicare a titlului VII îRegimul stabilirii și plății despăgubirilor aferente imobilelor preluate în mod abuziv“ din Legea
nr. 247/2005 privind reforma în domeniile proprietății și justiției, precum și unele măsuri adiacente
Prezentele norme metodologice reglementează punerea
în aplicare a acelor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente, denumită în
continuare lege/legea, care necesită precizări în aplicare.
Referirea, în cuprinsul prezentelor norme metodologice,
la prevederile Legii nr. 10/2001 privind regimul juridic al
unor imobile preluate în mod abuziv în perioada
6 martie 1945 — 22 decembrie 1989, republicată, vizează
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, republicată în Monitorul Oficial al
României, Partea I, nr. 798 din 2 septembrie 2005.
CAPITOLUL I
Dispoziții generale
Art. 1 din titlul VII al legii:
(1) Prezenta lege reglementează sursele de finanțare,
cuantumul și procedura de acordare a despăgubirilor
aferente imobilelor care nu pot fi restituite în natură,
rezultate din aplicarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată, a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, cu modificările și completările
ulterioare, aprobată cu modificări și completări prin Legea
nr. 501/2002, a Ordonanței de urgență a Guvernului

nr. 83/1999 privind restituirea unor bunuri imobile care au
aparținut comunităților cetățenilor aparținând minorităților
naționale din România, aprobată cu modificări prin Legea
nr. 66/2004, cu modificările ulterioare.
(2) Dispozițiile prezentului titlu sunt aplicabile și
despăgubirilor propuse prin decizia motivată a
conducătorului instituției publice implicate în privatizare
sau, după caz, prin ordinul ministrului finanțelor publice,
în temeiul art. 32 alin. (3) din Legea nr. 10/2001.
(3) Despăgubirile acordate în baza Legii fondului
funciar nr. 18/1991, republicată, cu modificările și
completările ulterioare, a Legii nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
cu modificările și completările ulterioare, vor urma
procedura și se vor supune dispozițiilor privind acordarea
despăgubirilor din această lege.
Norme metodologice:
1.1. Domeniul de reglementare prevăzut la art. 1
alin. (1) din titlul VII din lege este stabilit numai la acele
despăgubiri rezultate din aplicarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată,
a Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, republicată, a Ordonanței de

6

MONITORUL OFICIAL AL ROMÂNIEI, PARTEA I, Nr. 956/27.X.2005

urgență a Guvernului nr. 83/1999 privind restituirea unor
bunuri imobile care au aparținut comunităților cetățenilor
aparținând minorităților naționale din România, republicată.
1.2. Dispozițiile titlului VII din lege sunt aplicabile în
mod corespunzător și despăgubirilor acordate/propuse
foștilor asociați/acționari ai societăților comerciale prin
deciziile/ordinele conducătorilor instituțiilor publice implicate
în privatizare sau, după caz, prin ordinul ministrului
finanțelor publice, în temeiul art. 31 din Legea nr. 10/2001,
republicată.
1.3. Despăgubirile acordate potrivit Legii fondului funciar
nr. 18/1991, republicată, cu modificările și completările
ulterioare, și Legii nr. 1/2000 pentru reconstituirea dreptului
de proprietate asupra terenurilor agricole și celor forestiere,
solicitate potrivit prevederilor Legii fondului funciar
nr. 18/1991 și ale Legii nr. 169/1997, cu modificările și
completările ulterioare, vor urma procedura și se vor
supune acelorași dispoziții.
1.4. Despăgubirile care se cuvin foștilor proprietari sau
moștenitorilor acestora potrivit Legii fondului funciar
nr. 18/1991, republicată, cu modificările și completările
ulterioare, și Legii nr. 1/2000, cu modificările și completările
ulterioare, vor fi acordate doar în măsura în care aceștia
nu pot primi, având în vedere lipsa de terenuri disponibile,
sau nu acceptă, o suprafață de teren în natură, pe alt
amplasament.
............................................................................................
CAPITOLUL IV
Măsuri anticorupție
Art. 15 din titlul VII al legii:
În scopul evitării unor posibile fraude sau tentative de
corupere a personalului implicat în aplicarea prezentei legi
se stabilesc următoarele măsuri:
a) mandatul membrilor Comisiei Centrale va fi de 4 ani
cu posibilitatea înlocuirii a cel puțin 4 dintre membrii
desemnați o dată la 2 ani;
b) mandatul președintelui este de 4 ani cu posibilitatea
reînnoirii mandatului;
c) înlocuirea membrilor Comisiei Centrale și, după caz,
a președintelui acesteia se face prin decizie a primuluiministru, după prezentarea și aprobarea rapoartelor
individuale cu privire la îndeplinirea atribuțiilor acestora;
d) membrii Comisiei Centrale beneficiază de
indemnizație de ședință reprezentând 50% din salariul de
încadrare sau, după caz, din indemnizația lunară; într-o
lună se poate acorda o singură indemnizație, indiferent de
numărul ședințelor de lucru;
e) salariații care desfășoară lucrările de secretariat vor
beneficia de spor de dificultate care poate fi de până la
50% din salariul de încadrare; stabilirea acestui spor se
face individual de Comisia Centrală la propunerea
președintelui;
f) limitele minime și maxime ale pedepselor aplicabile
infracțiunilor săvârșite în legătură cu activitățile prevăzute
de prezenta lege, se majorează cu jumătate.

Norme metodologice:
Sumele reprezentând indemnizațiile de ședință de care
beneficiază membrii Comisiei Centrale pentru Stabilirea
Despăgubirilor, denumită în continuare Comisia Centrală,
vor fi acordate din bugetul fiecărei instituții a administrației
publice centrale care are desemnați reprezentanți în
această comisie.
CAPITOLUL V
Procedurile administrative
pentru acordarea despăgubirilor
Art. 16 din titlul VII al legii:
(1) Deciziile/dispozițiile emise de entitățile învestite cu
soluționarea notificărilor, a cererilor de retrocedare sau,
după caz, ordinele conducătorilor administrației publice
centrale învestite cu soluționarea notificărilor și în care
s-au consemnat sume care urmează a se acorda ca
despăgubire, însoțite, după caz, de situația juridică actuală
a imobilului obiect al restituirii și întreaga documentație
aferentă acestora, inclusiv orice înscrisuri care descriu
imobilele construcții demolate depuse de persoana
îndreptățită și/sau regăsite în arhivele proprii, se predau
pe bază de proces-verbal de predare-primire
Secretariatului Comisiei Centrale, pe județe, conform
eșalonării stabilite de aceasta, dar nu mai târziu de 60 de
zile de la data intrării în vigoare a prezentei legi.
(2) Notificările formulate potrivit prevederilor Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, republicată care nu au fost soluționate în sensul
arătat la alin. (1) până la data intrării în vigoare a prezentei
legi, se predau pe bază de proces-verbal de predareprimire Secretariatului Comisiei Centrale, însoțite de
deciziile/dispozițiile emise de entitățile învestite cu
soluționarea notificărilor, a cererilor de retrocedare sau,
după caz, ordinelor conducătorilor administrației publice
centrale conținând propunerile motivate de acordare a
despăgubirilor, după caz, de situația juridică actuală a
imobilului obiect al restituirii și de întreaga documentație
aferentă acestora, inclusiv orice acte juridice care descriu
imobilele construcții demolate depuse de persoana
îndreptățită și/sau regăsite în arhivele proprii, în termen de
10 zile de la data adoptării deciziilor/dispozițiilor sau, după
caz, a ordinelor.
(3) În termen de 30 de zile de la data intrării în vigoare a
prezentei legi, Biroul Central constituit prin Ordinul
ministrului finanțelor publice nr. 1.329/2003 va proceda la
predarea, pe bază de proces-verbal de predare-primire,
către Secretariatul Comisiei Centrale a tuturor
documentațiilor depuse de către titularii deciziilor/dispozițiilor
motivate prin care s-a stabilit ca măsură reparatorie
acordarea de titluri de valoare nominală și care nu au fost
soluționate până la data intrării în vigoare a prezentei legi.
(4) Pe baza situației juridice a imobilului pentru care s-a
propus acordarea de despăgubiri, Secretariatul Comisiei
Centrale procedează la analizarea dosarelor prevăzute la
alin. (1) și (2) în privința verificării legalității respingerii
cererii de restituire în natură.

MONITORUL OFICIAL AL ROMÂNIEI, PARTEA I, Nr. 956/27.X.2005
(5) Secretariatul Comisiei Centrale va proceda la
centralizarea dosarelor prevăzute la alin. (1) și (2), în care,
în mod întemeiat cererea de restituire în natură a fost
respinsă, după care acestea vor fi transmise, evaluatorului
sau societății de evaluatori desemnate, în vederea
întocmirii raportului de evaluare.
(6) După primirea dosarului, evaluatorul sau societatea
de evaluatori desemnată va efectua procedura de
specialitate, și va întocmi raportul de evaluare pe care îl va
transmite Comisiei Centrale. Acest raport va conține
cuantumul despăgubirilor în limita cărora vor fi acordate
titlurile de despăgubire.
(7) În baza raportului de evaluare Comisia Centrală va
proceda fie la emiterea deciziei reprezentând titlul de
despăgubire, fie la trimiterea dosarului spre reevaluare.
(8) Dispozițiile alin. (1)—(2) și (7) se aplică în mod
corespunzător și deciziilor/ordinelor emise în temeiul art. 6
alin. (4) și art. 32 din Legea nr. 10/2001, privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată, în care
s-au consemnat/propus sume care urmează a se acorda
ca despăgubire.
(9) În cazul prevăzut la alin. (8) titlul de despăgubire se
va emite de Comisia Centrală pentru Stabilirea
Despăgubirilor până la concurența sumei reprezentând
cuantumul despăgubirilor consemnate/propuse.
Norme metodologice:
16.1. Vor fi predate Secretariatului Comisiei Centrale
toate deciziile și dispozițiile emise de entitățile învestite cu
soluționarea notificărilor în temeiul Legii nr. 10/2001,
republicată, în care s-au consemnat sume ce urmau a fi
acordate ca despăgubire sub formă de titluri de valoare
nominală folosite exclusiv în procesul de privatizare, acțiuni
la societăți comerciale tranzacționate pe piața de capital
sau despăgubiri bănești.
16.2. Predarea deciziilor și a dispozițiilor prevăzute la
pct. 16.1 se va face pe județe, în termen de 7 zile
lucrătoare calculate de la data primirii solicitării Comisiei
Centrale, pe bază de proces-verbal de predare-primire. În
acest sens, toate dosarele în care s-au acordat, de către
autoritățile administrației publice locale, societățile
comerciale prevăzute la art. 21 alin. (1) și (2) din Legea
nr. 10/2001, republicată, sau de organizațiile cooperatiste,
măsuri reparatorii în echivalent potrivit Legii nr. 10/2001,
republicată, altele decât măsura compensării cu alte bunuri
sau servicii oferite în echivalent, vor fi centralizate de
birourile județene pentru urmărirea aplicării unitare a Legii
nr. 10/2001, constituite în temeiul Hotărârii Guvernului
nr. 361/2005 privind înființarea, organizarea și funcționarea
Autorității Naționale pentru Restituirea Proprietăților.
16.3. Deciziile emise de autoritățile sau de instituțiile
aflate sub autoritatea, în subordinea ori în coordonarea
ministerelor, în care s-au consemnat sume ce urmează să
se acorde ca despăgubire, vor fi centralizate de către
ministerul de resort și vor fi predate Secretariatului
Comisiei Centrale, împreună cu ordinele conducătorilor
administrației publice centrale învestite cu soluționarea
notificărilor în care s-au consemnat sume ce urmează să

7

se acorde ca despăgubire, în termen de 7 zile lucrătoare
calculate de la data primirii solicitării Comisiei Centrale, pe
bază de proces-verbal de predare-primire.
16.4. În cazul despăgubirilor acordate potrivit Legii
fondului funciar nr. 18/1991, republicată, cu modificările și
completările ulterioare, și Legii nr. 1/2000, cu modificările
și completările ulterioare, în situația în care fostul proprietar
sau moștenitorii acestuia nu acceptă sau nu pot primi teren
în natură, pe alt amplasament, comisia județeană de
aplicare a legilor fondului funciar va înainta Secretariatului
Comisiei Centrale, pe bază de proces-verbal de predareprimire, întreaga documentație care a stat la baza validării
cererii de reconstituire a dreptului de proprietate. La dosar
vor fi anexate și dovezile privind faptul că fostului
proprietar sau moștenitorilor acestuia li s-au oferit terenuri
în natură, pe alt amplasament, pe care nu le-au acceptat,
sau, după caz, o declarație semnată de membrii comisiei
de aplicare a legilor fondului funciar, prin care se atestă că
nu mai există teren disponibil pentru restituire în natură.
Înscrisurile existente la dosar vor fi însoțite de un
borderou, iar toate filele dosarului vor fi numerotate,
șnuruite și sigilate. Dosarele astfel întocmite vor fi înaintate
Secretariatului Comisiei Centrale în original, iar sigiliul va fi
aplicat pe prima și pe ultima filă a dosarului.
16.5. Deciziile/dispozițiile sau, după caz, ordinele
conducătorilor administrației publice centrale, prevăzute la
pct. 16.1—16.3, vor fi însoțite de următoarele înscrisuri:
a) întreaga documentație aferentă acestora, respectiv:
acte juridice translative de proprietate, care atestă
deținerea proprietății de către o persoană fizică sau
juridică; acte juridice care atestă deținerea proprietății de
către persoana fizică ori juridică îndreptățită sau, după caz,
ascendentul acesteia, la data preluării abuzive; acte juridice
care permit încadrarea preluării ca fiind abuzivă
(în situațiile în care persoana fizică ori juridică îndreptățită
sau, după caz, ascendentul acesteia a încasat o
despăgubire, dosarul va conține dovada plății acesteia și
cuantumul despăgubirii ce trebuie dedusă potrivit procedurii
prevăzute la pct. 22.11); acte juridice care atestă calitatea
de moștenitor;
b) orice înscrisuri care descriu imobilele, construcții
demolate, depuse de persoana îndreptățită și/sau regăsite
în arhivele proprii, inclusiv orice expertize judiciare sau
extrajudiciare depuse de persoana îndreptățită, împreună cu
evaluarea întocmită de comisia de evaluare internă,
constituită la nivelul fiecărei entități implicate în soluționarea
notificărilor în temeiul pct. 1.1—1.2 ale cap. III din Normele
metodologice de aplicare unitară a Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, aprobate
prin Hotărârea Guvernului nr. 498/2003, cu modificările și
completările ulterioare;
c) orice alte înscrisuri depuse de persoana îndreptățită
și orice declarații notariale date de aceasta pe propria
răspundere și declarații notariale date de persoana în viață,
care atestă anumite situații în legătură cu imobilul notificat
și care au contribuit la fundamentarea deciziei/dispoziției
sau, după caz, a ordinului;

8

MONITORUL OFICIAL AL ROMÂNIEI, PARTEA I, Nr. 956/27.X.2005

d) situația juridică actuală a imobilului obiect al
notificării;
e) orice alte înscrisuri existente la dosar.
Înscrisurile existente la dosar vor fi înaintate
Secretariatului Comisiei Centrale, în ordinea stabilită la
lit. a)—e), vor fi însoțite de un borderou și de
decizia/dispoziția sau, după caz, de ordinul emis de
entitatea învestită cu soluționarea notificării, iar toate filele
dosarului vor fi numerotate, șnuruite și sigilate. Dosarele
astfel întocmite vor fi înaintate Secretariatului Comisiei
Centrale în original, iar sigiliul va fi aplicat pe prima și pe
ultima filă a dosarului.
Deciziile/dispozițiile sau, după caz, ordinele conducătorilor
administrației publice centrale, prevăzute la pct. 16.1—16.3,
obiect al unor litigii aflate pe rolul instanțelor judecătorești,
vor fi predate după rămânerea definitivă și irevocabilă a
hotărârilor judecătorești.
16.6. Deciziile/ordinele adoptate în temeiul art. 31 din
Legea nr. 10/2001, republicată, și în care s-au consemnat
sume ce urmează a fi acordate ca despăgubire vor fi
predate, în termen de 7 zile lucrătoare calculate de la data
primirii solicitării Comisiei Centrale, pe bază de procesverbal de predare-primire, însoțite de următoarele înscrisuri:
a) întreaga documentație aferentă acestora, respectiv:
înscrisuri care dovedesc calitatea de asociat sau acționar
al societății comerciale; înscrisuri care permit încadrarea
preluării ca fiind abuzivă; acte juridice care atestă calitatea
de moștenitor; ultimul bilanț contabil al societății comerciale;
b) orice expertize judiciare sau extrajudiciare depuse de
persoana îndreptățită, împreună cu evaluarea întocmită de
comisia de evaluare internă, constituită la nivelul fiecărei
entități implicate în soluționarea notificărilor în temeiul
pct. 1.1—1.2 ale cap. III din Normele metodologice de
aplicare unitară a Legii nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, aprobate prin Hotărârea
Guvernului nr. 498/2003, cu modificările și completările
ulterioare;
c) orice alte înscrisuri depuse de persoana îndreptățită
și orice declarații notariale date de aceasta pe propria
răspundere și care au contribuit la fundamentarea deciziei
sau, după caz, a ordinului;
d) orice alte înscrisuri existente la dosar.
Înscrisurile existente la dosar vor fi înaintate
Secretariatului Comisiei Centrale, în ordinea stabilită la
lit. a)—d), vor fi însoțite de un borderou și de decizia sau,
după caz, de ordinul emis de entitatea învestită cu
soluționarea notificării, iar toate filele dosarului vor fi
numerotate, șnuruite și sigilate. Dosarele astfel întocmite
vor fi înaintate Secretariatului Comisiei Centrale în original,
iar sigiliul va fi aplicat pe prima și pe ultima filă a dosarului.
Deciziile/ordinele, obiect al unor litigii aflate pe rolul
instanțelor judecătorești, vor fi predate după rămânerea
definitivă și irevocabilă a hotărârilor judecătorești.
16.7. Notificările formulate potrivit prevederilor Legii
nr. 10/2001, republicată, și care nu au fost soluționate
până la data intrării în vigoare a titlului VII din lege se
predau pe bază de proces-verbal de predare-primire
Secretariatului Comisiei Centrale, în termen de 10 zile de

la data adoptării deciziilor/dispozițiilor sau, după caz, a
ordinelor conținând propunerile motivate de acordare a
despăgubirilor.
16.8. Notificările formulate în temeiul art. 31 din Legea
nr. 10/2001, republicată, și care nu au fost soluționate
până la data intrării în vigoare a titlului VII din lege se
predau pe bază de proces-verbal de predare-primire
Secretariatului Comisiei Centrale, în termen de 10 zile de
la data adoptării deciziilor sau, după caz, a ordinelor
conținând propunerile motivate de acordare a
despăgubirilor.
16.9. Înscrisurile prevăzute la pct. 16.7 și 16.8 vor fi
însoțite de întreaga documentație ce a stat la baza
adoptării deciziilor/dispozițiilor sau, după caz, a ordinelor
conținând propunerile motivate de acordare a
despăgubirilor, menționată la pct. 16.5 sau, după caz, la
pct. 16.6.
16.10. După primirea dosarelor prevăzute la pct. 16.1—16.5
și 16.7, pe baza situației juridice a imobilului pentru care
s-a propus acordarea de despăgubiri, Secretariatul Comisiei
Centrale procedează la analizarea dosarelor în ceea ce
privește verificarea legalității respingerii cererii de restituire
în natură.
16.11. După analizarea dosarelor conform prevederilor
pct. 16.10, Secretariatul Comisiei Centrale va proceda la
centralizarea dosarelor în care, în mod întemeiat, cererea
de restituire în natură a fost respinsă, după care acestea
vor fi transmise evaluatorului sau societății de evaluatori
desemnate în mod aleatoriu de către Comisia Centrală, în
vederea întocmirii raportului de evaluare.
16.12. După primirea dosarului prevăzut la pct. 16.11,
evaluatorul sau societatea de evaluatori desemnată va
efectua procedura de specialitate și va întocmi raportul de
evaluare pe care îl va transmite Comisiei Centrale. Acest
raport va conține cuantumul despăgubirilor în limita cărora
vor fi acordate titlurile de despăgubire.
16.13. Dacă pentru întocmirea raportului de evaluare
este necesară o lucrare la fața locului, evaluatorul
desemnat va convoca persoanele îndreptățite să primească
despăgubiri prin scrisoare recomandată, cu confirmare de
primire, arătând zilele și orele când începe și continuă
lucrarea. Convocarea va fi remisă persoanei îndreptățite cu
cel puțin 5 zile înaintea efectuării lucrării de evaluare. La
calculul termenului nu se socotesc ziua primirii convocării
și nici data stabilită pentru efectuarea lucrării de evaluare.
Confirmarea de primire va fi alăturată lucrării evaluatorului.
Persoanele îndreptățite să primească despăgubiri sunt
obligate să dea evaluatorului, la solicitarea acestuia, orice
lămuriri în legătură cu obiectul lucrării. Ele vor prezenta
evaluatorului orice înscrisuri pe care le posedă, de natură
a furniza acestuia informații privind valoarea imobilului
obiect al lucrării.
La data stabilită pentru efectuarea lucrării de evaluare
și pe tot parcursul desfășurării procedurii de specialitate,
persoanele îndreptățite solicitante pot fi asistate de un
evaluator ales și remunerat de către acestea. Dacă
evaluatorii au păreri diferite, lucrarea trebuie să cuprindă
părerea motivată a fiecăruia.
Raportul de evaluare al evaluatorului desemnat va fi
comunicat de către acesta atât Comisiei Centrale, cât și

MONITORUL OFICIAL AL ROMÂNIEI, PARTEA I, Nr. 956/27.X.2005
persoanelor îndreptățite solicitante. În măsura în care
acestea din urmă formulează obiecțiuni, evaluatorul este
dator să răspundă la acestea. Obiecțiunile formulate și
răspunsul la aceste obiecțiuni al evaluatorului desemnat vor
fi comunicate în mod obligatoriu și Comisiei Centrale.
Evaluatorii desemnați sunt datori să se înfățișeze
înaintea Comisiei Centrale spre a da lămuriri ori de câte
ori li se va cere.
Dacă Comisia Centrală nu este lămurită prin evaluarea
făcută, poate decide efectuarea unei noi expertize.
16.14. În baza raportului de evaluare prevăzut la
pct. 16.12 și 16.13, Comisia Centrală va proceda fie la
emiterea deciziei reprezentând titlul de despăgubire, fie la
trimiterea dosarului spre reevaluare.
16.15. După primirea dosarelor prevăzute la pct. 16.6 și
16.8, Comisia Centrală va proceda la emiterea deciziei
reprezentând titlu de despăgubire până la concurența
sumei reprezentând cuantumul despăgubirilor consemnate/
propuse.
16.16. Dacă, pe baza constatărilor Secretariatului
Comisiei Centrale, aceasta din urmă stabilește că imobilul
pentru care, prin decizie/dispoziție sau, după caz, prin
ordin, s-au consemnat/propus despăgubiri este restituibil în
natură, prin decizie motivată, potrivit art. 21 din titlul VII al
legii, Comisia Centrală va proceda la restituirea acestuia.
16.17. Deciziile conținând propunerile motivate de
acordare a despăgubirilor, emise de Comisia specială de
retrocedare a unor bunuri imobile care au aparținut cultelor
religioase și comunităților cetățenilor aparținând minorităților
naționale, în temeiul Ordonanței de urgență a Guvernului
nr. 94/2000, republicată, și al Ordonanței de urgență a
Guvernului nr. 83/1999, republicată, vor fi înaintate
Secretariatului Comisiei Centrale potrivit procedurii
prevăzute la pct. 16.7.
16.18. Deciziile prevăzute la pct. 16.17 vor fi însoțite de
înscrisurile menționate la pct. 16.5 lit. a) și c)—e), care se
aplică în mod corespunzător. Înscrisurile existente la dosar
vor fi înaintate Secretariatului Comisiei Centrale, în ordinea
stabilită la pct. 16.5 lit. a) și c)—e), vor fi însoțite de un
borderou și de decizia emisă de Comisia specială de
retrocedare, iar toate filele dosarului vor fi numerotate,
șnuruite și sigilate. Dosarele astfel întocmite vor fi înaintate
Secretariatului Comisiei Centrale în original, iar sigiliul va fi
aplicat pe prima și pe ultima filă a dosarului.
16.19. Procedura prevăzută la pct. 16.17 și 16.18 va fi
urmată în mod corespunzător și pentru predarea deciziilor
conținând propunerile motivate de acordare a despăgubirilor
emise în temeiul art. 2 din Ordonanța de urgență a
Guvernului nr. 94/2000, republicată.
16.20. Prevederile pct. 16.19 sunt aplicabile și deciziilor
conținând propunerile motivate de acordare a despăgubirilor
emise de organele de conducere ale regiilor autonome,
societăților sau companiilor naționale, societăților comerciale
la care statul sau o autoritate a administrației publice
centrale ori locale este acționar sau asociat
majoritar/minoritar, în temeiul Ordonanței de urgență a
Guvernului nr. 83/1999, republicată.

9

Art. 17 din titlul VII al legii:
Deciziile prin care se dispune emiterea titlurilor de
despăgubire pot fi individuale, caz în care se referă la o
singură persoană despăgubită, sau cumulate, pe ședință
de lucru, caz în care se referă la mai multe persoane
despăgubite, pe bază de listă alfabetică a titularilor de
drept.
Norme metodologice:
Ordinea în care vor fi soluționate dosarele va fi stabilită
prin decizie a Comisiei Centrale. Decizia va fi afișată la
sediul Autorității Naționale pentru Restituirea Proprietăților,
prin grija Secretariatului Comisiei Centrale.
Art. 18 din titlul VII al legii:
După constituirea Fondului îProprietatea“, deciziile
individuale sau colective se vor transmite prin grija
Secretariatului Comisiei Centrale, în termen de 10 zile de
la emitere, la societatea de administrare a Fondului
îProprietatea“ și la entitatea de depozitare și înregistrare
a acțiunilor Fondului.
Norme metodologice:
Deciziile emise de către Comisia Centrală anterior
constituirii Fondului îProprietatea“, precum și cele emise
după constituirea acestuia și până la desemnarea societății
de administrare vor fi comunicate societății de administrare
a Fondului îProprietatea“, după desemnarea acesteia
potrivit procedurii prevăzute la art. 12 alin. (2) din titlul VII
al legii. Deciziile emise vor fi comunicate și entității de
depozitare și înregistrare a acțiunilor Fondului îProprietatea“.
CAPITOLUL VI
Căi de atac în justiție
Art. 19 din titlul VII al legii:
Deciziile adoptate de către Comisia Centrală pot fi
atacate cu contestație în condițiile Legii contenciosului
administrativ nr. 554/2004, în contradictoriu cu statul,
reprezentat prin Comisia Centrală pentru Stabilirea
Despăgubirilor. Contestația suspendă exercițiul dreptului
de dispoziție asupra titlului de despăgubire al titularului.
Despre contestații se va face mențiune în evidențele ținute
de entitatea care îndeplinește funcții de registru și
depozitare pentru Comisia Centrală pentru Stabilirea
Despăgubirilor.
Norme metodologice:
19.1. După constituirea Fondului îProprietatea“ și
desemnarea societății de administrare, odată cu
comunicarea deciziilor adoptate de Comisia Centrală,
societatea de administrare a Fondului îProprietatea“ și
entitatea de depozitare și înregistrare a acțiunilor Fondului
îProprietatea“ vor fi înștiințate de Secretariatul Comisiei
Centrale despre existența oricăror litigii sau proceduri
administrative prealabile, în curs de desfășurare, având ca
obiect deciziile emise de Comisia Centrală.
19.2. În cazurile prevăzute la pct. 19.1 conversia
titlurilor de despăgubire se va face numai după finalizarea
procedurii administrative prealabile sau, după caz, după
rămânerea definitivă și irevocabilă a hotărârii judecătorești
prin care contestația formulată în temeiul art. 19 din
titlul VII al legii a fost respinsă, în cazul în care procedura

10
administrativă
judecătorească.

MONITORUL OFICIAL AL ROMÂNIEI, PARTEA I, Nr. 956/27.X.2005
a

fost

urmată

de

o

procedură

19.3. În cazul în care, după parcurgerea procedurii
administrative prealabile sau, după caz, judecătorești, a fost
acordată o sumă mai mare decât cea stabilită în titlul de
despăgubire, decizia reprezentând titlul de despăgubire se
va emite de către Comisia Centrală pentru suma astfel
stabilită. După emiterea deciziei reprezentând titlul de
despăgubire se va urma procedura prevăzută la art. 18 din
titlul VII al legii.
...............................................................................................
CAPITOLUL VII
Dispoziții tranzitorii și finale
Art. 21 din titlul VII al legii:
(1) Dacă, pe baza constatărilor Secretariatului Comisiei
Centrale, aceasta stabilește că imobilul pentru care s-a
stabilit plata de despăgubiri este restituibil în natură, prin
decizie motivată va proceda la restituirea acestuia.
(2) Decizia de restituire în natură astfel emisă urmează
regimul juridic prevăzut de art. 23 alin. (4) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, republicată.
Norme metodologice:
21.1. În situația prevăzută la art. 21 din titlul VII al legii,
dacă persoana îndreptățită a primit o despăgubire,
restituirea în natură este condiționată de rambursarea
sumei reprezentând despăgubirea primită, actualizată.
21.2. Despăgubirea primită va fi actualizată cu
coeficientul de actualizare, stabilit potrivit art. I alin. (1) din
titlul II al Ordonanței de urgență a Guvernului nr. 184/2002,
aprobată cu modificări și completări prin Legea
nr. 48/2004, cu modificările ulterioare.
21.3. Despăgubirile acordate prin aplicarea Legii
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, cu modificările ulterioare, vor fi actualizate cu
indicele de inflație. Calculul actualizării se va face prin
aplicarea indicelui de inflație comunicat de entitatea
națională din domeniul statisticii, aferent perioadei
respective (se va avea în vedere anul încasării efective a
despăgubirii și anul rambursării acesteia).
21.4. Suma rezultată prin aplicarea prevederilor
pct. 21.2 sau, după caz, ale pct. 21.3 se va vărsa în
contul deschis la Trezoreria Statului prin Ordinul ministrului
finanțelor publice nr. 198/2003. Plata sumei reprezentând
valoarea despăgubirii primite se efectuează pe baza
comunicării Secretariatului Comisiei Centrale, în care se va
consemna în mod explicit suma rezultată în urma aplicării
coeficientului de actualizare sau, după caz, a indicelui de
inflație, pentru situațiile generate de aplicarea Legii
nr. 112/1995, cu modificările ulterioare.
21.5. Dovada plății sumei reprezentând valoarea
despăgubirii primite, actualizată potrivit pct. 21.2 sau, după
caz, pct. 21.3, se va atașa la dosarul cererii.

Art. 22 din titlul VII al legii:
(1) În cazul în care statul și persoanele îndreptățite au
obligații reciproce de plată și, respectiv, restituire, a unor
despăgubiri rezultate din aplicarea Legii nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului, cu
modificările ulterioare, ori a altor acte normative
anterioare prin care s-au acordat despăgubiri și, respectiv,
a Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, republicată, la cererea persoanei
îndreptățite, prin decizia Comisiei Centrale pentru
Stabilirea Despăgubirilor se va dispune compensarea
acestora.
(2) În cazul prevăzut la alin. (1), cele două obligații
reciproce de plată se vor compensa până la concurența
celei mai mici dintre ele.
(3) Pentru a dispune măsura compensării, vor fi avute
în vedere referatul aprobat de conducătorul entității
învestite cu soluționarea notificării, prin care se constată
ca posibilă restituirea în natură a imobilului și
decizia/dispoziția emisă de entitatea învestită cu
soluționarea notificării, a cererii de retrocedare sau, după
caz, ordinul conducătorului autorității administrației
publice centrale sau locale învestite cu soluționarea
notificărilor, prin care s-au acordat sau, după caz, propus
despăgubiri.
(4) Asupra măsurii compensării, Comisia Centrală
pentru Stabilirea Despăgubirilor va decide numai după ce
a fost urmată procedura prevăzută la art. 16 alin. (3)—(6),
pe baza raportului întocmit de evaluatorul sau societatea
de evaluatori desemnată care va conține cuantumul
despăgubirilor în limita cărora vor fi acordate titlurile de
plată. Suma reprezentând despăgubirea încasată va fi
actualizată cu coeficientul de actualizare stabilit conform
legislației în vigoare sau, după caz, prin aplicarea indicelui
de inflație, pentru situațiile generate de aplicarea Legii
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, cu modificările ulterioare.
(5) În situația de la alin. (4), titlul de despăgubire se va
emite de Comisia Centrală pentru Stabilirea
Despăgubirilor până la concurența sumei reprezentând
cuantumul despăgubirilor, după deducerea sumei
reprezentând despăgubirea încasată, actualizată, stabilite
potrivit alin. (4).
(6) Dispozițiile alin. (1)—(3) și alin. (5), se aplică în mod
corespunzător și în cazul în care se invocă o creanță
constatată printr-o decizie/ordin emise în temeiul art. 32
din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989 republicată, în care s-au
consemnat/propus sume care urmează a se acorda ca
despăgubire.
(7) În cazul prevăzut la alin. (6) titlul de despăgubire se
va emite de Comisia Centrală pentru Stabilirea
Despăgubirilor până la concurența sumei reprezentând
cuantumul despăgubirilor consemnate/propuse, după

MONITORUL OFICIAL AL ROMÂNIEI, PARTEA I, Nr. 956/27.X.2005
deducerea sumei reprezentând despăgubirea încasată,
actualizată potrivit alin. (4).
(8) În cazul în care suma reprezentând despăgubirea
încasată, actualizată, este mai mare decât despăgubirea
stabilită potrivit alin. (4) sau, după caz, cea
consemnată/propusă în decizia/ordinul emise în temeiul
art. 32 din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, republicată, după dispunerea
compensării, se va înștiința entitatea învestită cu
soluționarea notificării având ca obiect restituirea în
natură a imobilului, despre suma rămasă de restituit de
către persoana îndreptățită.
Norme metodologice:
22.1. Dispozițiile art. 22 din titlul VII al legii
reglementează procedura compensării creanțelor datorate
reciproc de stat și persoanele îndreptățite la restituire.
22.2. În sensul art. 22 din titlul VII al legii, obligațiile
reciproce existente între stat și persoanele îndreptățite sunt
cele ce decurg din aplicarea Legii nr. 112/1995, cu
modificările ulterioare, sau, după caz, a unor acte
normative anterioare acesteia, prin care s-au acordat
despăgubiri, și a Legii nr. 10/2001, republicată.
22.3. Compensarea se poate dispune la cererea
persoanei îndreptățite, la care vor fi anexate în original:
a) referatul aprobat de conducătorul entității învestite cu
soluționarea notificării, prin care se constată ca posibilă
restituirea în natură a imobilului și obligația persoanei
îndreptățite de a restitui despăgubirea primită, actualizată;
b) dovada plății și cuantumul despăgubirii ce trebuie
restituit;
c) decizia/dispoziția sau, după caz, ordinul emis de
entitatea învestită cu soluționarea notificării, prin care s-au
acordat sau, după caz, s-au propus despăgubiri.
22.4. Pentru constituirea dosarului cererii în vederea
acordării măsurii compensării, Secretariatului Comisiei
Centrale îi va fi predată decizia/dispoziția sau, după caz,
ordinul entității învestite cu soluționarea notificării, prin care
s-au acordat sau, după caz, s-au propus despăgubiri,
împreună cu întreaga documentație ce a stat la baza
adoptării sale, potrivit procedurii prevăzute la pct. 16.1—
16.3 și 16.5 sau, după caz, la pct. 16.7 și 16.9.
22.5. Pe baza situației juridice a imobilului pentru care
s-a propus acordarea de despăgubiri, Secretariatul Comisiei
Centrale procedează la analizarea dosarului prevăzut la
pct. 22.4, împreună cu înscrisurile prevăzute la pct. 22.3,
în privința legalității respingerii cererii de restituire în
natură.
22.6. Dacă restituirea în natură nu este posibilă,
Secretariatul Comisiei Centrale va transmite dosarul
prevăzut la pct. 22.4 evaluatorului sau societății de
evaluare desemnate în mod aleatoriu de către Comisia
Centrală, în vederea întocmirii raportului de evaluare.
22.7. După primirea dosarului, evaluatorul sau societatea
de evaluatori desemnată va efectua procedura de
specialitate prevăzută la pct. 16.12 și va întocmi raportul
de evaluare pe care îl va transmite Comisiei Centrale.
Raportul de evaluare va conține cuantumul despăgubirilor
în limita cărora va fi acordat titlul de despăgubire.

11

22.8. Suma reprezentând despăgubirea încasată va fi
actualizată cu coeficientul de actualizare stabilit potrivit
art. I alin. (1) din titlul II al Ordonanței de urgență a
Guvernului nr. 184/2002, aprobată cu modificări și
completări prin Legea nr. 48/2004, cu modificările
ulterioare, sau, după caz, prin aplicarea indicelui de inflație,
pentru situațiile generate de aplicarea Legii nr. 112/1995,
cu modificările ulterioare.
22.9. Titlul de despăgubire se va emite de către
Comisia Centrală pentru diferența dintre suma reprezentând
cuantumul despăgubirilor, stabilită de către evaluatorul sau
societatea de evaluatori desemnată, și despăgubirea
primită, actualizată potrivit pct. 22.8.
22.10. În cazul în care suma reprezentând despăgubirea
primită, actualizată potrivit pct. 22.8, este mai mare decât
despăgubirea stabilită potrivit pct. 22.7, după emiterea
deciziei, Comisia Centrală va înștiința entitatea învestită cu
soluționarea notificării având ca obiect restituirea în natură
a imobilului despre suma rămasă de restituit de către
persoana îndreptățită.
22.11. Dispozițiile pct. 22.4—22.9 se aplică în mod
corespunzător și în situația în care, pe baza comunicării
entității învestite cu soluționarea notificării, se constată că
pentru imobilul pentru care s-au acordat sau, după caz,
s-au propus despăgubiri a fost încasată de persoana
îndreptățită ori de ascendentul acesteia o despăgubire.
22.12. În cazul în care se invocă de către persoana
îndreptățită o creanță constatată printr-o decizie/ordin
emisă/emis în temeiul art. 31 din Legea nr. 10/2001,
republicată, în care s-au consemnat/propus sume care
urmează a se acorda ca despăgubire, Comisia Centrală va
decide după primirea acestora. În acest sens vor fi predate
Secretariatului Comisiei Centrale decizia/ordinul emisă/emis
în temeiul art. 31 din Legea nr. 10/2001, republicată, în
care s-au consemnat/propus sume care urmează a se
acorda ca despăgubire, împreună cu întreaga documentație
ce a stat la baza adoptării sale, potrivit procedurii
prevăzute la pct. 16.6 sau, după caz, la pct. 16.8 și 16.9.
22.13. În situația prevăzută la pct. 22.12, titlul de
despăgubire se va emite de Comisia Centrală până la
concurența sumei reprezentând cuantumul despăgubirilor
consemnate/propuse, după deducerea sumei reprezentând
despăgubirea primită, actualizată potrivit pct. 22.8.
22.14. În cazul în care suma reprezentând despăgubirea
primită, actualizată potrivit pct. 22.8, este mai mare decât
despăgubirea consemnată/propusă în decizia/ordinul
prevăzută/prevăzut la pct. 22.12, după emiterea deciziei
Comisia Centrală va înștiința entitatea învestită cu
soluționarea notificării având ca obiect restituirea în natură
a imobilului despre suma rămasă de restituit de către
persoana îndreptățită.
............................................................................................
Art. 24 din titlul VII al legii:
(1) În termen de 60 de zile de la data intrării în vigoare a
prezentei legi, procesele-verbale încheiate de prefecturi
prin care s-au consemnat sume care urmează a se acorda
ca despăgubire vor fi reanalizate și, în situația în care
potrivit Legii nr. 10/2001 privind regimul juridic al unor
imobile preluate în mod abuziv în perioada 6 martie 1945 —

12

MONITORUL OFICIAL AL ROMÂNIEI, PARTEA I, Nr. 956/27.X.2005

22 decembrie 1989, republicată, restituirea în natură nu
este posibilă dar se constată că notificanții sunt
îndreptățiți la acordarea de despăgubiri, dosarul întocmit
va fi înaintat Secretariatului Comisiei Centrale, însoțit de
situația juridică actuală a imobilului și de ordinul
conținând propunerea motivată a prefectului de acordare
a despăgubirilor.
(2) Prevederile art. 16 alin. (2) se aplică în mod
corespunzător.
Norme metodologice:
24.1. Notificările prevăzute la art. 24 din titlul VII al legii
se predau pe bază de proces-verbal de predare-primire
Secretariatului Comisiei Centrale, în termen de 10 zile de
la data adoptării ordinului conținând propunerea motivată a
prefectului de acordare a despăgubirilor.
24.2. Ordinele prefecților conținând propunerile motivate
de acordare a despăgubirilor, menționate la pct. 24.1, vor fi
însoțite de următoarele înscrisuri:
a) întreaga documentație aferentă acestora, respectiv:
acte juridice translative de proprietate, care atestă
deținerea proprietății de către o persoană fizică sau
juridică; acte juridice care atestă deținerea proprietății de
către persoana fizică sau juridică îndreptățită ori, după caz,
ascendentul acesteia, la data preluării abuzive; acte juridice
care permit încadrarea preluării ca fiind abuzivă (în
situațiile în care persoana fizică sau juridică îndreptățită ori,
după caz, ascendentul acesteia a încasat o despăgubire,
dosarul va conține dovada plății acesteia și cuantumul
despăgubirii ce trebuie dedusă potrivit procedurii prevăzute
la pct. 22.11); acte juridice care atestă calitatea de
moștenitor;
b) orice înscrisuri care descriu imobilele construcții
demolate, depuse de persoana îndreptățită și/sau regăsite
în arhivele proprii, inclusiv orice expertize judiciare sau
extrajudiciare depuse de persoana îndreptățită, împreună cu
evaluarea întocmită de comisia de evaluare internă
constituită la nivelul fiecărei entități implicate în soluționarea
notificărilor în temeiul pct. 1.1—1.2 din cap. III al Normelor
metodologice de aplicare unitară a Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, aprobate
prin Hotărârea Guvernului nr. 498/2003, cu modificările și
completările ulterioare;
c) orice alte înscrisuri depuse de persoana îndreptățită,
inclusiv orice declarații notariale date de aceasta, pe
propria răspundere, și declarații notariale date de persoana
în viață, care atestă anumite situații în legătură cu imobilul
notificat și care au contribuit la fundamentarea
deciziei/dispoziției sau, după caz, a ordinului;
d) situația juridică actuală a imobilului obiect al
notificării;
e) orice alte înscrisuri existente la dosar.
Înscrisurile existente la dosar vor fi înaintate
Secretariatului Comisiei Centrale, în ordinea stabilită la
lit. a)—e), vor fi însoțite de un borderou și de ordinul emis
de prefect, iar toate filele dosarului vor fi numerotate,
șnuruite și sigilate. Dosarele astfel întocmite vor fi înaintate
Secretariatului Comisiei Centrale, în original, iar sigiliul va fi
aplicat pe prima și pe ultima filă a dosarului.

Art. 25 din titlul VII al legii:
(1) În termen de 30 de zile de la data intrării în vigoare a
prezentei legi, notificările înregistrate la prefecturi și
pentru care nu au fost încheiate procese-verbale se vor
înainta entităților învestite potrivit Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
cu soluționarea acestora.
(2) Dispozițiile alin. (1) se aplică în mod corespunzător
și în situațiile în care, în urma reanalizării proceselorverbale încheiate de prefecturi prin care sunt consemnate
sume care urmează a se acorda ca despăgubire se
constată că potrivit Legii nr. 10/2001 privind regimul juridic
al unor imobile preluate în mod abuziv în perioada 6 martie
1945 — 22 decembrie 1989, republicată, cu modificările și
completările ulterioare, restituirea în natură este posibilă,
ori notificanții nu sunt îndreptățiți la acordarea de
despăgubiri.
Norme metodologice:
25.1. În înțelesul art. 25 alin. (1) din titlul VII al legii,
entitate învestită, potrivit Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată, cu
soluționarea acestora este, după caz, unitatea deținătoare
sau persoana juridică abilitată de lege să soluționeze o
notificare cu privire la un bun care nu se află în
patrimoniul său (Autoritatea pentru Valorificarea Activelor
Statului, Ministerul Finanțelor Publice, alte autorități publice
centrale sau locale implicate).
25.2. Ipoteza prevăzută la art. 25 alin. (2) din titlul VII
al legii vizează acele situații în care, în urma analizei
actelor doveditoare depuse de persoana care se pretinde
îndreptățită și a situației de fapt și de drept a imobilului
pentru care se solicită despăgubiri, se constată fie că
restituirea în natură este posibilă, fie că preluarea nu a
fost abuzivă, dreptul de proprietate și calitatea de
moștenitor nu sunt dovedite, și altele asemenea.
Art. 26 din titlul VII al legii:
(1) La data intrării în vigoare a prezentei legi, orice
ofertă de capital disponibil emisă în temeiul Hotărârii
Guvernului nr. 498/2003 privind aprobarea Normelor
metodologice de aplicare unitară a Legii nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989, cu
modificările și completările ulterioare, se consideră
închisă.
(2) După închiderea ofertei, entitatea implicată în
privatizare, emitentă a ofertei prevăzute la alin. (1), va
proceda la atribuirea/alocarea acțiunilor, după care va
elibera titularului deciziei de restituire prin acordarea de
acțiuni ori al titlurilor de valoare nominală subscrise, o
adeverință/un certificat de acționar care va indica titularul
acestora, numărul acțiunilor și datele de identificare a
societății comerciale.
(3) În termen de 10 zile de la data atribuirii/alocării
acțiunilor, entitatea implicată în privatizare, emitentă a
ofertei prevăzute la alin. (1), va transmite Secretariatului
Comisiei Centrale lista beneficiarilor măsurilor prevăzute
la alin. (2), a titlurilor de valoare nominală, a
deciziilor/dispozițiilor ori, după caz, a ordinelor în baza

MONITORUL OFICIAL AL ROMÂNIEI, PARTEA I, Nr. 956/27.X.2005
cărora au fost acordate/alocate acțiunile, fiind menționat
distinct și emitentul acestora.
(4) Dispozițiile prevăzute la alin. (3) sunt aplicabile în
mod corespunzător pentru orice altă ofertă de capital
disponibil, închisă înainte de intrarea în vigoare a
prezentei legi. În acest caz, termenul prevăzut la alin. (3)
curge de la data intrării în vigoare a prezentei legi.
Norme metodologice:
26.1. În înțelesul art. 26 alin. (1) din titlul VII al legii,
capitalul disponibil reprezintă acea parte de capital social
deținută de stat sau de altă entitate implicată în procesul
de privatizare la o societate comercială neprivatizată, în tot
sau în parte, care nu este afectată de alte drepturi
izvorând din contractele de privatizare încheiate deja în
baza legilor de privatizare.
În înțelesul art. 26 alin. (2) din titlul VII al legii, emitentă
a ofertei este considerată orice entitate implicată în
procedurile de privatizare care a lansat o ofertă de capital
disponibil în temeiul Hotărârii Guvernului nr. 498/2003, cu
modificările și completările ulterioare, și care are obligația
de a acorda persoanelor îndreptățite acțiuni din capitalul
social disponibil, ca măsură reparatorie prin echivalent.
Persoană îndreptățită este persoana fizică sau juridică
beneficiară a unei decizii/dispoziții motivate sau ordin, prin
care i s-au acordat măsuri reparatorii în echivalent sub
formă de acțiuni ori, după caz, deținătorul unor titluri de
valoare nominală.
Societate în curs de tranzacționare este acea societate la
care a fost aprobată metoda de privatizare prin ofertă
publică prin ordin/decizie a instituției publice implicate în
privatizare sau prin act normativ.
26.2. Pentru ofertele de privatizare închise odată cu
momentul intrării în vigoare a titlului VII al legii, vor fi
considerate ca fiind depuse în termen toate cererile
deținătorilor de titluri de valoare nominală sau, după caz,
ale titularilor deciziilor/dispozițiilor/ordinelor prin care le-au
fost acordate măsuri reparatorii în echivalent sub formă de
acțiuni și care sunt înregistrate la registratura emitentului
ofertei de capital sau sunt depuse la oficiul poștal, inclusiv
în data de 25 iulie 2005.
Oferta de capital disponibil se consideră că se
adresează deținătorilor de titluri de valoare nominală sau
de decizii/dispoziții de restituire prin acordarea de acțiuni,
în funcție de situația societăților aflate în oferta entității
implicate în privatizare — tranzacționate sau
netranzacționate pe piața de capital — la momentul
publicării acestei oferte, respectiv la data publicării listei
societăților la care s-a rezervat o cotă din capitalul social
pentru privatizarea prin restituire.
Persoanele îndreptățite (astfel cum au fost definite prin
prezentele norme metodologice) au dreptul să revoce,
integral sau parțial, subscrierea realizată în cadrul unei
astfel de oferte de capital disponibil. Revocarea subscrierii
poate avea loc începând cu data intrării în vigoare a
prezentelor norme metodologice și până la momentul
declanșării procedurii de atribuire/alocare de acțiuni.
Revocarea subscrierii se va realiza prin transmiterea de
către persoana îndreptățită către entitatea implicată în

13

privatizare — emitentă a ofertei — a unei cereri de
revocare a subscrierii.
Persoanele îndreptățite care au depus cereri la societăți
care, la data apariției prezentelor norme metodologice, nu
erau tranzacționate sau în curs de tranzacționare au
posibilitatea să își schimbe opțiunea în termen de 90 de
zile de la data apariției prezentelor norme metodologice,
pentru una dintre societățile aflate în ofertă și care sunt
tranzacționate sau urmează să fie tranzacționate.
26.3. În cadrul entității emitente a ofertei de privatizare,
prin decizie/ordin a/al conducătorului acesteia, se va
constitui o comisie de analiză a cererilor depuse de
persoanele îndreptățite și de negociere în vederea
atribuirii/alocării acțiunilor la societățile care fac parte din
ofertă, în schimbul titlurilor de valoare nominală subscrise
sau al deciziilor/dispozițiilor de restituire prin acordarea de
acțiuni, după caz. Atribuțiile, drepturile și obligațiile Comisiei
sunt stabilite prin decizia/ordinul conducătorului entității
emitente a ofertei de privatizare.
26.4. Proceduri pentru atribuirea/alocarea acțiunilor
1. Declanșarea procedurii de atribuire de acțiuni pentru
societățile listate sau care urmează să fie listate pe piața
de capital, în situația în care oferta entității implicate în
privatizare cuprinde astfel de societăți, va avea loc după
finalizarea procedurii de admitere la tranzacționare a
acțiunilor fiecărei societăți de acest fel aflate în ofertă.
2. În termen de 30 de zile de la admiterea la
tranzacționare a acțiunilor societății, entitatea implicată în
privatizare va notifica subscriitorii cu privire la modul de
stabilire a prețului la care urmează să fie atribuite acțiunile
în schimbul titlurilor de valoare nominală sau al
deciziilor/dispozițiilor/ordinelor prin care le-au fost acordate
măsuri reparatorii în echivalent sub formă de acțiuni, după
caz, cu privire la modul de alocare și la data limită până
la care își pot revoca subscrierea.
3. De asemenea, entitatea emitentă va face public, cu
30 de zile înainte de începerea perioadei de atribuire, un
anunț în care vor fi furnizate informații privind condițiile
ofertei, precum și informații cu privire la termenul limită
până la care mai pot fi revocate subscrierile, perioada
calendaristică în care se va realiza alocarea și procedura
de dobândire a acțiunilor atribuite etc.
4. În cazul în care, în cadrul unei oferte de privatizare
prin restituire, capitalul disponibil de la o societate
comercială nu este îndestulător, se va proceda la alocarea
proporțională, în funcție de ponderea fiecărei solicitări,
luându-se în considerare valoarea înscrisă pe acestea.
[Exemplu: capitalul disponibil la societatea X este de
50.000 de acțiuni. Sunt 3 solicitanți (A, B și C) care, în
baza titlurilor de valoare nominală, la valoarea acestora
neactualizată, sau a deciziilor/dispozițiilor/ordinelor prin care
le-au fost acordate măsuri reparatorii în echivalent sub
formă de acțiuni, după caz, pe care le dețin, ar avea
posibilitatea de a dobândi: A — 10.000 de acțiuni; B —
50.000 de acțiuni; C — 40.000 de acțiuni, rezultând un
total de 100.000 acțiuni. Ponderea dreptului fiecărei
persoane în acest total este: A = 10%, B = 50%, C =
40%. Pentru stabilirea numărului de acțiuni care se alocă

14

MONITORUL OFICIAL AL ROMÂNIEI, PARTEA I, Nr. 956/27.X.2005

fiecărei persoane, se va aplica procentul astfel obținut la
numărul acțiunilor disponibile, rezultând:
A — 10% din 50.000 = 5.000 de acțiuni;
B — 50% din 50.000 = 25.000 de acțiuni;
C — 40 % din 50.000 = 20.000 de acțiuni.]
5. După stabilirea valorii la care se vor atribui acțiunile
în schimbul titlurilor de valoare nominală sau al
deciziilor/dispozițiilor/ordinelor prin care le-au fost acordate
măsuri reparatorii în echivalent sub formă de acțiuni, după
caz, conform pct. 26.5 din prezentele norme metodologice,
subscriitorii care nu au comunicat o renunțare la subscriere
vor fi înștiințați cu privire la aceasta și la modul de
atribuire.
6. Oferta de preț a entității implicate în privatizare este
valabilă timp de 30 de zile de la data înștiințării, care se
va face atât personal fiecărui subscriitor, cât și prin
intermediul unui cotidian central de largă răspândire.
7. Subscriitorii care acceptă în termenul de 30 de zile
elementele menționate la pct. 5 urmează să transmită
acceptul lor în scris, în interiorul termenului menționat mai
sus, accept care va fi înregistrat la registratura generală a
entității emitente a ofertei sau transmis prin poștă, cu
confirmare de primire.
8. În situația în care, în urma înștiințării, există
subscriitori care nu au acceptat elementele menționate la
pct. 5 și nu au transmis acceptul lor în scris, cererile
acestora nu vor fi luate în considerare la stabilirea
procentului de atribuire de acțiuni și echivalează cu
neacceptarea ofertei.
9. Cererile persoanelor îndreptățite, care au acceptat
oferta conform pct. 7, care nu sunt însoțite de copia
legalizată a deciziei/dispoziției motivate sau ordinului privind
acordarea de măsuri reparatorii în echivalent sub formă de
acțiuni ori, după caz, de copia legalizată a titlurilor de
valoare nominală subscrise în cadrul ofertei de privatizare,
vor trebui completate cu aceste înscrisuri înlăuntrul
termenului precizat mai sus, sub sancțiunea de a nu fi
luate în considerare.
10. În vederea valorificării titlurilor de valoare nominală
aparținând categoriilor de subscriitori menționați la pct. 8,
aceștia se vor adresa Comisiei Centrale în vederea
convertirii acestora în titluri de despăgubire, urmând
procedura prevăzută la pct. 29.1—29.8 din prezentele
norme metodologice.
11. În cazul în care valoarea deciziei/dispoziției motivate
sau ordinului privind acordarea de măsuri reparatorii în
echivalent sub formă de acțiuni ori, după caz, a titlurilor de
valoare nominală depuse nu acoperă în întregime un
număr întreg de acțiuni, persoana îndreptățită va primi doar
numărul întreg de acțiuni, iar fracțiile de acțiuni rezultate ca
urmare a procesului de alocare a acțiunilor, însumate ca
pachet de acțiuni, rămân în proprietatea entității emitente a
ofertei.
12. În cazul în care prin convertirea deciziei/dispoziției
motivate sau ordinului privind acordarea de măsuri
reparatorii în echivalent sub formă de acțiuni ori, după caz,
a titlului de valoare nominală în acțiuni rămâne un rest,
acesta va fi menționat atât în procesul-verbal final de
negociere, cât și în lista cu beneficiarii măsurilor dispuse

în baza ofertei sale, care va fi transmisă Secretariatului
Comisiei Centrale pentru a se proceda la emiterea titlurilor
de despăgubire cuvenite pentru diferența de sumă, până la
concurența sumei disponibile.
13. Declanșarea procedurii de atribuire/alocare de
acțiuni pentru societățile nelistate, în situația în care oferta
entității implicate în privatizare cuprinde astfel de societăți,
va avea loc pentru fiecare societate, în termen de 30 de
zile de la data constituirii comisiei prevăzute la pct. 26.3
din prezentele norme metodologice.
26.5. Valoarea la care urmează să fie atribuite acțiunile
se stabilește astfel:
a) la societățile listate sau aflate în curs de listare pe
piața de capital, valoarea va fi egală cu valoarea cea mai
mare dintre valoarea de piață și valoarea nominală.
Valoarea de piață pentru o acțiune va fi prețul mediu
ponderat de tranzacționare aferent primelor 6 luni de
tranzacționare a acțiunilor în cauză, comunicat de
operatorul pieței respective. Atribuirea acțiunilor se va face
după scurgerea unui termen de 6 luni de tranzacționare;
b) la societățile aflate în ofertă și nelistate, valoarea va
fi egală cu valoarea cea mai mare dintre valoarea
nominală și valoarea pe acțiune, calculată ca raport între
activul net contabil la ultimul exercițiu financiar anual
încheiat și numărul total de acțiuni.
Activul net este determinat ca diferență între totalul
activelor și datoriile societății comerciale.
26.6. În termen de 30 de zile calculate cu începere de
la expirarea datei limită stabilite pentru acceptarea ofertei,
între entitatea emitentă a ofertei de privatizare și persoana
îndreptățită se va declanșa procesul de negociere care se
va finaliza prin încheierea unui proces-verbal în care se
vor preciza elementele tranzacției (valoarea pe acțiune,
numărul de acțiuni alocate, societatea emitentă, valoarea
totală a acțiunilor alocate, valoarea actualizată a titlurilor de
valoare nominală, în original, primite în plată, seria și
numărul acestora etc.). Modelul procesului-verbal se va
aproba prin decizie/ordin al conducătorului fiecărei entități
emitente a ofertei.
26.7. La sfârșitul perioadei de alocare entitatea emitentă
a ofertei va elibera fiecărui subscriitor o adeverință privind
calitatea de acționar (denumită în continuare adeverință),
care va cuprinde cel puțin următoarele informații:
a) elementele de identificare a subscriitorului;
b) elementele de identificare a societății la care au fost
dobândite acțiunile;
c) numărul de acțiuni dobândite.
26.8. Actualizarea valorilor înscrise în titlurile de valoare
nominală emise se va face la data utilizării lor de entitatea
emitentă a ofertei, prin aplicarea indicelui de inflație aferent
perioadei cuprinse între începutul lunii următoare celei în
care a fost emis titlu și sfârșitul lunii anterioare datei
utilizării lui. În situația în care indicele de inflație aferent
lunii anterioare datei utilizării titlului de valoare nominală nu
este cunoscut, se va lua în calcul ultimul indice de inflație
cunoscut.
26.9. Titlurile de valoare nominală subscrise în cadrul
unei oferte și nevalorificate vor fi restituite subscriitorilor, în
situația în care acestea au fost depuse în original.

MONITORUL OFICIAL AL ROMÂNIEI, PARTEA I, Nr. 956/27.X.2005
26.10. Titlurile de valoare nominală subscrise în cadrul
unei oferte de privatizare și valorificate parțial vor fi reținute
de entitatea emitentă a ofertei, care va urma procedura
prevăzută la pct. 26.14 și 26.15.
26.11. Entitatea emitentă a ofertei de privatizare prin
restituire și persoana îndreptățită la măsuri reparatorii au
obligația de a se adresa către societate/Registrul
independent al acționarilor, în vederea înscrierii noului
acționar, în termen de 15 zile de la data eliberării
adeverinței.
26.12. Eliberarea certificatului de acționar se va face de
către societate, în situația în care și-a organizat propriul
registru al acționarilor, sau de către Registrul independent
al acționarilor, în termen de 30 de zile de la data eliberării
adeverinței.
26.13. Acțiunile atribuite/alocate după urmarea
procedurilor prevăzute la pct. 26.4—26.7 nu vor putea fi
tranzacționate la bursa de valori sau pe o altă piață
reglementată decât după expirarea unui termen de 6 luni,
calculat
cu
începere
de
la
data
eliberării
adeverinței/certificatului de acționar.
26.14. În cazul în care între suma subscrisă și suma în
cuantumul căreia au fost atribuite/alocate acțiuni în cadrul
ofertei de privatizare rămâne o diferență în favoarea
solicitantului, aceasta va fi menționată de către entitatea
emitentă a ofertei atât în procesul-verbal, cât și în lista cu
beneficiarii măsurilor dispuse în baza ofertei sale, care va
fi transmisă Secretariatului Comisiei Centrale pentru a se
proceda la emiterea titlurilor de despăgubire cuvenite, după
urmarea procedurilor prevăzute la art. 27 alin. (2) sau,
după caz, la art. 29 alin. (3)—(5) din titlul VII al legii.
26.15. După primirea în plată a titlurilor de valoare
nominală, acestea se barează cu roșu și se înscrie de
către vânzător mențiunea î DESPĂGUBIT CONFORM
PROCESULUI-VERBAL nr. ... din ...“. Titlurile de valoare
nominală utilizate se rețin de către ofertant și se
înregistrează într-un registru special, deschis și ținut de
acesta. În termen de 15 zile de la primirea în plată, titlul
de valoare nominală utilizat se predă cu semnătură de
primire la oricare dintre direcțiile trezoreriei și contabilității
publice județene sau la trezoreriile sectoarelor municipiului
București, după caz. Aceasta are obligația ca, pe măsura
primirii titlurilor de valoare nominală, să le transmită
Biroului central pentru urmărirea aplicării unitare a Legii
nr. 10/2001, pe bază de borderou.
26.16.1. Oficiul Participațiilor Statului și Privatizării în
Industrie
(O.P.S.P.I.)
desfășoară
procesul
de
atribuire/alocare de acțiuni în schimbul titlurilor de valoare
nominală sau al deciziilor/dispozițiilor/ordinelor prin care
le-au fost acordate măsuri reparatorii în echivalent sub
formă de acțiuni, după caz, în numele Ministerului
Economiei și Comerțului.
26.16.2. O.P.S.P.I. acordă acțiuni în numele statului
român, în schimbul titlurilor de valoare nominală sau
deciziilor/dispozițiilor/ordinelor prin care le-au fost acordate
măsuri reparatorii în echivalent sub formă de acțiuni, după
caz.
26.16.3.
Titlurile
de
valoare
nominală
sau
deciziile/dispozițiile/ordinele prin care le-au fost acordate

15

măsuri reparatorii în echivalent sub formă de acțiuni, după
caz, urmează să fie predate la Ministerul Economiei și
Comerțului, în calitatea sa de acționar în numele statului la
societățile aflate în ofertă, împreună cu două exemplare ale
fiecărui proces-verbal de negociere, urmând ca acesta să
le depună la Trezoreria Statului.
Predarea se va efectua prin intermediul unui procesverbal de predare-primire încheiat între cele două instituții.
...........................................................................................
Art. 28 din titlul VII al legii:
(1) În termen de 10 zile de la data intrării în vigoare a
prezentei legi, Ministerul Finanțelor Publice va transmite
Secretariatului Comisiei Centrale lista tuturor titularilor
titlurilor de valoare nominală, a deciziilor/dispozițiilor ori,
după caz, a ordinelor în baza cărora au fost emise, fiind
menționat distinct și emitentul acestora.
(2) Dacă titlul de valoare nominală a fost emis pe
numele reprezentanților persoanelor îndreptățite înscrise
în decizia/dispoziția de restituire în echivalent, se va face
această mențiune.
Norme metodologice:
28.1. Biroul central pentru urmărirea aplicării unitare a
Legii nr. 10/2001, constituit prin Ordinul ministrului finanțelor
publice nr. 1.329/2003, va proceda la predarea, pe bază
de proces-verbal de predare-primire, către Secretariatul
Comisiei Centrale a tuturor documentațiilor depuse de
titularii deciziilor/dispozițiilor motivate prin care s-a stabilit
ca măsură reparatorie acordarea de titluri de valoare
nominală și care nu au fost soluționate până la data intrării
în vigoare a titlului VII al legii.
28.2. Asupra documentațiilor prevăzute la pct. 28.1
Comisia Centrală va decide după urmarea procedurii
prevăzute la pct. 16.1—16.3, 16.5 și 16.10—16.13 sau,
după caz, la pct. 16.6 și 16.15.
Art. 29 din titlul VII al legii:
(1) Titlurile de valoare nominală emise de Ministerul
Finanțelor Publice în temeiul art. 30 din Legea nr. 10/2001,
republicată, până la data intrării în vigoare a prezentei legi
și nevalorificate în cadrul unei oferte de capital disponibil
emisă în temeiul Hotărârii Guvernului nr. 498/2003, cu
modificările și completările ulterioare, se convertesc și
prin decizia Comisiei Centrale pentru Stabilirea
Despăgubirilor, în titlu de despăgubire.
(2) Titlurile de valoare nominală emise de Ministerul
Finanțelor Publice în temeiul art. 30 din Legea nr. 10/2001,
republicată, până la data intrării în vigoare a prezentei legi,
valorificate în cadrul unei oferte de capital disponibil
emisă în temeiul Hotărârii Guvernului nr. 498/2003, cu
modificările și completările ulterioare, nu fac obiectul
prezentei legi.
(3) În situația în care titlurile de valoare nominală emise
de Ministerul Finanțelor Publice în temeiul art. 30 din
Legea nr. 10/2001, republicată, până la data intrării în
vigoare a prezentei legi, au fost valorificate parțial în cadrul
unei oferte de capital disponibil emisă în temeiul Hotărârii
Guvernului nr. 498/2003, cu modificările și completările
ulterioare, decizia Comisiei Centrale prin care se dispune
convertirea acestora în titlu de plată a despăgubirii se va

16

MONITORUL OFICIAL AL ROMÂNIEI, PARTEA I, Nr. 956/27.X.2005

emite numai pentru titlurile de valoare nominală deținute
de solicitant și nevalorificate.
(4) În cazurile prevăzute la alin. (1) și (3), Comisia
Centrală va decide după primirea cererilor persoanelor
îndreptățite, la care vor fi anexate, în original, titlurile de
valoare nominală nevalorificate.
(5) Cererile prevăzute la alin. (4) se vor depune la
Secretariatul Comisiei Centrale, după constituirea
acesteia.
Norme metodologice:
29.1. Prevederile art. 29 din titlul VII al legii stabilesc
procedura convertirii titlurilor de valoare nominală emise de
Ministerul Finanțelor Publice, nevalorificate în cadrul unei
oferte de capital disponibil.
29.2. Titlurile de valoare nominală prevăzute la pct. 29.1
se convertesc, prin decizia Comisiei Centrale, în titluri de
despăgubire.
29.3. Convertirea titlurilor de valoare nominală în titluri
de despăgubire se dispune de către Comisia Centrală,
după primirea de către Secretariatul Comisiei Centrale a
cererilor titularilor titlurilor de valoare nominală sau, după
caz, ale cesionarilor acestora, la care vor fi anexate, în
original, titlurile de valoare nominală nevalorificate în cadrul
unei oferte de capital disponibil. Actualizarea valorilor
înscrise în titlurile de valoare nominală emise se va face
prin aplicarea indicelui de inflație aferent perioadei cuprinse
între începutul lunii următoare celei în care a fost emis
titlul și sfârșitul lunii anterioare datei emiterii deciziei de
către Comisia Centrală. În situația în care indicele de
inflație aferent lunii anterioare datei emiterii deciziei nu este
cunoscut, se va lua în calcul ultimul indice de inflație
cunoscut.

29.4. În toate cazurile Comisia Centrală va decide pe
baza verificării informațiilor conținute în lista titularilor
titlurilor de valoare nominală, înaintată Secretariatului
Comisiei Centrale de către Ministerul Finanțelor Publice
potrivit art. 28 din titlul VII al legii, și după actualizarea
deciziilor/dispozițiilor ori, după caz, a ordinelor în baza
cărora au fost emise și a documentațiilor care au stat la
baza adoptării acestora, în privința legalității respingerii
cererii de restituire în natură.
29.5. Dacă, pe baza constatărilor Secretariatului
Comisiei Centrale, aceasta din urmă stabilește că imobilul
pentru care au fost emise titluri de valoare nominală este
restituibil în natură, prin decizie motivată, potrivit art. 21 din
titlul VII al legii, Comisia Centrală va proceda la restituirea
acestuia.
29.6. Ipoteza prevăzută la art. 29 alin. (3) din titlul VII al
legii vizează situația acelor titluri de valoare nominală
valorificate parțial în cadrul unei oferte de capital disponibil.
29.7. În situația prevăzută la pct. 29.6, decizia Comisiei
Centrale prin care se dispune convertirea titlurilor de
valoare nominală în titluri de despăgubire se va emite
numai pentru titlurile de valoare nominală deținute de
solicitant și nevalorificate, pe baza verificării informațiilor
conținute în lista titularilor titlurilor de valoare nominală,
înaintată Secretariatului Comisiei Centrale de către
Ministerul Finanțelor Publice potrivit art. 28 din titlul VII al
legii.
29.8. Dispozițiile pct. 29.4 nu sunt aplicabile și în
situația în care titlurile de valoare nominală emise de
Ministerul Finanțelor Publice au fost cesionate sau acestea
au fost valorificate parțial în cadrul unei oferte de capital
disponibil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 956/27.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063686]
ISSN 1453—4495

