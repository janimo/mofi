PARTEA

Anul 173 (XVII) — Nr. 3

I

LEGI, DECRETE, HOTĂRÂRI ȘI ALTE ACTE

Luni, 3 ianuarie 2005

SUMAR

Pagina
DECIZII ALE CURȚII CONSTITUȚIONALE

Decizia nr. 516 din 24 noiembrie 2004 referitoare la
excepția de neconstituționalitate a dispozițiilor
art. 8 alin. (2) și art. 14 din Legea nr. 94/1992
privind organizarea și funcționarea Curții de
Conturi........................................................................

ALE

Pagina
HOTĂRÂRI ALE GUVERNULUI ROMÂNIEI

Decizia nr. 490 din 11 noiembrie 2004 referitoare la
excepția de neconstituționalitate a dispozițiilor
art. 222 alin. (1) lit. b) din Legea nr. 31/1990
privind societățile comerciale....................................

DECIZII

Nr.

2.295/2004. — Hotărâre pentru aprobarea Regulamentuluicadru de organizare și funcționare a Poliției
Comunitare.................................................................
1–3

3–6

CURȚII

6–15

2.437/2004. — Hotărâre privind recunoașterea Fundației
îDemocrație prin Cultură“ ca fiind de utilitate
publică ........................................................................

15

2.438/2004. — Hotărâre privind recunoașterea Fundației
Culturale îDana Ardelea“ ca fiind de utilitate
publică ........................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 490
din 11 noiembrie 2004

referitoare la excepția de neconstituționalitate a dispozițiilor art. 222 alin. (1) lit. b)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 222 alin. (1) lit. b) din Legea
nr. 31/1990 privind societățile comerciale, excepție ridicată
de Oltea Hortopilă, prin mandatar Ștefania Hortopilă, în
Dosarul nr. 4.961/2003 al Curții de Apel Suceava — Secția
comercială și de contencios administrativ.
La apelul nominal lipsesc părțile.
Procedura de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 3/3.I.2005

Reprezentantul Ministerului Public pune concluzii de
respingere a excepției ca neîntemeiată, arătând că textele
criticate nu contravin dispozițiilor constituționale, întrucât
prin dizolvare societatea nu se desființează, ci continuă să
existe, dar numai pentru operațiunile referitoare la lichidare.
De aceea, fiecare dintre asociați beneficiază de posibilitățile
legale de a-și realiza drepturile și interesele.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2004, pronunțată în Dosarul
nr. 4.961/2003, Curtea de Apel Suceava — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 222 alin. (1) lit. b) din Legea nr. 31/1990
privind societățile comerciale, excepție ridicată de Oltea
Hortopilă, prin mandatar Ștefania Hortopilă.
În motivarea excepției de neconstituționalitate autorul
acesteia susține că dispozițiile art. 222 alin. (1) lit. b) din
Legea nr. 31/1990 contravin prevederilor art. 41 din
Constituție, întrucât, deși modul de dizolvare și lichidare a
societății comerciale este prevăzut prin statut, instanța
poate hotărî această dizolvare la cererea unuia dintre
asociați, fără a se stabili culpa pe care acesta o are în
nerealizarea obiectului de activitate al societății. În speță,
autorul excepției a pierdut proprietatea spațiului afectat
societății comerciale datorită abuzurilor săvârșite de către
unul dintre asociați. În felul acesta, susține autorul
excepției, i se încalcă dreptul de proprietate, deoarece nu
mai are acces la justiție pentru a i se face dreptate.
Instanța de judecată apreciază ca nefondată excepția
ridicată, arătând că prevederile criticate reglementează
posibilitatea de dizolvare a societății pe cale judiciară și au
menirea de a asigura conservarea dreptului de proprietate
și exercitarea lui în limitele legii, dat fiind faptul că, după
dizolvare, societatea continuă să existe.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului pentru a-și
exprima punctele de vedere asupra excepției de
neconstituționalitate ridicate.
Guvernul consideră excepția ca neîntemeiată, arătând
că art. 222 alin. (1) lit. b) din Legea nr. 31/1990 prevede o
modalitate particulară de dizolvare a societății comerciale,
și anume prin hotărâre judecătorească, în cazul în care se
constată imposibilitatea realizării obiectului de activitate al
societății. Textul criticat nu reglementează o dizolvare
automată a societății, instanța de judecată urmând a hotărî
această dizolvare după o analiză a situației de fapt. Or,
arată Guvernul, stabilirea imposibilității realizării obiectului
de activitate al societății comerciale reprezintă o situație de
fapt.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctul de vedere al
Guvernului și raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 222 alin. (1) lit. b) din Legea nr. 31/1990
privind societățile comerciale, republicată în Monitorul
Oficial al României, Partea I, nr. 33 din 29 ianuarie 1998,
cu modificările și completările ulterioare. Textul de lege are
următorul conținut:
— Art. 222 alin. (1) lit. b):
î(1) Societatea se dizolvă prin:
(...)
b) imposibilitatea realizării obiectului de activitate al
societății sau realizarea acestuia;“
În motivarea excepției ridicate autorul acesteia invocă
încălcarea art. 44 alin. (2) teza întâi din Constituție, potrivit
căruia îProprietatea privată este garantată și ocrotită în mod
egal de lege, indiferent de titular“.
Examinând excepția de neconstituționalitate ridicată,
Curtea constată că aceasta este neîntemeiată și urmează
să o respingă pentru următoarele considerente:
Art. 44 alin. (2) teza întâi din Legea fundamentală este
cuprins în titlul III, intitulat îDrepturile, libertățile și îndatoririle
fundamentale ale cetățeanului“. În cazul de față însă se
invocă dreptul de proprietate al cărui titular este o
persoană juridică, astfel că dispozițiile constituționale
amintite trebuie examinate prin coroborare cu cele ale
art. 135 din Constituție, referitoare la obligațiile statului în
ceea ce privește economia națională. Într-o economie de
piață, guvernată de regulile concurenței loiale, ale liberului
acces la activitatea economică și ale liberei inițiative, statul
nu poate să susțină și să protejeze o societate comercială
neviabilă, ca în speța de față, al cărei obiect de activitate
nu poate fi realizat prin lipsa de diligență, rea-credință sau
neînțelegeri grave între asociați. Este în interesul general
al societății, dar și o consecință firească a mecanismelor
economiei de piață, ca astfel de participanți la activitatea
economică să nu constituie subiecți față de care statul
trebuie să asigure îndeplinirea obligațiilor prevăzute de
art. 135 alin. (1) și alin. (2) lit. a) din Constituție. Asupra
lor urmează să-și producă efectele normele juridice
referitoare la încetarea activității, în una dintre modalitățile
prevăzute de Legea nr. 31/1990.
Prin urmare, dispozițiile de lege criticate reprezintă
expresia prevederilor art. 44 alin. (2) teza întâi și ale
art. 135 alin. (1) și alin. (2) lit. a) din Legea fundamentală,
întrucât prin reglementarea acestei modalități de dizolvare
a unei societăți comerciale sunt respectate exigențele
principiului economiei de piață, bazată pe libera inițiativă și
concurență, precum și obligația statului de a asigura
libertatea comerțului, protecția concurenței loiale și crearea
cadrului favorabil pentru valorificarea tuturor factorilor de
producție.

MONITORUL OFICIAL AL ROMÂNIEI, PARTEA I, Nr. 3/3.I.2005

3

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 222 alin. (1) lit. b) din Legea nr. 31/1990 privind
societățile comerciale, excepție ridicată de Oltea Hortopilă, prin mandatar Ștefania Hortopilă, în Dosarul nr. 4.961/2003 al
Curții de Apel Suceava — Secția comercială și de contencios administrativ.
Definitivă și general obligatorie.
Pronunțată în ședința publică din data de 11 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 516
din 24 noiembrie 2004

referitoare la excepția de neconstituționalitate a dispozițiilor art. 8 alin. (2) și art. 14
din Legea nr. 94/1992 privind organizarea și funcționarea Curții de Conturi
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 8 alin. (2) și art. 14 din Legea
nr. 94/1992 privind organizarea și funcționarea Curții de
Conturi, ridicată de Ștefan Brașoveanu în Dosarul
nr. 1.458/CAF/2004 al Tribunalului Vâlcea — Secția
contencios administrativ și fiscal.
Dezbaterile au avut loc în ședința publică din
16 noiembrie 2004 și au fost consemnate în încheierea de
la acea dată, când Curtea, având nevoie de timp pentru a
delibera, a amânat pronunțarea la data de 24 noiembrie
2004.
C U R T E A,

având în vedere actele și lucrările dosarului, reține
următoarele:
Prin Încheierea din 29 iunie 2004, pronunțată în Dosarul
nr. 1.458/CAF/2004, Tribunalul Vâlcea — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 8

alin. (2) și art. 14 din Legea nr. 94/1992 privind organizarea
și funcționarea Curții de Conturi. Excepția a fost ridicată
de Ștefan Brașoveanu în dosarul menționat, având ca
obiect soluționarea actului de sesizare formulat de
procurorul financiar de pe lângă Camera de Conturi Vâlcea.
În motivarea excepției de neconstituționalitate se
susține că, după desființarea jurisdicției Curții de Conturi
prin dispozițiile constituționale ale art. 140, textele de lege
criticate, referitoare la funcționarea procurorilor financiari în
cadrul Curții de Conturi și participarea obligatorie a
acestora, ca procurori de ședință, la judecarea cauzelor de
către instanțele de judecată, sunt în contradicție cu
prevederile constituționale referitoare la separația puterilor
în stat. Se arată în acest sens că procurorii financiari nu
au calitatea de magistrați, nu fac parte din Ministerul Public
și nici din autoritatea judecătorească, aceștia funcționând în
cadrul Curții de Conturi, autoritate executivă al cărei statut
este reglementat în titlul IV din Constituție privind Economia
și finanțele publice. Se precizează totodată că, la data
judecării cauzei în care a fost ridicată excepția, expirase
termenul pentru preluarea procurorilor financiari de către
Ministerul Public, termen prevăzut — în opinia autorului
excepției — sub sancțiunea decăderii de Ordonanța de
urgență a Guvernului nr. 117/2003 privind preluarea
activității jurisdicționale și a personalului instanțelor Curții de
Conturi de către instanțele judecătorești, aprobată prin
Legea nr. 49/2004.
Se mai susține că prevederile art. 14 alin. (2) din Legea
nr. 94/1992 nu sunt puse în acord cu dispozițiile
Constituției revizuite, întrucât prevăd că procurorii financiari

4

MONITORUL OFICIAL AL ROMÂNIEI, PARTEA I, Nr. 3/3.I.2005

își exercită atribuțiile pe lângă Colegiul jurisdicțional al
Curții de Conturi și camerele de conturi județene, adică pe
lângă structuri care au fost desființate prin Constituție.
Tribunalul Vâlcea — Secția contencios administrativ și
fiscal apreciază că excepția de neconstituționalitate este
întemeiată. Se arată că, potrivit art. 140 din Constituție,
Curtea de Conturi nu mai exercită atribuții jurisdicționale.
Ca urmare, funcționarea procurorilor financiari pe lângă
această instituție cu atribuții de control și nu pe lângă
instanțele judecătorești contravine prevederilor constituționale
ale art. 131 alin. (1) și (2), referitoare la atribuțiile
Ministerului Public. Totodată se precizează că, la data
învestirii instanței cu soluționarea actului de sesizare
formulat de procurorul financiar de pe lângă Camera de
Conturi a Județului Vâlcea, expirase termenul de 60 de zile
pentru preluarea procurorilor financiari de către Ministerul
Public, termen prevăzut sub sancțiunea decăderii de
dispozițiile art. 5 alin. (2) din Ordonanța de urgență a
Guvernului nr. 117/2003, fără ca această preluare să se
realizeze în condițiile legii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că prevederile art. 8 alin. (2) și
art. 14 din Legea nr. 94/1992, criticate ca neconstituționale,
sunt abrogate implicit prin Ordonanța de urgență a
Guvernului nr. 117/2003 privind preluarea activității
jurisdicționale și a personalului instanțelor Curții de Conturi
de către instanțele judecătorești, aprobată cu modificări și
completări prin Legea nr. 49/2004. Se arată că, în
consecință, înu se mai pot critica pentru neconstituționalitate
texte care au fost înlocuite prin dispoziții normative care
sunt în concordanță cu dispozițiile art. 140 din Constituție“.
Referitor la susținerea autorului excepției, precum și a
instanței în sensul că Ministerul Public nu a respectat
termenul de 60 de zile pentru preluarea procurorilor
financiari de la Curtea de Conturi, se apreciază că aceasta
nu este o problemă de neconstituționalitate, ci de
nerespectare a legii.
În concluzie, Guvernul consideră că excepția este
neîntemeiată.
Avocatul Poporului apreciază că textele legale criticate
sunt în concordanță cu prevederile constituționale invocate
de autorul excepției. Faptul că, potrivit art. 8 alin. (2) și
art. 14 din Legea nr. 94/1992, procurorii financiari
funcționează pe lângă Curtea de Conturi nu contravine, în
opinia Avocatului Poporului, dispozițiilor constituționale
referitoare la rolul Ministerului Public, întrucât art. 8 din
Ordonanța de urgență a Guvernului nr. 117/2003 prevede
că procurorii financiari vor fi preluați de către Ministerul
Public, preluarea urmând a se face în termen de 60 de
zile de la intrarea în vigoare a legii de aprobare a
ordonanței care cuprinde aceste dispoziții legale. Punerea
în aplicare a prevederilor Ordonanței de urgență a
Guvernului nr. 117/2003, în ceea ce privește activitatea

procurorilor financiari, constituie o problemă care excede
controlului de constituționalitate.
Se mai arată că nu poate fi reținută nici critica de
neconstituționalitate formulată în raport de prevederile
art. 140 din Constituție, acest text constituțional neavând
relevanță în cauză.
În concluzie, Avocatul Poporului consideră că excepția
de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părților și ale procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Prin Încheierea din 29 iunie 2004, pronunțată în Dosarul
nr. 1.458/CAF/2004, Tribunalul Vâlcea — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 8
alin. (2) și art. 14 din Legea nr. 94/1992 privind
organizarea și funcționarea Curții de Conturi. În fața Curții
Constituționale, la termenul de judecată din 16 noiembrie
2004, atât oral, cât și prin concluziile scrise depuse la
dosar, autorul excepției a invocat și neconstituționalitatea
dispozițiilor î[...] art. 37 alin. (1) și a altor articole privitoare
la procurorii financiari înscrise în Legea nr. 94/1992 [...]“,
pentru considerentele expuse pe larg în motivarea excepției
de neconstituționalitate.
Curtea Constituțională constată că este legal sesizată
numai cu privire la neconstituționalitatea dispozițiilor art. 8
alin. (2) și art. 14 din Legea nr. 94/1992 privind
organizarea și funcționarea Curții de Conturi. Aceasta
deoarece, așa cum a statuat Curtea în jurisprudența sa, de
exemplu în Decizia nr. 115 din 11 martie 2004, publicată
în Monitorul Oficial al României, Partea I, nr. 255 din
23 martie 2004, îdreptul de ridicare a excepției de
neconstituționalitate a unor dispoziții legale se realizează în
fața instanțelor de judecată“.
Prin urmare, obiectul excepției de neconstituționalitate îl
constituie prevederile art. 8 alin. (2) și art. 14 din Legea
nr. 94/1992 privind organizarea și funcționarea Curții de
Conturi, republicată în Monitorul Oficial al României,
Partea I, nr. 116 din 16 martie 2000, cu modificările și
completările ulterioare, și numai cu privire la acestea
Curtea Constituțională urmează a se pronunța prin
prezenta decizie. Art. 8 alin. (2) și art. 14 din Legea
nr. 94/1992 privind organizarea și funcționarea Curții de
Conturi au următorul cuprins:
— Art. 8 alin. (2): îPe lângă Curtea de Conturi
funcționează procurori financiari.“;

MONITORUL OFICIAL AL ROMÂNIEI, PARTEA I, Nr. 3/3.I.2005
— Art. 14: î(1) Pe lângă Curtea de Conturi funcționează
procurorul general financiar și procurorii financiari.
(2) Procurorii financiari își exercită atribuțiile pe lângă
secțiile Curții, Colegiul jurisdicțional al Curții și camerele de
conturi județene.“
Autorul excepției consideră că aceste dispoziții legale
sunt contrare prevederilor constituționale ale art. 1 alin. (4),
care stipulează că îStatul se organizează potrivit principiului
separației și echilibrului puterilor — legislativă, executivă și
judecătorească — în cadrul democrației constituționale“.
De asemenea, Tribunalul Vâlcea — Secția contencios
administrativ și fiscal, exprimându-și opinia cu privire la
constituționalitatea acelorași texte de lege, apreciază că ele
contravin și prevederilor cuprinse în art. 131 din Legea
fundamentală, potrivit cărora, î(1) În activitatea judiciară,
Ministerul Public reprezintă interesele generale ale societății și
apără ordinea de drept, precum și drepturile și libertățile
cetățenilor.
(2) Ministerul Public își exercită atribuțiile prin procurori
constituiți în parchete, în condițiile legii.
(3) Parchetele funcționează pe lângă instanțele de
judecată, conduc și supraveghează activitatea de cercetare
penală a poliției judiciare, în condițiile legii“.
Examinând excepția de neconstituționalitate formulată,
Curtea constată că aceasta este neîntemeiată și, în
consecință, urmează să fie respinsă.
Astfel, prin una dintre criticile formulate în cauză se
susține că, în condițiile desființării jurisdicției Curții de
Conturi prin dispozițiile constituționale ale art. 140,
prevederile legale referitoare la funcționarea procurorilor
financiari în cadrul acestei instituții sunt în contradicție cu
principiul constituțional care consacră separația puterilor în
stat. Autorul excepției arată în acest sens că procurorii
financiari participă obligatoriu, ca procurori de ședință, la
judecarea cauzelor de către instanțele de judecată, deși nu
au calitatea de magistrați, nu fac parte din Ministerul Public
și nici din autoritatea judecătorească, funcționând în cadrul
Curții de Conturi, care este o autoritate executivă. Se
precizează că, la data judecării cauzei în care a fost
ridicată excepția, a expirat și termenul pentru preluarea
procurorilor financiari de către Ministerul Public, termen
apreciat, atât de autorul excepției, cât și de instanța de
judecată, ca fiind prevăzut sub sancțiunea decăderii de
Ordonanța de urgență a Guvernului nr. 117/2003 privind
preluarea activității jurisdicționale și a personalului
instanțelor Curții de Conturi de către instanțele
judecătorești, aprobată prin Legea nr. 49/2004.
Această critică de neconstituționalitate nu poate fi
reținută. Principiul separației puterilor în stat vizează
separația puterilor legislativă, executivă și judecătorească.
Or, potrivit statutului său constituțional, Curtea de Conturi
este o autoritate publică autonomă, nefiind în subordinea
nici unei autorități din stat. Rolul său, astfel cum este
acesta consfințit de prevederile art. 140 alin. (1) din
Constituție, este acela de a exercita controlul asupra
modului de formare, de administrare și de întrebuințare a
resurselor financiare ale statului și ale sectorului public,
funcționalitate complexă care îi conferă un grad ridicat de
autonomie. Așa fiind, dispozițiile legale potrivit cărora

5

procurorii financiari funcționează pe lângă Curtea de
Conturi nu sunt de natură să aducă atingere principiului
separației puterilor în stat.
Se constată de altfel că în aplicarea prevederilor
art. 140 alin. (1) teza a doua din Constituție, potrivit cărora
î[...] În condițiile legii organice, litigiile rezultate din activitatea
Curții de Conturi se soluționează de instanțele judecătorești
specializate“, a fost adoptată Ordonanța de urgență a
Guvernului nr. 117/2003 privind preluarea activității
jurisdicționale și a personalului instanțelor Curții de Conturi
de către instanțele judecătorești, publicată în Monitorul
Oficial al României, Partea I, nr. 752 din 27 octombrie
2003, aprobată cu modificări și completări prin Legea
nr. 49/2004, publicată în Monitorul Oficial al României,
Partea I, nr. 262 din 25 martie 2004. În conformitate cu
dispozițiile art. 8 din ordonanță (în vigoare la data
înregistrării pe rolul instanței judecătorești a litigiului în care
a fost ridicată excepția de neconstituționalitate), îProcurorii
financiari vor fi preluați de Ministerul Public [...]. Procurorii
financiari vor continua să funcționeze în cadrul Curții de
Conturi și să exercite atribuțiile prevăzute de Legea
nr. 94/1992, republicată, cu modificările și completările
ulterioare [...]“. Așadar, potrivit acestor dispoziții legale, cu
caracter tranzitoriu, procurorii financiari funcționează pe
lângă Curtea de Conturi, respectiv pe lângă structurile
acesteia, care nu mai desfășoară activitate jurisdicțională,
dar fac parte din Ministerul Public. Tot astfel, art. 3 și 4
din Ordonanța de urgență a Guvernului nr. 117/2003
stabilesc participarea obligatorie a procurorilor financiari, în
calitate de procurori de ședință, la judecarea de către
instanțele judecătorești a cauzelor rezultate din activitatea
Curții de Conturi, ca o consecință a desființării activității
jurisdicționale a acestei instituții. În aceste condiții, contrar
opiniei exprimate de Tribunalul Vâlcea — Secția contencios
administrativ și fiscal, exercitarea atribuțiilor procurorilor
financiari este în deplină concordanță cu prevederile
art. 131 din Legea fundamentală privind rolul Ministerului
Public, iar critica textelor de lege ce fac obiectul excepției,
în raport de aceste dispoziții constituționale, nu poate fi primită.
Nu pot fi reținute ca argumente în susținerea excepției
formulate afirmațiile autorului excepției, precum și ale
instanței de judecată, în sensul că a expirat termenul de
60 de zile prevăzut de art. 5 alin. (2) din Ordonanța de
urgență a Guvernului nr. 117/2003, astfel cum a fost
aprobată și completată, termen apreciat ca reglementând,
sub sancțiunea decăderii, preluarea procurorilor financiari
de către Ministerul Public. Aceasta întrucât termenul
menționat nu este de decădere, ci de recomandare, și nu
vizează preluarea procurorilor financiari de către Ministerul
Public, ci formularea de către Consiliul Superior al
Magistraturii a propunerii de numire a judecătorului sau a
procurorului financiar, după caz. Astfel, potrivit dispozițiilor
art. 5 alin. (2) din Ordonanța de urgență a Guvernului
nr. 117/2003, aprobată și completată prin Legea
nr. 49/2004, dispoziții aplicabile, în baza prevederilor art. 8
din același act normativ, și procurorilor financiari,
îPropunerea de numire se face de către Consiliul Superior al
Magistraturii, după examinarea îndeplinirii cerințelor prevăzute
de lege pentru ocuparea funcției de judecător, pe baza
dosarului profesional, în termen de 60 de zile de la data intrării
în vigoare a legii de aprobare a prezentei ordonanțe de
urgență“.

6

MONITORUL OFICIAL AL ROMÂNIEI, PARTEA I, Nr. 3/3.I.2005

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (2) și art. 14 din Legea nr. 94/1992, ridicată
de Ștefan Brașoveanu în Dosarul nr. 1.458/CAF/2004 al Tribunalului Vâlcea — Secția contencios administrativ și fiscal.
Definitivă și general obligatorie.
Pronunțată în ședința publică din data de 24 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Regulamentului-cadru de organizare
și funcționare a Poliției Comunitare
În temeiul art. 108 din Constituția României, republicată, și al art. 3
din Legea nr. 371/2004 privind înființarea, organizarea și funcționarea Poliției
Comunitare,
Guvernul României adoptă prezenta hotărâre.
Art. 1. — Se aprobă Regulamentul-cadru de organizare și funcționare
a Poliției Comunitare, prevăzut în anexa care face parte integrantă din
prezenta hotărâre.
Art. 2. — Prezenta hotărâre intră în vigoare la data de 1 ianuarie
2005.
PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
Ministrul delegat
pentru administrația publică,
Gheorghe Emacu
Ministrul muncii, solidarității sociale
și familiei,
Dan Mircea Popescu
Ministrul finanțelor publice,
Mihai Nicolae Tănăsescu

București, 9 decembrie 2004.
Nr. 2.295.

MONITORUL OFICIAL AL ROMÂNIEI, PARTEA I, Nr. 3/3.I.2005

7
ANEXĂ

REGULAMENT-CADRU
de organizare și funcționare a Poliției Comunitare
CAPITOLUL I
Dispoziții generale
Art. 1. — (1) Personalul Poliției Comunitare se compune
din funcționari publici și personal contractual.
(2) Funcționarul public din Poliția Comunitară este
înarmat, poartă uniformă în timpul serviciului și exercită
atribuțiile specifice stabilite prin lege.
Art. 2. — (1) Funcționarul public din Poliția Comunitară
este învestit cu exercițiul autorității publice, pe timpul și în
legătură cu îndeplinirea atribuțiilor și îndatoririlor de serviciu,
în limitele competențelor stabilite prin lege.
(2) Autoritatea funcției nu poate fi exercitată în interes
personal.
Art. 3. — Funcționarul public din Poliția Comunitară își
desfășoară activitatea profesională în interesul comunității
locale, pentru asigurarea ordinii și liniștii publice, pazei și
protecției obiectivelor de interes public, local și privat de pe
raza de competență, acționează în sprijinul instituțiilor
statului și execută orice alte activități date în competență,
exclusiv pe baza și în executarea legii, cu respectarea
principiilor imparțialității, nediscriminării, proporționalității și
gradualității.
Art. 4. — (1) Funcționarul public din Poliția Comunitară
este obligat să respecte drepturile și libertățile fundamentale
ale omului, Constituția și legile țării, jurământul,
angajamentul de serviciu, prevederile normelor interne și să
îndeplinească dispozițiile legale ale superiorilor ierarhici
privind activitatea sa profesională.
(2) Funcționarul public din Poliția Comunitară răspunde,
în condițiile legii, pentru modul în care își execută atribuțiile
de serviciu.
Art. 5. — Funcționarii publici de conducere din cadrul
Poliției Comunitare răspund pentru legalitatea dispozițiilor
date personalului din subordine și sunt obligați să verifice
dacă acestea au fost înțelese corect și să controleze
modul de îndeplinire a acestora.
Art. 6. — Calitatea de funcționar public din Poliția
Comunitară se dobândește și se pierde în condițiile
prevăzute de Legea nr. 188/1999 privind Statutul
funcționarilor publici, republicată, cu modificările ulterioare.
CAPITOLUL II
Structura organizatorică și categorii de funcționari publici
Art. 7. — (1) La nivelul municipiilor, sectoarelor
municipiului București, orașelor și comunelor, Poliția
Comunitară se organizează, după caz, ca serviciu public ori
ca structură fără personalitate juridică — direcție, serviciu,
birou sau compartiment — în cadrul aparatului propriu de
specialitate al consiliilor locale, în condițiile legii.
(2) În funcție de necesități, consiliile locale, municipale,
orășenești și ale sectoarelor municipiului București pot
aproba organizarea structurilor de Poliție Comunitară pe
domenii de activitate, astfel:
a) ordine publică, pază bunuri și valori;

b) instruire.
Art. 8. — (1) Funcțiile din Poliția Comunitară se clasifică
după cum urmează:
a) clasa I cuprinde funcțiile publice pentru a căror
ocupare sunt necesare studii superioare de lungă durată,
absolvite cu diplomă de licență sau echivalent;
b) clasa a II-a cuprinde funcțiile publice pentru a căror
ocupare sunt necesare studii superioare de scurtă durată,
absolvite cu diplomă;
c) clasa a III-a cuprinde funcțiile publice pentru a căror
ocupare sunt necesare studii medii liceale, absolvite cu
diplomă.
(2) Funcționarii publici din Poliția Comunitară, numiți în
funcțiile publice prevăzute pentru clasele a II-a și a III-a,
pot ocupa numai funcții publice de execuție.
Art. 9. — (1) După nivelul atribuțiilor, funcționarii publici
din cadrul Poliției Comunitare pot fi funcționari publici de
conducere sau funcționari publici de execuție.
(2) Funcționarii publici de conducere din cadrul Poliției
Comunitare sunt numiți în una dintre următoarele funcții
publice:
a) director executiv;
b) director executiv adjunct;
c) șef serviciu;
d) șef birou.
Art. 10. — (1) Funcționarii publici de execuție din cadrul
Poliției Comunitare sunt numiți în funcția publică specifică
de agent comunitar.
(2) Funcția publică de execuție de agent comunitar este
structurată pe grade profesionale, astfel:
a) superior, ca nivel maxim;
b) principal;
c) asistent;
d) debutant.
Art. 11. — (1) Funcționarii publici din Poliția Comunitară
pot fi numiți debutanți sau definitivi, în condițiile legii.
(2) La terminarea perioadei de stagiu, activitatea
funcționarilor publici debutanți din Poliția Comunitară se
evaluează în conformitate cu procedura de evaluare a
activității funcționarilor publici debutanți.
CAPITOLUL III
Selecționarea, pregătirea și numirea polițiștilor comunitari
Art. 12. — Statutul de funcționar public în cadrul Poliției
Comunitare se dobândește în condițiile legii.
Art. 13. — (1) La înființarea Poliției Comunitare,
personalul acesteia va fi angajat din rândul gardienilor
publici care vor fi testați din punct de vedere psihologic și
medical de către instituții specializate, iar profesional, de
către o comisie de specialiști stabilită prin hotărâre

8

MONITORUL OFICIAL AL ROMÂNIEI, PARTEA I, Nr. 3/3.I.2005

a consiliului local, municipal, orășenesc sau al sectoarelor
municipiului București, după caz, la propunerea primarului.
(2) La testări pot participa toți gardienii publici care
îndeplinesc condițiile prevăzute în prezentul regulament.
(3) În vederea participării la testări, solicitanții întocmesc
o cerere adresată primarului sau persoanei desemnate de
acesta, după caz.
(4) Testarea profesională se realizează în scris, pe
baza tematicii stabilite și aduse la cunoștință publică prin
afișare sau publicare în mass-media locale, în condițiile
legii.
(5) Pentru persoanele declarate admise, primarul emite
dispoziții de numire în funcția publică, respectiv de
încadrare a personalului contractual, în termen de cel mult
15 zile de la expirarea termenului de contestare a
rezultatelor testării și de soluționare a acestora.
Art. 14. — Pentru funcțiile neocupate în condițiile
art. 13 se organizează concurs conform prevederilor legale.
Art. 15. — Persoana care se înscrie la concurs și
urmează să fie numită pe o funcție publică în cadrul
Poliției Comunitare, indiferent de rasă, naționalitate, sex,
religie, avere sau origine socială, trebuie să îndeplinească
condițiile generale legale prevăzute pentru funcționarii
publici și condițiile specifice de ocupare a funcției publice
pentru care se organizează concurs.
Art. 16. — (1) Funcțiile publice vacante din cadrul
Poliției Comunitare se ocupă prin promovare, transfer,
redistribuire sau concurs, în condițiile legii.
(2) Condițiile de organizare și desfășurare a concursului
sau examenului se stabilesc prin hotărâre a consiliului
local, cu respectarea prevederilor legale.
Art. 17. — (1) Concursul va cuprinde trei etape, astfel:
a) selectarea dosarelor de înscriere;
b) lucrare scrisă/teste-grilă, pentru verificarea cunoștințelor
necesare îndeplinirii atribuțiilor funcției sau postului;
c) interviu.
(2) Condițiile generale, condițiile specifice, precum și
bibliografia concursului se stabilesc în conformitate cu
dispozițiile legale referitoare la organizarea și desfășurarea
concursurilor pentru ocuparea funcțiilor publice.
Art. 18. — Ocuparea postului de către personalul
contractual se face prin susținerea unei probe practice și a
interviului, în raport cu cerințele stabilite prin fișa postului,
conform prevederilor legale aplicabile personalului
contractual.
Art. 19. — (1) Dosarele candidaților se întocmesc, în
condițiile legii, diferențiat pentru funcționarii publici sau
personalul contractual, după caz.
(2) Documentele privind organizarea și desfășurarea
concursului, lucrările candidaților la probele susținute și
procesul-verbal cuprinzând punctajul obținut se îndosariază
separat, pentru fiecare concurs.

Art. 20. — (1) Dosarele întocmite conform prevederilor
art. 19, în cazul candidaților admiși, se completează cu
copia procesului-verbal cuprinzând punctajul obținut.
(2) Dosarele candidaților respinși se restituie acestora,
la cerere, pe bază de semnătură.
Art. 21. — (1) Candidații declarați admiși au obligația să
se prezinte în vederea numirii în funcția publică în termen
de 5 zile lucrătoare de la expirarea termenului prevăzut de
lege pentru soluționarea contestațiilor.
(2) Dosarele candidaților admiși se
de către comisia de concurs, însoțite
numire. Primarul emite dispoziția de
publică în termen de 15 zile lucrătoare
candidații au fost declarați admiși.

prezintă primarului
de propunerea de
numire în funcția
de la data la care

(3) Neprezentarea candidaților în vederea numirii atrage
decăderea din dreptul de a fi numiți în funcțiile publice
pentru care au candidat. În acest caz, este notificat
următorul candidat din lista cuprinzând punctajele finale ale
concursului, cu condiția ca acesta să fi obținut punctajul
final minim necesar promovării concursului.
Art. 22. — (1) După prezentarea în vederea numirii,
funcționarii publici din Poliția Comunitară urmează un curs
de formare, cu durata de 3 luni, organizat în centrele
proprii ale Poliției Comunitare sau în instituțiile de
învățământ ale Ministerului Administrației și Internelor,
conform planificării.
(2) La terminarea cursurilor, funcționarii publici din
Poliția Comunitară obțin certificate de absolvire.
(3) Contravaloarea cursurilor de formare se suportă din
bugetul primăriei la care a fost numit în funcția publică.
Art. 23. — (1) La numirea în funcția publică, funcționarii
publici din Poliția Comunitară depun jurământul de credință
în fața șefului Poliției Comunitare, în prezența superiorului
ierarhic și a unui coleg.
(2) Jurământul are următorul conținut: îJur să respect
Constituția, drepturile și libertățile fundamentale ale omului, să
aplic în mod corect și fără părtinire legile țării, să îndeplinesc
conștiincios îndatoririle ce îmi revin potrivit funcției, să respect
normele de conduită profesională și civică și să păstrez
secretul profesional. Așa să-mi ajute Dumnezeu.“ Formula de
încheiere va respecta libertatea convingerilor religioase.
(3) Refuzul depunerii jurământului prevăzut la alin. (2)
atrage revocarea actului administrativ de numire în funcție.
(4) Jurământul de credință este semnat de către
funcționarul public din Poliția Comunitară, de șeful Poliției
Comunitare, superiorul ierarhic, precum și de către colegul
asistent.
(5) Jurământul de credință este contrasemnat de primar,
se păstrează la dosarul personal al funcționarului public din
Poliția Comunitară, iar o copie se înmânează acestuia.
(6) Prevederile alin. (1)—(5) se aplică și funcționarilor
publici din Poliția Comunitară proveniți din rândul
gardienilor publici.

MONITORUL OFICIAL AL ROMÂNIEI, PARTEA I, Nr. 3/3.I.2005
Art. 24. — (1) Funcționarii publici din Poliția Comunitară
nou-încadrați sunt obligați să încheie angajamente de
serviciu pentru o perioadă de 3 ani.
(2) Angajamentul se încheie în formă scrisă și cuprinde
clauze pentru ambele părți, referitoare la drepturi și
obligații, condițiile de pregătire și perioada pentru care
funcționarul public se obligă să desfășoare activități în
cadrul Poliției Comunitare.
(3) După semnare, angajamentul va fi inclus în dosarul
personal al fiecărui funcționar public din Poliția Comunitară.
(4) Prevederile alin. (1)—(3) se aplică și pentru
funcționarii publici din Poliția Comunitară proveniți din
rândul gardienilor publici.
Art. 25. — Dacă funcționarului public din Poliția
Comunitară numit în funcția publică îi încetează raporturile
de serviciu din motive imputabile acestuia, înaintea expirării
perioadei prevăzute în angajamentul de serviciu, acesta
este obligat să restituie contravaloarea cheltuielilor
efectuate cu pregătirea sa, proporțional cu perioada rămasă
neefectuată până la expirarea termenului prevăzut la
art. 24 alin. (1).
Art. 26. — (1) Funcționarii publici din Poliția Comunitară
au dreptul la uniformă de serviciu și echipament de
protecție specific locului și condițiilor de desfășurare a
serviciului, care se acordă gratuit din fondurile primăriei.
(2) Articolele din care se compune uniforma și durata
maximă de uzură sunt prevăzute în anexa nr. 1.
(3) Descrierea uniformei de serviciu, a legitimației de
serviciu și a însemnelor distinctive de ierarhizare ale
personalului Poliției Comunitare este prevăzută în anexa
nr. 2.
(4) Uniforma și însemnele distinctive se poartă numai în
timpul executării serviciului.
CAPITOLUL IV
Atribuțiile personalului Poliției Comunitare
Art. 27. — În vederea îndeplinirii atribuțiilor ce îi revin,
conform legii, Poliției Comunitare, personalul de conducere,
de coordonare, de pază și de ordine răspunde de
organizarea și funcționarea pazei unităților stabilite prin
hotărâre a consiliului local sau preluate pe bază de
contract de prestări de servicii, participă la asigurarea
climatului de ordine și liniște publică, a siguranței
persoanelor, integrității corporale, vieții sau bunurilor
cetățenilor ori ale domeniului public, urmărește respectarea
regulilor de comerț stradal și a curățeniei localităților,
conform competențelor stabilite prin legi, hotărâri ale
consiliilor locale sau prin dispoziții ale primarilor.
Art. 28. — (1) Directorul executiv își îndeplinește
atribuțiile în mod nemijlocit sub autoritatea și controlul
primarului, este șef al întregului personal din subordine și
are următoarele atribuții:
a) organizează, planifică și conduce întreaga activitate a
Poliției Comunitare;

9

b) întreprinde măsurile necesare pentru încadrarea cu
personal corespunzător;
c) asigură cunoașterea și aplicarea întocmai de către
întregul personal a prevederilor legale;
d) răspunde de pregătirea profesională a personalului
din subordine;
e) coordonează activitatea de preluare a obiectivelor în
pază și urmărește îndeplinirea întocmai a clauzelor
prevăzute în contractele de prestări de servicii încheiate;
f) aprobă planurile de pază întocmite pentru obiectivele
preluate pe bază de contract de prestări de servicii;
g) studiază și propune unităților beneficiare de pază
introducerea amenajărilor tehnice și a sistemelor de
alarmare împotriva efracției;
h) analizează trimestrial activitatea Poliției Comunitare și
indicatorii de performanță stabiliți de consiliul local;
i) asigură
informarea
operativă
a
consiliului
local/Consiliului General al Municipiului București, precum și
a poliției locale despre evenimentele deosebite ce au avut
loc în cadrul activității Poliției Comunitare;
j) colaborează cu alte organe ale statului cu atribuții
privind asigurarea climatului de ordine și liniște publică,
siguranța persoanelor, integritatea corporală, viața, bunurile
acestora ori ale domeniului public, curățenia și combaterea
comerțului stradal neautorizat;
k) asigură ordinea interioară și disciplina în rândul
personalului din subordine, având dreptul să propună
acordarea de recompense și aplicarea de sancțiuni în
condițiile legii;
l) studiază și propune consiliului local/Consiliului General
al Municipiului București adoptarea de măsuri, în cadrul
obiectului de activitate, menite să asigure realizarea de
beneficii suplimentare, cum ar fi: întreținerea și repararea
mijloacelor tehnice de pază și a sistemelor de alarmare
împotriva efracției, asigurarea pazei transporturilor de valori
importante, înființarea și deservirea dispeceratelor de zonă
pentru semnalarea pătrunderilor prin efracție și altele
asemenea;
m) propune spre aprobare consiliului local/Consiliului
General al Municipiului București tarifele la care se vor
executa prestările de servicii pentru beneficiari;
n) îndeplinește orice alte atribuții stabilite prin lege.
(2) În exercitarea atribuțiilor ce îi revin directorul
executiv emite decizii cu caracter obligatoriu pentru întregul
personal din subordine.
Art. 29. — (1) Directorul executiv adjunct se subordonează directorului executiv și are următoarele atribuții
principale:
a) coordonează activitatea de aprovizionare, repartizare,
întreținere și păstrare, în condiții de siguranță, a
armamentului și muniției din dotare;

10

MONITORUL OFICIAL AL ROMÂNIEI, PARTEA I, Nr. 3/3.I.2005

b) urmărește modul de echipare a personalului cu
uniforme și însemnele distinctive de ierarhizare, repartizarea
și utilizarea corespunzătoare a acestora;
c) întreprinde măsuri de aprovizionare și menținere în
stare de funcționare a aparaturii de pază și alarmare,
radiocomunicații și a celorlalte amenajări destinate
serviciului de pază și ordine;
d) menține legătura permanentă cu beneficiarii privind
modul în care se desfășoară activitatea de pază,
semnalează neregulile referitoare la îndeplinirea obligațiilor
contractuale și propune măsurile necesare pentru creșterea
eficienței pazei;
e) analizează contribuția funcționarilor publici din Poliția
Comunitară la apărarea ordinii și liniștii publice, la
constatarea contravențiilor în domeniile prevăzute de lege
și ia măsuri de îmbunătățire a acesteia;
f) organizează și execută controale tematice și inopinate
asupra modului cum sunt îndeplinite atribuțiile de serviciu
de către funcționarii publici din Poliția Comunitară;
g) organizează sistemul de alarmare a personalului în
cazuri deosebite;
h) organizează activitățile de protecție a muncii, de
prevenire și stingere a incendiilor.
(2) În lipsa directorului executiv, directorul executiv
adjunct exercită prerogativele acestuia.
Art. 30. — Conducătorul compartimentului ordine
publică, pază bunuri și valori se subordonează directorului
executiv și directorului executiv adjunct și are următoarele
atribuții specifice, în funcție de responsabilitățile
încredințate:
a) organizează, planifică, conduce și controlează
activitatea personalului Poliției Comunitare privind
asigurarea pazei bunurilor, participarea la apărarea ordinii
și liniștii publice, a vieții și integrității persoanelor;
b) participă, la solicitare, la încheierea contractelor de
prestări de servicii cu beneficiarii din zona de competență,
întocmește planurile de pază, asigură cunoașterea
prevederilor acestora și punerea lor în practică, menține
legătura permanentă cu beneficiarii, urmărind modul de
desfășurare a activităților specifice, și ia măsuri de
remediere a neregulilor constatate;
c) urmărește ca în planurile de pază să se prevadă
toate punctele vulnerabile pătrunderii în obiectiv,
amenajările tehnice necesare, sistemele de alarmare
împotriva efracției, obligativitatea cu privire la menținerea
lor în stare de funcționare și răspunderea concretă în cazul
nerealizării lor;
d) asigură cunoașterea și aplicarea întocmai de către
funcționarii publici din Poliția Comunitară din subordine a
prevederilor legale ce reglementează activitatea de pază,
asigurarea ordinii și liniștii publice, regulile de conviețuire
socială, integritatea corporală a persoanelor, curățenia și
comerțul stradal și a normelor de protecție a muncii;

e) constată contravențiile date în competență, aplică
sancțiunile potrivit legii și ține evidența acestora;
f) conduce pregătirea de specialitate a personalului din
subordine, în conformitate cu tematica stabilită;
g) stabilește reguli cu privire la predarea-primirea
armamentului și muniției, portul și folosirea acestora în
timpul serviciului, precum și întreținerea și asigurarea
deplinei lor securități când nu se află asupra personalului;
h) informează de îndată conducerea Poliției Comunitare
despre toate evenimentele deosebite înregistrate în
activitatea de pază și apărare a ordinii publice și ține
evidența acestora;
i) analizează lunar activitatea personalului din subordine;
j) întreprinde măsuri eficiente pentru ca întregul personal
să execute corespunzător sarcinile ce îi revin, să aibă o
comportare civilizată, să respecte regulile disciplinare
stabilite,
propunând
recompense
și
sancțiuni
corespunzătoare.
Art. 31. — (1) Conducătorul compartimentului instruire
este subordonat directorului executiv și directorului executiv
adjunct și are următoarele atribuții:
a) întocmește planul de pregătire profesională a
personalului, coordonează activitatea de elaborare a
temelor, urmărește modul de desfășurare a pregătirii și ține
evidența rezultatelor obținute;
b) asigură cunoașterea armamentului din dotare,
condițiile de păstrare și întreținere a acestuia și instruiește
personalul dotat cu armament cu privire la modul de
folosire;
c) sesizează de îndată șefii ierarhici și structurile
Inspectoratului General al Poliției Române competente,
potrivit legii, despre cazurile de pierdere, deteriorare,
distrugere sau folosire a armamentului din dotare;
d) întocmește zilnic nota cu principalele evenimente și
o prezintă șefului Poliției Comunitare ori adjunctului
acestuia.
(2) La structurile Poliției Comunitare care nu au
constituit compartiment instruire, atribuțiile prevăzute la
alin. (1) sunt îndeplinite de directorul executiv sau de
directorul executiv adjunct al Poliției Comunitare.
Art. 32. — Funcționarii publici de execuție din Poliția
Comunitară au următoarele atribuții specifice:
a) să se prezinte la serviciu în condiții corespunzătoare
pentru îndeplinirea îndatoririlor ce le revin și să nu
consume băuturi alcoolice pe timpul executării sarcinilor de
serviciu;
b) la intrarea în serviciu să verifice locurile și punctele
vulnerabile, existența și starea încuietorilor, a amenajărilor
tehnice și a sistemelor de pază și alarmare și să ia, în
caz de nevoie, măsurile care se impun;
c) să cunoască prevederile legale privind accesul în
obiective și regulile stabilite în planurile de pază;
d) să supravegheze ca persoanele cărora li s-a permis
accesul în incintă, pe baza documentelor stabilite, să se

MONITORUL OFICIAL AL ROMÂNIEI, PARTEA I, Nr. 3/3.I.2005
deplaseze numai în locurile pentru care au primit
permisiunea de acces;
e) să nu părăsească postul încredințat decât în situațiile
și condițiile prevăzute în consemnul postului;
f) să verifice obiectivul încredințat spre pază, cu privire
la existența unor surse care ar putea produce incendii,
explozii sau alte evenimente grave. În cazul în care
acestea s-au produs, să ia primele măsuri de salvare a
persoanelor și a bunurilor, precum și pentru limitarea
consecințelor acestor evenimente și să sesizeze organele
competente;
g) în cazul săvârșirii unei infracțiuni flagrante ia măsuri
de conducere și de predare a făptuitorului structurilor
Inspectoratului General al Poliției Române competente
potrivit legii. Dacă făptuitorul a dispărut, asigură paza
bunurilor, nu permite pătrunderea în câmpul infracțional a
altor persoane și anunță unitatea de poliție competentă,
întocmind totodată proces-verbal cu cele constatate;
h) să constate contravențiile date în competență și să
aplice sancțiunile potrivit legii;
i) să facă uz de armamentul din dotare numai cu
respectarea strictă a prevederilor legale.
Art. 33. — Pe timpul patrulării pe raza sectoarelor
municipiului București, municipiilor, orașelor și comunelor,
personalul Poliției Comunitare poate folosi autovehicule cu
însemnul distinctiv îPOLIȚIA COMUNITARĂ“.
Art. 34. — Pe timpul executării serviciului, funcționarului
public din Poliția Comunitară îi este interzis:
a) să încredințeze arma altei persoane;
b) să întreprindă acțiuni care nu au legătură cu
îndeplinirea îndatoririlor de serviciu;
c) să încredințeze fără aprobarea superiorului ierarhic
paza postului unei alte persoane;
d) să părăsească postul înainte de ora stabilită prin
consemn sau înainte de a fi schimbat, atunci când serviciul
de pază se execută pe mai multe schimburi.
Art. 35. — Atribuțiile personalului încadrat pe funcții
tehnico-economice și în alte specialități administrative se
stabilesc de directorul executiv.
CAPITOLUL V
Valorificarea patrimoniului, soluționarea drepturilor
și obligațiilor născute din contracte
Art. 36. — (1) Patrimoniul Corpului Gardienilor Publici
constituit până la intrarea în vigoare a Legii nr. 371/2004
privind înființarea, organizarea și funcționarea Poliției
Comunitare, administrat de fiecare corp la nivel județean,
respectiv la nivelul municipiului București, inclusiv centrele
de pregătire, se preiau în condițiile legii de către consiliile
județene, respectiv de Consiliul General al Municipiului
București.
(2) Inventarierea patrimoniului se realizează de comisii
constituite la nivelul fiecărui județ, respectiv la nivelul

11

municipiului București, din reprezentanți ai consiliului și ai
gardienilor publici.
(3) Patrimoniul inventariat potrivit prevederilor alin. (2) se
repartizează autorităților administrației publice locale, pentru
înființarea Poliției Comunitare, în termen de 90 de zile de
la data intrării în vigoare a Legii nr. 371/2004.
Art. 37. — (1) Comisiile constituite conform art. 36
alin. (2) se pronunță și asupra drepturilor și obligațiilor
născute din contractele încheiate de Corpul Gardienilor
Publici până la intrarea în vigoare a Legii nr. 371/2004.
(2) Drepturile și obligațiile menționate la alin. (1) se
preiau de către structurile Poliției Comunitare, în termen de
90 de zile de la data intrării în vigoare a Legii
nr. 371/2004, în limita efectivului existent.
(3) În situația în care efectivele Poliției Comunitare sunt
insuficiente, obiectivele asigurate cu paza de gardienii
publici vor fi asigurate cu alte sisteme de pază, conform
legii.
Art. 38. — Asigurarea tehnico-materială a structurilor
Poliției Comunitare la nivelul unităților administrativ-teritoriale
se va desfășura conform reglementărilor proprii, stabilite
prin hotărâri ale consiliilor locale.
Art. 39. — Poliția Comunitară este autorizată să
achiziționeze, să dețină și să folosească arme letale și
arme neletale, precum și muniția corespunzătoare, pentru
înarmarea personalului propriu, în condițiile prevăzute de
lege.
CAPITOLUL VI
Dispoziții tranzitorii și finale
Art. 40. — Prevederile Legii nr. 188/1999, republicată,
cu modificările ulterioare, și ale celorlalte acte normative în
vigoare referitoare la funcționarii publici se aplică în mod
corespunzător funcționarilor publici din Poliția Comunitară,
în măsura în care prin legea de organizare și funcționare a
acesteia nu se dispune altfel.
Art. 41. — (1) Personalul Poliției Comunitare își
îndeplinește atribuțiile în mod nemijlocit sub autoritatea și
controlul primarului și nu poate primi însărcinări din partea
altor persoane.
(2) Primarul poate delega prerogativele ce îi revin unei
persoane desemnate prin dispoziție.
Art. 42. — Personalul Poliției Comunitare poate înființa
și se poate asocia în organizații sindicale sau în alte
organizații, în condițiile legii.
Art. 43. — Personalul Poliției Comunitare beneficiază de
salarizarea funcționarilor publici sau a personalului
contractual, în funcție de categoria din care face parte,
potrivit legii.
Art. 44. — Până la definitivarea preluării de către Poliția
Comunitară a patrimoniului, a drepturilor și obligațiilor
născute din contractele încheiate de Corpul Gardienilor
Publici, în termenul prevăzut de lege, vor fi menținute
normele actuale referitoare la salarizare, raporturile

12

MONITORUL OFICIAL AL ROMÂNIEI, PARTEA I, Nr. 3/3.I.2005

financiar-contabile cu instituțiile administrației centrale și
locale și cu personalul de conducere și execuție existent.

Art. 45. — Anexele nr. 1 și 2 fac parte integrantă din
prezentul regulament.

ANEXA Nr. 1
la regulament

ARTICOLELE

din care se compune uniforma și durata maximă de uzură
Nr.
crt.

Denumirea articolului

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.

Șapcă pentru costum de vară
Șapcă pentru costum de iarnă
Bască
Șepcuță cu cozoroc
Pălărie (femei)
Căciulă
Cravată
Fular din P.N.A.
Cămașă
Cămașă — bluză
Costum de vară
Costum de iarnă
Scurtă de vânt
Pulover
Costum de intervenții de vară
Costum de intervenții de iarnă
Pelerină de ploaie
Scurtă îmblănită
Mănuși din piele
Pantofi de vară de culoare neagră
Pantofi de iarnă de culoare neagră
Ghete din piele de culoare neagră
Centură din piele
Curea din piele
Portcarnet din piele
Portbaston din piele
Emblemă pentru șapcă, basc, căciulă, pălărie și șepcuță
Însemne distinctive
Portcătușe din piele

Durata maximă de uzură
— ani —

2
3
2
2
2
3
1
3
1/2
1
2
3
2
2
2
2
3
3
3
1
2
2
6
6
6
6
1
1
3

N O T Ă:

1. Însemnele distinctive se asigură pentru fiecare articol de echipament (haină, cămașă-bluză,
scurtă de vânt, scurtă îmblănită, pulover, pelerină de ploaie).
2. La solicitări personale se pot confecționa, contra cost, haine din piele tip geacă, de culoare
neagră.
3. După expirarea duratei de uzură sau după încetarea raporturilor de muncă, articolele de
uniformă nu pot fi înstrăinate; articolele se pot transforma în echipament cu croială civilă,
eliminându-se în mod obligatoriu accesoriile, însemnele și vipuștile.

MONITORUL OFICIAL AL ROMÂNIEI, PARTEA I, Nr. 3/3.I.2005

13
ANEXA Nr. 2
la regulament

DESCRIEREA

uniformei de serviciu, a legitimației de serviciu și a însemnelor distinctive de ierarhizare
ale personalului Poliției Comunitare
A. Uniforma de serviciu
Uniforma de serviciu pentru personalul Poliției
Comunitare este confecționată în varianta vară-iarnă și se
compune din:
1. Haina se confecționează din tergal pentru varianta de
vară, iar pentru varianta de iarnă, din stofă, ambele fiind
de culoare neagră.
Croiala este dreaptă, puțin cambrată în talie (pentru a
acoperi în întregime bazinul), și se încheie la un rând de
nasturi.
Spatele hainei se confecționează din două bucăți, având
cusătura pe mijloc, fără șliț.
Are în partea inferioară, lateral, la nivelul mijlocului
dintre cei doi nasturi, două buzunare ascunse, prevăzute
cu clapă. În partea superioară, stânga sus, are prevăzută o
bentiță, cusută în partea exterioară, iar sub guler este
prinsă cu un nasture, pe care se pun tresele pentru
ierarhizare.
Haina se poartă cu cămașă de culoare bleu și cravată
de culoare neagră.
2. Pantalonul, în varianta vară-iarnă, se confecționează
din aceleași materiale ca și haina, fiind de culoare griînchis, cu vipușcă de culoare neagră inclusă în cusătură.
Are croiala dreaptă, fără manșetă, lungimea poate ajunge
până la partea superioară a tocului încălțămintei, iar
lărgimea ei este între 210—250 mm, în raport cu talia.
Pantalonul este prevăzut cu două buzunare laterale și un
buzunar la spate, închis cu clapă și nasture. Pantalonul se
confecționează cu betelie obișnuită și este prevăzut cu
patru găici lungi de 70 mm și late de 20 mm, prinse în
partea superioară prin cusătura beteliei, iar în partea
inferioară prinse cu nasture de format mic, astfel încât
pantalonul să permită portul centurii a cărei lățime este de
50 mm.
3. Fusta se confecționează, în locul pantalonului, numai
la costumul de vară al femeilor. Croiala este dreaptă,
lărgimea stabilindu-se în raport cu talia, iar lungimea este
de 50 mm sub rotula genunchiului.
4. Cămașa-bluză se confecționează din poplin sau tercot
de culoare bleu, închisă la gât și încheiată cu 5 nasturi;
mâneca este scurtă, în partea superioară având două
buzunare cu burduf și clape care se încheie cu câte un
nasture de format mic. Pe clapa buzunarului din partea
stângă se aplică o bentiță lată de 30 mm, cusută în partea
exterioară și prinsă cu un nasture spre interior, pe care se
aplică tresele pentru ierarhizare.
Cămașa-bluză se poartă deschisă la gât (sau cu
cravată), cu partea inferioară introdusă în pantaloni sau în
fustă. Poate fi purtată și sub haină, cu cravată.

5. Cămașa se confecționează din pânză, poplin sau
tercot de culoare bleu. Se poartă cu cravată sub veston
sau scurtă de vânt.
6. Scurta de vânt se confecționează din tercot
impermeabilizat de culoare neagră. Se poartă deschisă la
gât, putând fi purtată și închisă datorită croiului cu revere
răsfrânte; se încheie cu fermoar pe interior și la 4 nasturi
pe exterior.
În partea de jos și la mâneci este prevăzută cu elastic.
Scurta de vânt este prevăzută cu două buzunare oblice
ascunse, care se încheie cu fermoar. Pe interior, în partea
dreaptă, este prevăzută cu un buzunar care se încheie cu
un nasture.
Pe cusătura de deasupra buzunarului oblic, din partea
stângă, se aplică o bentiță din același material, lată de
30 mm, cusută în exterior și prinsă cu nasture în interior,
pe care se aplică tresele pentru ierarhizare.
Spatele este confecționat din trei părți, una în partea de
sus și două în partea de jos, prevăzute cu pense.
Lungimea trebuie să depășească talia cu 100—120 mm.
7. Pelerina de ploaie are croială tip raglan și este
deschisă la gât, cu posibilitatea de a fi purtată și închisă.
Se încheie în față la un rând cu 4 nasturi ascunși, iar
ajustarea în talie se face cu ajutorul unui cordon cu două
catarame din metal sau înlocuitori.
Mâneca are croială raglan. Pelerina este prevăzută cu
două buzunare așezate oblic (ascunse) cu nasturi
(de 170—180 mm lungime și de 40 mm lățime) sub guler,
și se prinde cu 3 nasturi mici.
Gluga este confecționată din același material.
Pelerina de ploaie este de culoare neagră și se
confecționează dintr-un material impermeabil.
În partea stângă sus are o bentiță cusută în exterior
(lungă de 100 mm și lată de 30 mm) și prinsă cu un
nasture sub rever, pe care se aplică tresele pentru
ierarhizare.
8. Scurta îmblănită se confecționează din tercot
impermeabilizat de culoare neagră, ușor matlasată, cu
mesadă detașabilă, de culoare asortată cu fața scurtei.
Modelul este tip sport, se încheie cu fermoar în interior și
cu butoni în exterior, are guler pe gât, prevăzut cu șnur
ascuns.
În talie și în partea de jos, pentru ajustare pe corp,
este prevăzută tot cu șnur ascuns. Lateral (stânga-dreapta),
în partea de jos, sunt dispuse două buzunare aplicate,
drepte, cu clape care se încheie cu nasturi. În partea de
sus (stânga-dreapta) va fi prevăzută cu buzunare drepte cu
clape care se închid cu nasturi. Pe clapa buzunarului de
sus, din partea stângă, este prevăzută o bentiță (100 mm
lungime și 30 mm lățime) cusută în partea dinspre umăr și

14

MONITORUL OFICIAL AL ROMÂNIEI, PARTEA I, Nr. 3/3.I.2005

prinsă cu un nasture în partea interioară, pe care se aplică
tresele de ierarhizare. Lărgimea scurtei îmblănite se
stabilește în raport cu talia, acoperind în întregime bazinul.
9. Șapca se confecționează din același material cu
costumul de vară sau de iarnă, după caz.
Calota șepcii este de formă ovală, cu distanță de
20 mm între diametrul lățimii și diametrul lungimii, este
întinsă cu ajutorul unei sârme din oțel, pentru a-și menține
forma.
Banda are diametrul ce rezultă din mărimea șepcii și se
confecționează din carton tare. Pe partea exterioară a
benzii se aplică o țesătură din lână (lată de 40 mm) de
culoare neagră, cu romburi de culoare bleu.
Șapca este căptușită cu țesătura de culoare asortată
calotei.
Cozorocul este de culoare neagră, de formă ovalizată,
și se fixează la șapcă, înclinat.
Șapca este prevăzută deasupra cozorocului cu un șnur
dublu de culoare neagră. Capetele șnurului sunt prinse pe
linia colțurilor cozorocului cu câte un buton de culoare
galbenă. Șapca are aplicată, în față — la centru — pe
bandă, emblemă.
Cozorocul de la șapca șefului Poliției Comunitare și a
adjunctului (adjuncților) acestuia este prevăzut cu trei
rânduri de frunze de stejar, pentru șefii de servicii cu două
rânduri de frunze de stejar, pentru șefii de birouri și
compartimente cu un rând de frunze de stejar, iar pentru
funcționarii publici de execuție acesta este simplu. Frunzele
de stejar se confecționează din metal de culoare galbenă.
10. Șepcuța cu cozoroc se confecționează din tercot de
culoare gri-petrol. Calota se confecționează în clini și are
inscripționat pe mijlocul ei îPOLIȚIA COMUNITARĂ“.
La spate este prevăzută cu un sistem reglabil de
strângere. În față, sub inscripția îPOLIȚIA COMUNITARĂ“,
este aplicată emblema pentru coifură.
11. Bascul se confecționează din stofă de postav, este
de culoare neagră, iar în lateral, pe partea stângă, se
aplică emblema.
12. Căciula este de culoare neagră, confecționată din
postav, prevăzută cu două clape din blană naturală de
ovine. Clapa din față este rotunjită, iar cea din spate
formează două urechi laterale, prevăzute cu doi nasturi și
o bentiță pentru încheierea acestora deasupra capului sau
sub bărbie. La mijlocul clapei din față se aplică emblema.
Căciula este căptușită cu țesătură din celofibră în
amestec cu fibre poliamidice sau poliesterice, asortată la
culoarea calotei.
Pentru șeful Poliției Comunitare și adjunctul (adjuncții)
acestuia, blana de la căciulă este din astrahan (caracul).
13. Bocancii sau ghetele sunt din piele de culoare
neagră, prevăzuți cu bombeuri, au talpă și tocuri din
cauciuc și se încheie cu șireturi sau cu fermoar.
14. Pantofii sunt din piele de culoare neagră, prevăzuți
cu bombeuri, fără ornamentație, și se încheie cu șireturi.

Pentru sezonul de vară se pot confecționa pantofi
perforați, iar pentru femei aceștia pot avea decupaj.
15. Centura este de culoare neagră, fără diagonală, are
lățimea de 50 mm și se încheie cu o cataramă din metal
de culoare galbenă.
16. Emblema se aplică pe șapcă și pe căciulă de către
personalul Poliției Comunitare cu drept de uniformă. Se
confecționează din metal de culoare galbenă, în formă de
rozetă circulară, cu diametrul de 40 mm, încadrată cu un
rând de frunze de stejar.
Pentru șeful Poliției Comunitare, adjunctul (adjuncții) și
șefii de servicii emblema este încadrată cu trei rânduri de
frunze de stejar, este bombată, având în centrul său un
triunghi echilateral cu colțurile rotunjite și latura de 35 mm,
emailat în culorile drapelului de stat al României, și are
imprimată în relief, în partea superioară, inscripția de
culoare albă îROMÂNIA“, iar în partea inferioară, inițialele
îP.C.“
17. Cravata se confecționează din țesătură poliesterică
tip mătase, este de culoare neagră, cu un medalion cu
inscripția îP.C.“ pe fond de culoare albastră și cu tricolorul
în diagonală.
18. Fularul se confecționează din fibre P.N.A. tip lână,
de culoare neagră.
19. Puloverul se confecționează din fire tip lână de
culoare gri-petrol cu anchior, cu sau fără mâneci.
Puloverul este prevăzut pe umeri cu platcă și epoleți de
culoare bleu. Pe spatele mânecii sunt prevăzute cotiere din
același material. Pe pieptul stâng este prevăzută o bandă
velcro pentru fixarea însemnului de grad. La 3 cm de
umeri se aplică ecusonul îPOLIȚIA COMUNITARĂ“.
20. Ecusonul pentru mânecă se confecționează din fibre
poliesterice pe fond de culoare bleu, având în partea
superioară inscripția îPOLIȚIA COMUNITARĂ“, la mijloc
culorile drapelului de stat al României, așezate în poziție
verticală, iar în partea inferioară se înscrie denumirea
orașului. Se poartă pe brațul stâng de către întregul
personal cu drept de uniformă și se aplică la 5 cm de
cusătura umărului.
21. Numărul matricol se confecționează din metal în
formă de octogon, pe fond de culoare galbenă, în care se
înscrie o rozetă circulară reprezentând culorile drapelului de
stat al României și inscripția îPOLIȚIA COMUNITARĂ“, iar
la mijloc, un cerc de culoare bleu, unde sunt trecute
numărul matricol al personalului cu drept de uniformă și
abrevierea denumirii orașului. Se poartă pe partea dreaptă,
deasupra buzunarului.
22. Portcarnetul se confecționează din piele sau
înlocuitori, de culoare neagră, și se compune din două
prinse printr-un burduf. Partea din spate se rabatează
formă de capac și se încheie în față printr-un buton
tic-tuc. Se poartă fixat pe centură prin două găici.

din
fețe
sub
sau

MONITORUL OFICIAL AL ROMÂNIEI, PARTEA I, Nr. 3/3.I.2005
23. Pălăria pentru femei se confecționează din fetru de
culoare neagră; deasupra borului se montează o bandă la
fel ca la șapcă.
B. Legitimația de serviciu
Legitimația de serviciu se confecționează din imitație de
piele (ecologică), cu dimensiunile de 200 x 80 mm, cu
deschidere pe verticală, cuprinzând următoarele mențiuni:
în partea superioară, tricolorul, iar sub acesta, inscripția
îROMÂNIA“; sub acestea se înscriu în partea stângă
consiliul local care a eliberat-o, mențiunea îPOLIȚIA
COMUNITARĂ“, numărul legitimației, iar în partea dreaptă
va fi aplicată fotografia deținătorului; după aceasta se
înscriu numele și prenumele funcționarului public din Poliția
Comunitară, codul numeric personal, numărul matricol, data
emiterii legitimației, semnătura șefului Poliției Comunitare
din care face parte deținătorul și ștampila structurii.
În partea inferioară a legitimației se introduce emblema
Poliției Comunitare, după care se alocă 6 spații suprapuse
pentru aplicarea vizelor anuale care se semnează de șeful
Poliției Comunitare.
C. Însemnele distinctive de ierarhizare
În raport cu funcțiile îndeplinite, însemnele distinctive de
ierarhizare au următoarele forme și mărimi:
a) șeful Poliției Comunitare — trei stele tip octogon
metalice, de culoare galbenă, așezate pe bandă de culoare

15

bleu, din țesătură de lână, cu lățimea de 15 mm, la o
distanță de 5 mm între ele;
b) adjunctul șefului — două stele tip octogon metalice,
de culoare galbenă, așezate pe bandă de culoare bleu, din
țesătură de lână, cu lățimea de 15 mm, la o distanță de
5 mm între ele;
c) șeful de serviciu — o stea tip octogon metalică, de
culoare galbenă, așezată pe bandă de culoare bleu, din
țesătură de lână, cu lățimea de 15 mm, prinsă la
jumătatea bentiței;
d) șeful de birou sau compartiment — trei trese din
metal, de culoare galbenă, cu lățimea de 10 mm, așezate
paralel pe bandă de culoare bleu, din țesătură de lână, cu
lățimea de 15 mm, având între ele o distanță de 5 mm;
e) funcționarul public superior — două trese din metal,
de culoare galbenă, cu lățimea de 10 mm, așezate paralel
pe bandă de culoare bleu, din țesătură de lână, cu lățimea
de 15 mm, având între ele o distanță de 5 mm;
f) funcționarul public principal — o tresă din metal, de
culoare galbenă, cu lățimea de 10 mm, așezată pe bandă
de culoare bleu, din țesătură de lână, cu lățimea de
15 mm, prinsă la jumătatea bentiței;
g) funcționarul public — o tresă din poliester de culoare
albastră, cu lungimea de 15 mm, având inscripția îP.C.”

GUVERNUL ROMÂNIEI

HOTĂRÂRE
privind recunoașterea Fundației îDemocrație prin Cultură“ ca fiind de utilitate publică
În temeiul art. 108 din Constituția României, republicată, și al art. 39 alin. (1) din Ordonanța Guvernului
nr. 26/2000 cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Fundația îDemocrație prin
Cultură“, persoană juridică română de drept privat, fără

scop patrimonial, cu sediul în municipiul Sibiu, bd. Vasile
Milea nr. 1, județul Sibiu, ca fiind de utilitate publică.

PRIM-MINISTRU INTERIMAR

EUGEN BEJINARIU
Contrasemnează:
p. Ministrul culturii și cultelor,
Ion Opriș,
secretar de stat
p. Ministrul educației și cercetării,
Radu Damian,
secretar de stat
Ministrul finanțelor publice,
Mihai Nicolae Tănăsescu

București, 28 decembrie 2004.
Nr. 2.437.

16

MONITORUL OFICIAL AL ROMÂNIEI, PARTEA I, Nr. 3/3.I.2005
GUVERNUL ROMÂNIEI

HOTĂRÂRE
privind recunoașterea Fundației Culturale îDana Ardelea“ ca fiind de utilitate publică
În temeiul art. 108 din Constituția României, republicată, și al art. 39 alin. (1) din Ordonanța Guvernului
nr. 26/2000 cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Fundația Culturală îDana
Ardelea“, persoană juridică română de drept privat, fără scop

patrimonial, cu sediul în municipiul București, intr. Sevastopol
nr. 4, et. 2, sectorul 1, ca fiind de utilitate publică.

PRIM-MINISTRU INTERIMAR

EUGEN BEJINARIU
Contrasemnează:
p. Ministrul culturii și cultelor,
Ion Opriș,
secretar de stat
Ministrul finanțelor publice,
Mihai Nicolae Tănăsescu

București, 28 decembrie 2004.
Nr. 2.438.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 3/3.I.2005 conține 16 pagini.

Prețul de vânzare 10.500 lei

ISSN 1453—4495

