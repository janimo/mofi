Anul 173 (XVII) — Nr. 1.051

PARTEA

I

LEGI, DECRETE, HOTĂRÂRI ȘI ALTE ACTE

Vineri, 25 noiembrie 2005

SUMAR

Nr.

Pagina

1.437. — Hotărâre privind transmiterea unor imobile din
domeniul public al statului și din administrarea
Serviciului de Telecomunicații Speciale în domeniul
public al județului Hunedoara și în administrarea
Consiliului Județean Hunedoara...............................

HOTĂRÂRI

ALE

Pagina

1–5

1.440. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de intervenție la dispoziția
Guvernului, prevăzut în bugetul de stat pe
anul 2005, pentru înlăturarea efectelor calamităților
naturale produse de inundații...................................

7

6

1.453. — Hotărâre privind suplimentarea bugetului
Ministerului Culturii și Cultelor pe anul 2005 din
Fondul de rezervă bugetară la dispoziția
Guvernului, pentru Mănăstirea Celic Dere, comuna
Frecăței, județul Tulcea ............................................

7–8

HOTĂRÂRI ALE GUVERNULUI ROMÂNIEI
1.400. — Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Fizica Materialelor —
INCDFM București.....................................................

Nr.

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Fizica Materialelor — INCDFM București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Fizica Materialelor — INCDFM București, persoană
juridică română cu sediul în municipiul București,
Str. Atomiștilor nr. 1, sectorul 5, aflat în coordonarea
Autorității Naționale pentru Cercetare Științifică, prevăzut în
anexa care face parte integrantă din prezenta hotărâre.

Art. 2. — Structura organizatorică a Institutului Național
de Cercetare-Dezvoltare pentru Fizica Materialelor —
INCDFM București se aprobă prin ordin al președintelui
Autorității Naționale pentru Cercetare Științifică, la data
intrării în vigoare a pezentei hotărâri.
Art. 3. — Pe data intrării în vigoare a prezentei hotărâri
se abrogă art. 4, 6 și 9, precum și anexele nr. 1 și 2 la
Hotărârea Guvernului nr. 1.312/1996 privind înființarea

2

MONITORUL OFICIAL AL ROMÂNIEI, PARTEA I, Nr. 1.051/25.XI.2005

Institutului Național de Cercetare-Dezvoltare pentru Fizica
Materialelor — INCDFM București, publicată în Monitorul
Oficial al României, Partea I, nr. 330 din 9 decembrie 1996.

Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
József Köto
˝,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.400.
ANEXĂ

REGULAMENTUL DE ORGANIZARE ȘI FUNCȚIONARE
a Institutului de Cercetare-Dezvoltare pentru Fizica Materialelor — INCDFM București
CAPITOLUL I
Dispoziții generale
Art. 1. — Institutul Național de Cercetare-Dezvoltare
pentru Fizica Materialelor — INCDFM București, denumit în
continuare institut național, este persoană juridică română
aflată în coordonarea Autorității Naționale pentru Cercetare
Științifică, denumită în continuare organ coordonator.
Art. 2. — Institutul național funcționează pe bază de
gestiune economică și autonomie financiară, calculează
amortismente și conduce evidența contabilă în regim
economic și își desfășoară activitatea în baza prevederilor
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.
Art. 3. — Institutul național are ca scop desfășurarea
activității de cercetare științifică și dezvoltare tehnologică în
domeniul fizicii stării condensate și al materialelor.
CAPITOLUL II
Obiectul de activitate
Art. 4. — (1) Obiectul de activitate al institutului național
cuprinde, în principal:
A. Activități de cercetare-dezvoltare, cod CAEN
73/731/7310:
a) în cadrul Planului național pentru cercetare-dezvoltare
inovare, institutul național efectuează:
1. cercetare fundamentală, de bază și orientată,
realizate în scopul creșterii nivelului cunoștințelor în
domeniul fizicii stării condensate și științei materialelor,
componentelor
și
dispozitivelor
noi,
speciale
(supraconductoare, semiconductoare, ionice, feroelectrice,
magnetice, piezoceramice etc.);
2. cercetare aplicativă pentru realizarea de modele
experimentale, standuri, platforme și stații-pilot, precum și
tehnologii generice cu rol de suport pentru cercetările
aplicative din mai multe ramuri de vârf: electronică,
automatică, telecomunicații, informatică, electrotehnică,
aviație etc.);
3. elaborarea de studii și cercetări aplicative în vederea
restructurării, retehnologizării și modernizării unor ramuri
industriale de vârf;
4. elaborarea de strategii, studii de diagnoză și
prognoză privind dezvoltarea domeniului fizicii stării
condensate, științei și tehnologiei materialelor;

5. participarea la elaborarea de standarde în domeniul
materialelor, componentelor și dispozitivelor speciale;
b) în afara Planului național de cercetare-dezvoltare
inovare, institutul național efectuează cercetare aplicativă
și/sau dezvoltare tehnologică din domeniul fizicii materialelor
speciale și al fizicii stării condensate;
c) cercetare precompetitivă pentru realizarea planurilor
sectoriale și a programelor-nucleu;
d) cercetări în cadrul proiectelor stabilite prin programe
europene, acorduri interguvernamentale, colaborări
bilaterale.
B. Activități conexe activității de cercetare-dezvoltare,
desfășurate în domeniul propriu de activitate, conform
prevederilor legale, constând în:
a) asistență tehnică, consultanță, furnizare de servicii
științifice și tehnologice operatorilor economici sau oricăror
beneficiari interesați în domeniul fizicii materialelor,
componentelor și dispozitivelor cu caracteristici deosebite,
cod CAEN 743, 7414;
b) testare și certificare de produse în domeniul fizicii
materialelor, cod CAEN 743;
c) formare și specializare de cercetători în domeniul
fizicii stării condensate și al științei materialelor, cod CAEN
8042;
d) execuție de unicate și serii mici de aparatură,
componente, dispozitive și aparate specifice, din domeniul
propriu, cod CAEN 7310;
e) activități de transfer tehnologic, cod CAEN 7310;
f) editarea-tipărirea unei publicații proprii în domeniul
fizicii stării condensate și științei materialelor, cod CAEN
222.
Art. 5. — În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea organului coordonator, conform
prevederilor legale.
Art. 6. — Activitățile specifice domeniului de activitate de
cercetare-dezvoltare a institutului național pot fi efectuate și
în cadrul unor colaborări sau contracte externe.
CAPITOLUL III
Patrimoniul
Art. 7. — Patrimoniul institutului național, reactualizat,
stabilit pe baza bilanțului contabil încheiat la data de
30 iunie 2005, este în valoare de 24.045.902 mii lei, din

MONITORUL OFICIAL AL ROMÂNIEI, PARTEA I, Nr. 1.051/25.XI.2005
care: imobilizări corporale și necorporale 9.988.631 mii lei
și active circulante 14.057.271 mii lei.
Art. 8. — (1) Institutul național administrează cu
diligența unui bun proprietar bunuri proprietate publică și
privată a statului, precum și bunuri dobândite în condițiile
legii sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează distinct în patrimoniul acestuia.
(2) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
Art. 9. — Rezultatele cercetărilor obținute în baza
derulării unui contract finanțat din fonduri publice aparțin
institutului național, în calitate de persoană juridică
executantă, și ordonatorului principal, în egală măsură,
dacă prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea
rezultatelor cercetărilor obținute în baza derulării unui
contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări
și completări prin Legea nr. 324/2003, cu modificările
ulterioare.
Art. 10. — Institutul național poate realiza servicii sau
activități de microproducție și prin asociere în participațiune,
în scopul stimulării valorificării rezultatelor cercetării, cu
aprobarea organului coordonator.
Art. 11. — Patrimoniul institutului național poate fi
modificat conform prevederilor legale.
CAPITOLUL IV
Structura organizatorică și funcțională
Art. 12. — Structura organizatorică a institutului național
se aprobă prin ordin al conducătorului organului
coordonator.
Art. 13. — Institutul național poate avea în structură
subunități, cu sau fără personalitate juridică, departamente,
secții, laboratoare și alte structuri organizatorice necesare
realizării obiectului său de activitate.
Art. 14. — În funcție de specificul activității, prin decizie
a directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 15. — Conducerea institutului național este asigurată
de:
a) consiliul de administrație;
b) comitetul de direcție;
c) directorul general.
Art. 16. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 17. — Relațiile dintre subunitățile aflate în structura
institutului național, precum și relațiile acestora cu terții sunt
stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
Art. 18. — Conducătorii subunităților din structura
institutului național răspund în fața consiliului de
administrație și a directorului general de îndeplinirea tuturor
atribuțiilor, responsabilităților și competențelor încredințate
de aceștia.

3

Consiliul de administrație
Art. 19. — Consiliul de administrație este format din
7 membri, cetățeni români, numiți prin ordin al
conducătorului organului coordonator, la propunerea
autorității de la care aceștia provin, pentru un mandat de
4 ani, care poate fi reînnoit din 4 în 4 ani.
Structura consiliului de administrație este următoarea:
— un președinte;
— un vicepreședinte;
— 5 membri.
Art. 20. — (1) Din consiliul de administrație fac parte în
mod obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei.
(2) Ceilalți membri ai consiliului de administrație sunt
specialiști în domeniu, propuși de organul coordonator.
(3) Consiliul de administrație își desemnează
vicepreședintele.
(4) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 21. — (1) Membrii consiliului de administrație sunt
cetățeni români și își păstrează calitatea de angajat la
instituția sau la unitatea de la care provin, precum și toate
drepturile și obligațiile care derivă din această calitate.
(2) Pentru activitatea desfășurată în calitate de membru
al consiliului de administrație, aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale de
cercetare-dezvoltare și nu pot participa în aceeași calitate
la alte unități cu care institutul național are relații
contractuale sau interese concurente;
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același timp
patroni sau asociați la alte unități cu același profil ori cu
care institutul național se află în relații comerciale directe.
Art. 22. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la organul coordonator în
vederea aprobării conform reglementărilor legale;
d) analizează și avizează situațiile financiare și contul
de profit și pierdere, pe care le supune spre aprobare
organului coordonator, și aprobă raportul de gestiune
asupra activității desfășurate de institutul național în anul
precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;

4

MONITORUL OFICIAL AL ROMÂNIEI, PARTEA I, Nr. 1.051/25.XI.2005

f) analizează, aprobă sau, după caz, propune spre
aprobare, potrivit prevederilor legale, investițiile care
urmează să fie realizate de institutul național;
g) propune spre aprobare, în condițiile legii, majorarea
sau diminuarea patrimoniului, precum și concesionarea sau
închirierea unor bunuri din patrimoniul institutului național,
în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 44
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs propuse de
consiliul științific și de comitetul de direcție pentru ocuparea
posturilor prin concurs în cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 23. — Consiliul de administrație își desfășoară
activitatea pe baza regulamentului propriu de organizare și
funcționare, cu respectarea legislației în vigoare, avizat de
organul coordonator. Acesta hotărăște în problemele privind
activitatea institutului național, cu excepția celor care,
potrivit legii, sunt date în competența altor organe.
Art. 24. — (1) Consiliului de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui ori la solicitarea a cel puțin
3 membri.
(2) Ședințele consiliului de administrație sunt conduse
de președintele consiliului, iar în lipsa acestuia de către
vicepreședinte.
Art. 25. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate să fie reprogramată într-un termen de
cel mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 5 membri.
Art. 26. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu s-au
constituit în sindicat.
Art. 27. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 28. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă s-a
consemnat expres punctul lor de vedere în registrul de
ședințe al consiliului de administrație și dacă au anunțat în
scris aceasta organului coordonator.
(3) Membrii consiliului de administrație care nu respectă
prevederile art. 21 alin. 3) și 4) răspund, potrivit legii,
pentru daunele cauzate institutului național ca urmare a
acestui fapt.
Art. 29. — În primul trimestru al fiecărui an consiliul de
administrație prezintă organului coordonator un raport
asupra activității desfășurate în anul precedent și asupra
programului de activitate pentru anul în curs.

Art. 30. — Secretariatul consiliului de administrație este
asigurat de institutul național. Atribuțiile secretarului sunt
prevăzute în regulamentul de organizare și funcționare a
consiliului de administrație.
Comitetul de direcție
Art. 31. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 32. — (1) Comitetul de direcție exercită atribuții și
are răspunderi în limita competențelor stabilite de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 33. — Comitetul de direcție se întrunește decadal
sau ori de câte ori interesele institutului național o impun.
Art. 34. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare aprobat
de consiliul de administrație și este prezidat de directorul
subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 35. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform reglementărilor legale. La
expirarea acestui termen, în funcție de performanțele
realizate, numirea directorului general poate fi prelungită
pentru o perioadă de cel mult 4 ani.
(2) Numirea sau eliberarea din funcție a directorului
general se face prin ordin al conducătorului organului
coordonator.
Art. 36. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoanele fizice din
țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune organului coordonator modificarea structurii
organizatorice și funcționale a institutului național, cu avizul
consiliului de administrație;
d) numește directorii și conducătorii departamentelor și
compartimentelor din structura organizatorică a institutului
național în urma concursului și îi revocă, după caz, cu
avizul consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;

MONITORUL OFICIAL AL ROMÂNIEI, PARTEA I, Nr. 1.051/25.XI.2005
f) asigură negocierea contractului colectiv de muncă la
nivelul institutului național și a salariilor individuale ale
personalului acestuia, prin comitetul de direcție; aprobă
salariile rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii și specializate;
i) analizeză lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat, în condițiile legii;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific
Art. 37. — (1) Consiliul științific este format din 21 de
membri, reprezentând toate compartimentele de cercetare
din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători
principali cu realizări deosebite, salariați ai institutului, aleși
pe 4 ani prin vot secret de către cadrele cu studii
superioare din compartimentele de cercetare ale institutului
național.
(3) Din consiliul științific fac parte de drept directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 38. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională și
pentru încadrarea personalului de cercetare pe grade
profesionale;
f) organizează și coordonează desfășurarea
manifestărilor cu caracter științific sau tehnic;
g) avizează proiectele și acțiunile de cooperare interne
și internaționale, cu scop științific, în care este implicat
institutul național;
h) avizează acordarea de burse de studii și stagii de
perfecționare în țară și străinătate personalului institutului
național.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 39. — (1) Institutul național întocmește anual
bugetul de venituri și cheltuieli și situații financiare, potrivit
normelor metodologice elaborate de Ministerul Finanțelor
Publice.

5

(2) Situațiile financiare anuale se aprobă de organul
coordonator, în condițiile legii.
Art. 40. — Veniturile și cheltuielile institutului național se
stabilesc prin buget pentru fiecare exercițiu financiar.
Art. 41. — (1) Institutul național hotărăște cu privire la
investițiile ce urmează să fie realizate, potrivit obiectului
său de activitate, finanțarea efectuându-se din surse proprii
și din credite bancare, precum și din surse bugetare, prin
organul coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 42. — Bugetul de venituri și cheltuieli se
întocmește pe baza indicatorilor de performanță stabiliți de
organul coordonator, corelat cu contractele încheiate pentru
activitatea programată, și se aprobă prin ordin al
conducătorului acestuia, cu avizul Ministerului Finanțelor
Publice și al Ministerului Muncii, Solidarității Sociale și
Familiei.
Art. 43. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli, stabilit potrivit legii.
(2) Salariul de bază al directorului general se stabilește
prin ordin al conducătorului organului coordonator, potrivit
reglementărilor legale.
Art. 44. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite bancare peste plafonul
stabilit se efectuează cu aprobarea organului coordonator,
pe baza avizului prealabil al Ministerului Finanțelor Publice.
Art. 45. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România și cu trezoreria,
conform legii.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin acte normative.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 46. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 47. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
Art. 48. — Modificările și completările regulamentului de
organizare și funcționare se pot face la propunerea
consiliului de administrație, cu respectarea actelor
normative.
Art. 49. — Statutul de institut național se reînnoiește
periodic prin reacreditare, care are loc într-un interval de
maximum 5 ani sau la modificarea obiectului de activitate
al institutului național.

6

MONITORUL OFICIAL AL ROMÂNIEI, PARTEA I, Nr. 1.051/25.XI.2005
GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Serviciului de Telecomunicații Speciale în domeniul public al județului Hunedoara
și în administrarea Consiliului Județean Hunedoara
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile, având
datele de identificare prevăzute în anexa care face
parte integrantă din prezenta hotărâre, din domeniul
public al statului și din administrarea Serviciului de
Telecomunicații Speciale în domeniul public al județului

Hunedoara și în administrarea Consiliului Județean
Hunedoara.
Art. 2. — Predarea-preluarea imobilelor prevăzute la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Directorul Serviciului de Telecomunicații Speciale,
Tudor Tănase
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.437.

ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Serviciului de Telecomunicații
Speciale în domeniul public al județului Hunedoara și în administrarea Consiliului Județean Hunedoara

Nr.
crt.

Locul unde sunt
situate imobilele
care se transmit

1. Țara: România
Județul: Hunedoara,
comuna Vața
de Jos
2. Țara: România
Județul: Hunedoara,
comuna Vața
de Jos
3. Țara: România
Județul: Hunedoara,
comuna Vața
de Jos

Persoana juridică
de la care se
transmit imobilele

Statul român,
din administrarea
Serviciului de
Telecomunicații
Speciale
Statul român,
din administrarea
Serviciului de
Telecomunicații
Speciale
Statul român,
din administrarea
Serviciului de
Telecomunicații
Speciale

Persoana juridică
la care se
transmit imobilele

Codul de clasificare
din inventarul bunurilor
aflate în administrarea
Serviciului de
Telecomunicații Speciale,
care alcătuiesc domeniul
public al statului

Caracteristicile tehnice
ale imobilelor

Județul Hunedoara,
în administrarea
Consiliului Județean
Hunedoara

— teren 24
— cod 8.29.11
— nr. M.F. 35.563

Suprafața totală
a terenului = 69.276 m 2
Valoarea de inventar =
751.227,10 lei

Județul Hunedoara,
în administrarea
Consiliului Județean
Hunedoara

— teren 27
— cod 8.29.11
— nr. M.F. 35.570

Suprafața totală
a terenului = 9.911 m2
Valoarea de inventar =
14.435,91 lei

Județul Hunedoara,
în administrarea
Consiliului Județean
Hunedoara

— imobil 28
— cod 8.29.11
— nr. M.F. 35.569

Construcție beton
Suprafața construită =
97,90 m2
Suprafața utilă = 83,25 m2
Valoarea de inventar =
62.558,55 lei

MONITORUL OFICIAL AL ROMÂNIEI, PARTEA I, Nr. 1.051/25.XI.2005

7

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de intervenție la dispoziția Guvernului, prevăzut în bugetul de stat pe anul 2005,
pentru înlăturarea efectelor calamităților naturale produse de inundații
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Transporturilor, Construcțiilor și Turismului din
Fondul de intervenție la dispoziția Guvernului, prevăzut în
bugetul de stat pe anul 2005, cu suma de 5.000 mii lei
(RON), la capitolul 63.01 îServicii și dezvoltare publică și
locuințe“, titlul îTransferuri“, poziția îTransferuri
neconsolidabile“, alineatul îLocuințe“.
(2) Pentru asigurarea fondurilor prevăzute la alin. (1) se
suplimentează Fondul de intervenție la dispoziția Guvernului
cu suma de 5.000 mii lei (RON) din Fondul de rezervă
bugetară la dispoziția Guvernului, prevăzut în bugetul de
stat pe anul 2005.
(3) Fondurile prevăzute la alin. (1) se utilizează pentru
achiziționarea de materiale de construcții și pentru
construirea și/sau reabilitarea caselor de locuit din zonele

în care s-au produs calamități naturale, de către proprietarii
acestora, în regie proprie sau prin antreprenori autorizați.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Transporturilor, Construcțiilor și Turismului pe anul 2005.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data de
10 decembrie 2005, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.440.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor pe anul 2005 din Fondul de rezervă
bugetară la dispoziția Guvernului, pentru Mănăstirea Celic Dere, comuna Frecăței, județul Tulcea
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 3 alin. (1) din Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând cultelor religioase recunoscute din România, aprobată cu
modificări și completări prin Legea nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul 59.01 îCultură, religie și
acțiuni privind activitatea sportivă și de tineret“, titlul 38
îTransferuri“, cu suma de 600 mii lei (RON) din Fondul de

rezervă bugetară la dispoziția Guvernului pe anul 2005,
pentru Mănăstirea Celic Dere, comuna Frecăței, județul
Tulcea, în vederea continuării lucrărilor de construcție la
complexul monahal.

8

MONITORUL OFICIAL AL ROMÂNIEI, PARTEA I, Nr. 1.051/25.XI.2005

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2005.

Art. 3. — Ministerul Culturii și Cultelor și organele
abilitate de lege vor controla modul de utilizare a sumelor
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Doina-Elena Dascălu,
secretar de stat
București, 24 noiembrie 2005.
Nr. 1.453.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.051/25.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064638]
ISSN 1453—4495

