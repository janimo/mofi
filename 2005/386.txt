Anul 173 (XVII) — Nr. 386

PARTEA

I

LEGI, DECRETE, HOTĂRÂRI ȘI ALTE ACTE

Vineri, 6 mai 2005

SUMAR

Nr.

391.

392.

393.

394.

395.

Pagina
HOTĂRÂRI ALE GUVERNULUI ROMÂNIEI
— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2005 ...........................................................................
— Hotărâre privind utilizarea sumelor încasate din
privatizare pentru construirea și/sau reabilitarea
caselor de locuit din zonele calamitate, inclusiv
pentru amenajarea terenurilor de construcții și a
căilor de acces..........................................................
— Hotărâre privind organizarea Reuniunii șefilor
de stat și de guvern din statele participante la
Procesul de cooperare în Europa de Sud-Est
(Summitul S.E.E.C.P.) și a Reuniunii miniștrilor
afacerilor externe din statele participante la
S.E.E.C.P. ................................................................
— Hotărâre privind constituirea Comisiei de
organizare a Reuniunii șefilor de stat și de guvern
din statele participante la Procesul de Cooperare
în Europa de Sud-Est...............................................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Botoșani ..................................

Nr.
396.

2

397.

2

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Botoșani ..................................

4

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2005, pentru județul Dâmbovița ...............................

5

ACTE ALE OFICIULUI ROMÂN
PENTRU DREPTURILE DE AUTOR
104.

3

3
105.

4

Pagina

— Decizie pentru publicarea Metodologiei privind
remunerația datorată artiștilor interpreți sau
executanți și producătorilor de fonograme pentru
radiodifuzarea fonogramelor publicate în scop
comercial sau a reproducerilor acestora de către
organisme de radiodifuziune și de televiziune, prin
gestiune colectivă obligatorie ..................................

5–7

— Decizie pentru publicarea Protocolului referitor
la Metodologia privind cuantumul remunerației
compensatorii pentru copia privată pentru coli de
hârtie pentru copiator format A4 ............................

7–8

2

MONITORUL OFICIAL AL ROMÂNIEI, PARTEA I, Nr. 386/6.V.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor
din Fondul de rezervă bugetară la dispoziția Guvernului pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele
publice, cu modificările ulterioare, precum și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2005, din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 1.500.000.000 lei, la
capitolul 59.01 îCultură, religie și acțiuni privind activitatea
sportivă și de tineret“, titlul 34 îSubvenții“, pentru
organizarea unei acțiuni culturale de către Filarmonica
îGeorge Enescu“ din București, cu ocazia zilei de 9 mai,
îZiua Europei“.
Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului

de stat și în volumul și structura bugetului Ministerului
Culturii și Cultelor pe anul 2005.
Art. 3. — Sumele alocate potrivit prevederilor art. 1 și
rămase neutilizate până la data de 31 mai 2005 se
restituie de către Ministerul Culturii și Cultelor în vederea
reîntregirii Fondului de rezervă bugetară la dispoziția
Guvernului.
Art. 4. — Ministerul Culturii și Cultelor și alte organe
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 5 mai 2005.
Nr. 391.
GUVERNUL ROMÂNIEI

HOTĂRÂRE
privind utilizarea sumelor încasate din privatizare pentru construirea și/sau reabilitarea caselor
de locuit din zonele calamitate, inclusiv pentru amenajarea terenurilor de construcții
și a căilor de acces
În temeiul art. 108 din Constituția României, republicată, și al art. 1 din Ordonanța de urgență a Guvernului
nr. 111/2003 privind utilizarea veniturilor din privatizare și din valorificarea activelor bancare neperformante, aprobată cu
modificări prin Legea nr. 48/2005,
Guvernul României adoptă prezenta hotărâre.
Art. 1. — Disponibilitățile în sumă de 725 miliarde lei,
încasate potrivit prevederilor art. 1 din Ordonanța de
urgență a Guvernului nr. 111/2003 privind utilizarea
veniturilor din privatizare și din valorificarea activelor
bancare neperformante, aprobată cu modificări prin Legea
nr. 48/2005, se utilizează pentru construirea și/sau
reabilitarea caselor de locuit din zonele calamitate, inclusiv

pentru amenajarea terenurilor de construcții și a căilor de
acces.
Art. 2. — În termen de 3 zile lucrătoare de la data
intrării în vigoare a prezentei hotărâri, Ministerul Finanțelor
Publice virează suma prevăzută la art. 1 în contul Agenției
Naționale pentru Locuințe, care funcționează ca agenție de
implementare.

PRIM-MINISTRU

CĂLIN POPESCU-TĂRICEANU

București, 5 mai 2005.
Nr. 392.

Contrasemnează:
Ministrul finanțelor publice,
Ionel Popescu
Ministrul transporturilor, construcțiilor și turismului,
Gheorghe Dobre

MONITORUL OFICIAL AL ROMÂNIEI, PARTEA I, Nr. 386/6.V.2005

3

GUVERNUL ROMÂNIEI

HOTĂRÂRE
privind organizarea Reuniunii șefilor de stat și de guvern din statele participante
la Procesul de cooperare în Europa de Sud-Est (Summitul S.E.E.C.P.)
și a Reuniunii miniștrilor afacerilor externe din statele participante la S.E.E.C.P.
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea de către Ministerul
Afacerilor Externe a Reuniunii șefilor de stat și de guvern
din statele participante la Procesul de cooperare în Europa
de Sud-Est (Summitul S.E.E.C.P.), din 11 mai 2005,
precum și a Reuniunii miniștrilor afacerilor externe din
statele participante la S.E.E.C.P., din 10 mai 2005.

Art. 2. — (1) Cheltuielile aferente reuniunilor prevăzute
la art. 1 (cazare, transport, închiriere de săli, IT, aparatură
birotică etc.) se suportă din bugetul aprobat Ministerului
Afacerilor Externe pe anul 2005.
(2) Cu prilejul acestor reuniuni, cheltuielile privind
tratațiile se efectuează în limita a 200.000 lei/persoană/zi.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Lucian Leuștean,
secretar de stat
Ministrul finanțelor publice,
Ionel Popescu
București, 5 mai 2005.
Nr. 393.
GUVERNUL ROMÂNIEI

HOTĂRÂRE
privind constituirea Comisiei de organizare a Reuniunii șefilor de stat și de guvern
din statele participante la Procesul de cooperare în Europa de Sud-Est
În

temeiul art. 108 din Constituția României, republicată,

Guvernul României adoptă prezenta hotărâre.
Art. 1. — Se înființează Comisia de organizare a
Reuniunii șefilor de stat și de guvern din statele participante
la Procesul de cooperare în Europa de Sud-Est, care va
avea loc în data de 11 mai 2005, denumită în continuare
Comisia de organizare.
Art. 2. — Comisia de organizare realizează demersurile
și ia măsurile necesare pentru buna organizare și
desfășurare a reuniunii.
Art. 3. — (1) Comisia de organizare are în componența
sa câte un reprezentant, la nivel de secretar de stat sau
secretar general ori asimilați ai acestora, din cadrul
următoarelor autorități:
a) Ministerul Afacerilor Externe;
b) Ministerul Finanțelor Publice;
c) Ministerul Administrației și Internelor;
d) Serviciul de Protecție și Pază;
e) Serviciul de Telecomunicații Speciale;
f) Centrul Internațional de Conferințe de la Palatul
Parlamentului (directorul centrului).

(2) La lucrările Comisiei de organizare poate participa,
în calitate de invitat, și un reprezentant al Administrației
Prezidențiale.
(3) În vederea organizării și desfășurării reuniunii,
Comisia de organizare colaborează cu autorități și instituții
publice, persoane juridice de drept privat, precum și cu
organizații neguvernamentale.
(4) Comisia de organizare va putea constitui colective
tehnice de lucru formate din reprezentanți ai autorităților
prevăzute la alin. (1), ai altor autorități și instituții publice,
ai persoanelor juridice de drept privat, precum și ai
organizațiilor neguvernamentale.
Art. 4 — Comisia de organizare este condusă de
reprezentantul Ministerului Afacerilor Externe.
Art. 5. — Comisia de organizare se întrunește
săptămânal sau ori de câte ori este nevoie, la sediul
Ministerului Afacerilor Externe.
Art. 6. — Cheltuielile necesare organizării și desfășurării
lucrărilor Comisiei de organizare sunt asigurate din bugetul
Ministerului Afacerilor Externe pe anul 2005.

PRIM-MINISTRU

CĂLIN POPESCU-TĂRICEANU

București, 5 mai 2005.
Nr. 394.

Contrasemnează:
p. Ministrul afacerilor externe,
Lucian Leuștean,
secretar de stat
Ministrul finanțelor publice,
Ionel Popescu

4

MONITORUL OFICIAL AL ROMÂNIEI, PARTEA I, Nr. 386/6.V.2005
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Botoșani
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru susținerea sistemului de
protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
2.000.000 mii lei, din Fondul de rezervă bugetară la
dispoziția Guvernului, prevăzut în bugetul de stat pe anul
2005, și alocarea acesteia bugetului propriu al comunei
Mihai Eminescu, județul Botoșani, pentru finanțarea
lucrărilor de reabilitare a drumului comunal DC 62

Ipotești — Cucorăni — Cervicești, situat pe raza teritorială
a comunei Mihai Eminescu, județul Botoșani.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 5 mai 2005.
Nr. 395.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Botoșani
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru susținerea sistemului de
protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
2.000.000 mii lei din Fondul de rezervă bugetară la
dispoziția Guvernului, prevăzut în bugetul de stat pe anul
2005, și alocarea acesteia bugetului propriu al comunei
Ibănești, județul Botoșani, pentru finanțarea lucrărilor de
reabilitare a drumului comunal DC 119—149—128

Ibănești — Dumbrăvița, situat pe raza teritorială a comunei
Ibănești, județul Botoșani.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 5 mai 2005.
Nr. 396.

MONITORUL OFICIAL AL ROMÂNIEI, PARTEA I, Nr. 386/6.V.2005

5

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Dâmbovița
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru susținerea sistemului de
protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
4 miliarde lei din Fondul de rezervă bugetară la dispoziția
Guvernului, prevăzut în bugetul de stat pe anul 2005, și
alocarea acesteia bugetului propriu al comunei GuraOcniței, județul Dâmbovița, în vederea susținerii cheltuielilor

curente de personal și materiale la Centrul de Recuperare și
Reabilitare Neuropsihiatrică Gura-Ocniței, județul Dâmbovița.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 5 mai 2005.
Nr. 397.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea Metodologiei privind remunerația datorată artiștilor interpreți sau executanți
și producătorilor de fonograme pentru radiodifuzarea fonogramelor publicate în scop comercial
sau a reproducerilor acestora de către organisme de radiodifuziune și de televiziune,
prin gestiune colectivă obligatorie
Având în vedere dispozițiile art. 1231 alin. (1) lit. f) și ale art. 1312 alin. (2) din Legea nr. 8/1996 privind dreptul
de autor și drepturile conexe, cu modificările și completările ulterioare, precum și ale art. IV din Legea nr. 285/2004,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor (O.R.D.A.),
directorul general al Oficiului Român pentru Drepturile de Autor emite următoarea decizie:
Articol unic. — Se publică în Monitorul Oficial al
României, Partea I, Protocolul referitor la Metodologia
privind remunerația datorată artiștilor interpreți sau
executanți și producătorilor de fonograme pentru
radiodifuzarea fonogramelor publicate în scop comercial sau
a reproducerilor acestora de către organisme de
radiodifuziune și de televiziune, prin gestiune colectivă

obligatorie, încheiat între organismele de gestiune colectivă:
Uniunea Producătorilor de Fonograme din România (UPFR)
și Centrul Român pentru Administrarea Drepturilor Artiștilor
Interpreți (CREDIDAM), pe de o parte, și Societatea
Română de Televiziune (SRTV) și Asociația Română de
Comunicații Audiovizuale (ARCA), pe de altă parte.

Directorul general al Oficiului Român
pentru Drepturile de Autor,
Rodica Pârvu

București, 3 mai 2005.
Nr. 104.

6

MONITORUL OFICIAL AL ROMÂNIEI, PARTEA I, Nr. 386/6.V.2005
METODOLOGIE
privind remunerația datorată artiștilor interpreți sau executanți și producătorilor de fonograme
pentru radiodifuzarea fonogramelor publicate în scop comercial sau a reproducerilor acestora
de către organisme de radiodifuziune și de televiziune, prin gestiune colectivă obligatorie

1. Pentru utilizarea directă sau indirectă a fonogramelor
publicate în scop comercial ori a reproducerilor acestora
prin radiodifuzare, organismele de radiodifuziune și de
televiziune au obligația să plătească o remunerație unică
echitabilă organismelor de gestiune colectivă ale artiștilor
interpreți sau executanți și producătorilor de fonograme.
2. Utilizarea prin radiodifuzare a fonogramelor publicate
în scop comercial sau a reproducerilor acestora, aduse
anterior la cunoștință publică și ale căror drepturi conexe
patrimoniale se află în termenele de protecție prevăzute de
lege, de către organismele de radiodifuziune și de
televiziune, se poate face numai în baza unei autorizații
Utilizatori
radio

sub formă de licență neexclusivă eliberată de organismele
de gestiune colectivă desemnate de Oficiul Român pentru
Drepturile de Autor (O.R.D.A.) drept colectoare pentru
artiștii interpreți sau executanți și pentru producătorii de
fonograme.
3. Utilizatorii au obligația să plătească organismelor de
gestiune colectivă prevăzute la pct. 2 o remunerație
reprezentând drepturi conexe patrimoniale pentru utilizarea
fonogramelor publicate în scop comercial sau a
reproducerilor acestora, prin aplicarea unui procent, conform
tabelelor de mai jos, la baza de calcul prevăzută la pct. 4.

Societatea Română de
Radiodifuziune

Organisme de
radiodifuziune

Organisme
de gestiune

Producători de
fonograme

Artiști
interpreți

Producători de
fonograme

Artiști
interpreți

Anul 2005
Anul 2006
Anul 2007

1%
1,05%
1,1%

1%
1,05%
1,1%

1,25%
1,25%
1,25%

1,35%
1,35%
1,35%

Utilizatori
televiziune

Organisme de televiziune

Organisme
de gestiune

Producători de fonograme

Artiști interpreți

Anii
2005, 2006, 2007

1%

1%

4. Baza de calcul este constituită din veniturile obținute
de
utilizatori
din
activitatea
de
radiodifuzare
corespunzătoare ponderii utilizării fonogramelor publicate în
scop comercial sau a reproducerilor acestora (model de
calcul: V = venituri din activitatea de radiodifuzare; P =
pondere de utilizare (%); B = baza de calcul; Z = procent
conform tabelelor de la pct. 3; REM = remunerație)
V x P= B
B x Z(%) = REM
5. Remunerația se plătește trimestrial până la data de
26 a primei luni următoare trimestrului pentru care este
datorată.
6. În cazul utilizării fonogramelor publicate în scop
comercial sau al reproducerilor acestora în spoturi
publicitare, în spoturi de promovare a unui post de radio,
de televiziune ori a unui distribuitor de servicii de programe
prin cablu, în generice de emisiuni sau în rubrici proprii ale
acestora, producătorul spoturilor, respectiv realizatorul
emisiunii sau al rubricii proprii, are obligația de a obține
acordul expres al producătorului de fonograme, care va fi
comunicat în cel mult două zile de la solicitare.
7. Utilizatorii au obligația să comunice organismelor de
gestiune colectivă ale artiștilor interpreți și producătorilor de
fonograme, până la data menționată la pct. 5, un raport
privind utilizarea fonogramelor publicate în scop comercial
sau a reproducerilor acestora în trimestrul precedent.
Pentru trimestrul de raportare, raportul va cuprinde:
a) lista completă a fonogramelor publicate în scop
comercial, radiodifuzate, durata utilizării lor și alte detalii
cunoscute. Aceste liste constituie baza de repartizare a
remunerațiilor încasate de organismele de gestiune

colectivă a drepturilor conexe prevăzute în această
metodologie;
b) baza de calcul a sumelor virate.
Raportul va fi însoțit de o adresă de înaintare purtând
numele reprezentantului legal, semnătura și ștampila
utilizatorului, adresa prin care va fi confirmată pe propria
răspundere veridicitatea informațiilor ce sunt conținute în
raport. Raportul va putea fi transmis și prin format
electronic.
8. La solicitarea scrisă a organismului de gestiune
colectivă, după efectuarea plăților, utilizatorul are obligația
de a comunica acestora copii certificate pe propria
răspundere de reprezentantul legal de pe documentele
cuprinzând informațiile pe baza cărora s-a determinat baza
de calcul. Utilizatorul care a primit din partea
organismului/organismelor de gestiune colectivă o
asemenea cerere va avea un termen de maximum 15 zile
pentru pregătirea documentației solicitate. Organismele de
gestiune colectivă au dreptul să ceară un audit extern
pentru examinarea corectitudinii calculării remunerației de
către un auditor agreat de toate părțile.
9. Pentru întârzieri de plată utilizatorii datorează
penalizări echivalente nivelului dobânzii de referință stabilit
de Banca Națională a României, aferente sumelor
neachitate la termen.
10. Prezenta metodologie va putea fi modificată numai
după 3 ani de la data publicării sale în Monitorul Oficial al
României, Partea I, cu excepția cazului în care dispozițiile
Legii nr. 8/1996 privind dreptul de autor și drepturile
conexe, astfel cum a fost modificată prin Legea
nr. 285/2004, avute în vedere la elaborarea prezentei

MONITORUL OFICIAL AL ROMÂNIEI, PARTEA I, Nr. 386/6.V.2005

7

metodologii, sunt modificate înainte de împlinirea acestui
termen, caz în care organismele de gestiune colectivă sau

utilizatorul vor putea solicita inițierea unei noi proceduri de
negociere.

Societatea Română de Televiziune — SRTV
Valentin Nicolau,
președinte-director general

Asociația Română de Comunicații Audiovizuale — ARCA
George Chiriță,
director executiv

Societatea Română de Radiodifuziune — SRR
Constantin Pușcaș,
director general adjunct

Centrul Român pentru Administrarea Drepturilor Artiștilor
Interpreți — CREDIDAM
Ștefan Gheorghiu,
președinte

p. Președintele Uniunii Producătorilor de Fonograme din România — UPFR,
avocat Andreea Sârbu
OFICIUL ROMÂN PENTRU DREPTURILE DE AUTOR

DECIZIE
pentru publicarea Protocolului referitor la Metodologia privind cuantumul remunerației
compensatorii pentru copia privată pentru coli de hârtie pentru copiator format A4
Având în vedere dispozițiile art. 107 alin. (4), coroborate cu ale art. 1312 alin. (1) și (2) din Legea nr. 8/1996
privind dreptul de autor și drepturile conexe, cu modificările și completările ulterioare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor (O.R.D.A.),
directorul general al Oficiului Român pentru Drepturile de Autor emite următoarea decizie:
Articol unic. — Se publică în Monitorul Oficial al
României, Partea I, Protocolul referitor la Metodologia
privind cuantumul remunerației compensatorii pentru copia
privată pentru coli de hârtie pentru copiator format A4,
încheiat între organismele de gestiune colectivă Societatea
de Gestiune Colectivă a Drepturilor de Autor — COPYRO
și Societatea de Gestiune Colectivă a Dreptului de Autor în
Domeniul Artelor Vizuale (VISARTA), pe de o parte, și
reprezentanții următoarelor trei firme mandatate de
importatorii și fabricanții majori din domeniu: Societatea

Comercială îANTALIS“ — S.A., Societatea Comercială
îRTC HOLDING“ — S.A. și Societatea Comercială
îCRISTIANA COMPANY IMPEX“ — S.R.L., pe de altă
parte, în cadrul comisiei constituite prin Decizia directorului
general al Oficiului Român pentru Drepturile de Autor
nr. 6/2005, în conformitate cu prevederile art. 107 alin. (4),
(5) și (6) din Legea nr. 8/1996 privind dreptul de autor și
drepturile conexe, cu modificările și completările ulterioare.

Directorul general al Oficiului Român
pentru Drepturile de Autor,
Rodica Pârvu
București, 3 mai 2005.
Nr. 105.
PROTOCOL
Încheiat între:
1. organismele de gestiune colectivă a drepturilor de autor: COPYRO, cu sediul în București, str. Căderea
Bastiliei nr. 62, sectorul 1, cod fiscal 2787628, cont: cod IBAN RO85RNCB5010000001850001, reprezentat legal prin
doamna director economic Nicoleta Cofcinski, și VISARTA, cu sediul în București, str. Nicolae Iorga nr. 21, sectorul 1,
reprezentat legal prin domnul director executiv Gheorghe Voican, pe de o parte, și subscrisele:
2. Societatea Comercială îRTC HOLDING“ — S.A., persoană juridică română, cu sediul în București, Drumul
Săbăreni nr. 24—26, sectorul 6, înregistrată la registrul comerțului cu nr. J40/23411/1994, având codul unic de
înregistrare 6562512, reprezentată prin domnul Buga Sorin Cristian, Societatea Comercială îANTALIS“ — S.A.,
persoană juridică română, cu sediul în București, Str. Speranței nr. 21, sectorul 2, înregistrată la registrul comerțului cu
nr. J40/4358/1993, având codul unic de înregistrare 10519723, reprezentată legal prin doamna Ionela Corina Iorga, în
calitate de delegat, având cartea de identitate seria GZ nr. 092952, eliberată de secția de poliție a municipiului Motru la
2 aprilie 2002, Societatea Comercială îCRISTIANA COMPANY IMPEX“ — S.R.L., persoană juridică română, cu sediul în
București, Calea 13 Septembrie nr. 116, sectorul 5, înregistrată la registrul comerțului cu nr. J40/9379/1993, având codul
unic de înregistrare 3750635, reprezentată legal prin domnul Liviu Radu, în calitate de administrator, reprezentând
principalii importatori și fabricanți majori din domeniu, conform Deciziei directorului general al Oficiului Român pentru
Drepturile de Autor nr. 6/2005 de numire a comisiilor de negociere, pe de altă parte.

8

MONITORUL OFICIAL AL ROMÂNIEI, PARTEA I, Nr. 386/6.V.2005

Pe baza negocierilor prevăzute la art. 107 alin. (5), art. 131 și 133 din Legea nr. 8/1996 privind dreptul de autor
și drepturile conexe, modificată și completată prin Legea nr. 285/2004, au stabilit următoarea:
METODOLOGIE
privind cuantumul remunerației compensatorii pentru copia privată pentru coli de hârtie pentru copiator format A4
Art. 1. — Remunerația compensatorie pentru copia
privată pentru coli de hârtie format A4—80 g/m2 se plătește
de toți fabricanții și importatorii de hârtie din domeniu.
Art. 2. — Prin hârtie pentru copiator format A4 se
înțelege hârtia de 80 g/m2.
Art. 3. — Cuantumul remunerației compensatorii pentru
copia privată datorată pentru coli de hârtie pentru copiator
format A4—80 g/m 2, pe anul 2005, conform înțelegerii
părților, este de 0,5%.
Art. 4. — Baza de calcul: remunerația compensatorie
pentru copia privată se calculează la valoarea statistică, în
lei, din vamă pentru hârtia pentru copiator importată
conform declarației vamale de import (D.V.I.) și facturii
externe de import și, respectiv, la valoarea facturată fără
T.V.A. cu ocazia punerii în circulație a produselor de hârtie
pentru copiator format A4—80 g/m 2 de către fabricanți,
menționându-se distinct pe factură cuantumul acesteia.
Art. 5. — Plata remunerației compensatorii pentru copia
privată, conform art. 4, se va face până în ultima zi
lucrătoare a fiecărei luni următoare celei pentru care este
datorată, pentru hârtia de copiator format A4—80 g/m 2
importată, respectiv produsă și facturată.
Art. 6. — În caz de întârzieri la plata remunerației,
importatorii și fabricanții datorează dobânzi la nivelul ratei
de scont a Băncii Naționale a României.

Art. 7. — Importatorii și fabricanții de hârtie pentru
copiator format A4—80 g/m2 sunt obligați ca, până la data
de 20 a fiecărei luni pentru luna precedentă, să comunice
organismului de gestiune colectivă desemnat unic colector
un raport privind:
— valoarea statistică în lei a importurilor de hârtie
pentru copiator conform D.V.I. (declarație vamală de import);
— cantitatea de produse de hârtie pentru copiator
format A4—80 g/m2 produsă și facturată, prețul și stocul
acesteia.
Art. 8. — Neprezentarea documentației prevăzute la
art. 7 constituie contravenție conform art. 1393 alin. (2) din
Legea nr. 8/1996 privind dreptul de autor și drepturile
conexe, modificată și completată prin Legea nr. 285/2004.
Art. 9. — Prezenta metodologie intră în vigoare la data
publicării în Monitorul Oficial al României, Partea I, în
conformitate cu art. 1312 alin. (2) din Legea nr. 8/1996,
modificată și completată prin Legea nr. 285/2004, coroborat
cu art. 11 din Legea nr. 24/2000 privind normele de
tehnică legislativă pentru elaborarea actelor normative,
republicată, și are valabilitate până la data finalizării
următoarei negocieri.
Art. 10. — Prezenta metodologie a fost încheiată astăzi,
4 martie 2005, în șapte exemplare originale, câte unul
pentru fiecare parte și două exemplare pentru a fi
comunicate Oficiului Român pentru Drepturile de Autor.

COPYRO
Nicoleta Cofcinski,
director economic

Societatea Comercială îANTALIS“ — S.A.
Ionela Corina Iorga,
delegat

VISARTA
Gheorghe Voican,
director executiv

Societatea Comercială
îRTC HOLDING“ — S.A.
Buga Sorin Cristian
Societatea Comercială
îCRISTIANA COMPANY IMPEX“ — S.R.L.
Liviu Radu,
administrator

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 386/6.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016392]
ISSN 1453—4495

