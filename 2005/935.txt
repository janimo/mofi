Anul 173 (XVII) — Nr. 935

PARTEA

I

Joi, 20 octombrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 455 din 20 septembrie 2005 referitoare la
excepția de neconstituționalitate a dispozițiilor
art. 11 alin. (1) din Ordonanța Guvernului
nr. 85/2001 privind organizarea și funcționarea
asociațiilor de proprietari .........................................
Decizia nr. 456 din 20 septembrie 2005 referitoare la
excepția de neconstituționalitate a dispozițiilor
art. 12 alin. (1) din Ordonanța Guvernului
nr. 2/2001 privind regimul juridic al contravențiilor

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–3

3–5

ORDONANȚE ALE GUVERNULUI ROMÂNIEI
137. — Ordonanță de urgență pentru autorizarea Casei
Naționale de Asigurări de Sănătate să garanteze
deschiderea unei linii de credit ..............................

Nr.

5–6

CURȚII

1.094. — Ordin al ministrului sănătății privind Planul
național de intervenție în pandemia de gripă și
constituirea Comitetului național și a comitetelor
județene de intervenție în caz de pandemie de
gripă ...........................................................................

6–15

1.700. — Ordin al ministrului transporturilor, construcțiilor
și turismului privind modificarea și completarea
Reglementărilor privind condițiile tehnice
pe care trebuie să le îndeplinească vehiculele
rutiere în vederea admiterii în circulație pe
drumurile publice din România — RNTR 2,
aprobate prin Ordinul ministrului lucrărilor publice,
transporturilor și locuinței nr. 211/2003, cu
modificările și completările ulterioare.......................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 455
din 20 septembrie 2005

referitoare la excepția de neconstituționalitate a dispozițiilor art. 11 alin. (1)
din Ordonanța Guvernului nr. 85/2001 privind organizarea și funcționarea asociațiilor de proprietari
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Aurelia Rusu
— procuror
Mihai Paul Cotta
— magistrat-asistent
Pe rol se află soluționarea excepției de neconstituționalitate
a dispozițiilor art. 11 alin. (1) din Ordonanța Guvernului
nr. 85/2001 privind organizarea și funcționarea asociațiilor

de proprietari, excepție ridicată de Ioan Sîrbu în Dosarul
nr. 6.715/C/2004 al Judecătoriei Galați.
La apelul nominal, lipsesc părțile, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, considerând că regula majorității, instituită de
Codul civil în cazul administrării imobilelor, se justifică din
punct de vedere constituțional. În consecință, se apreciază
că nu sunt încălcate dispozițiile art. 44 alin. (1) din
Constituție.
C U R T E A,

având în vedere actele și lucrările dosarului, constată
următoarele:

2

MONITORUL OFICIAL AL ROMÂNIEI, PARTEA I, Nr. 935/20.X.2005

Prin Încheierea din 10 noiembrie 2004, pronunțată în
Dosarul nr. 6.715/C/2004, înregistrat la Curtea
Constituțională la 6 mai 2005, Judecătoria Galați a sesizat
Curtea Constituțională cu excepția de neconstituționalitate
a dispozițiilor art. 11 alin. (1) din Ordonanța Guvernului
nr. 85/2001, excepție ridicată de Ioan Sîrbu în dosarul
menționat, având ca obiect soluționarea acțiunii formulate
de o asociație de proprietari pentru evacuarea autorului
excepției dintr-un spațiu comercial denumit îdependință“.
În motivarea excepției de neconstituționalitate, autorul
acesteia susține că prevederile art. 11 alin. (1) din Legea
nr. 234/2002 încalcă dispozițiile art. 41 alin. (1) din
Constituție [devenit art. 44 alin. (1) după republicarea
Constituției].
În motivarea acestei susțineri, se arată că îatributele
dreptului de proprietate asupra unui bun sunt dreptul de
folosință, de a-i culege fructele și de a dispune de acestea
potrivit voinței proprietarului. În condițiile în care un bun se
află în proprietatea comună a mai multor persoane, nici un
fel de act nu poate fi făcut fără acordul unanim al
copărtașilor; este așa numita regulă a unanimității“. Or, se
arată în continuare, prevederile legale criticate sunt
neconstituționale, deoarece prevăd ca îfolosința spațiului să
fie încredințată pe baza hotărârii adunării generale a
proprietarilor unei asociații de proprietari, în condițiile în
care o asociație de proprietari este alcătuită din proprietari
ai unor imobile din mai multe blocuri, cu mai multe scări [...]“.
Aceștia din urmă nu numai că înu sunt proprietarii spațiului
pentru a-și da acordul, dar nu au nici un interes în
această chestiune“. De asemenea, autorul excepției susține
că, potrivit dispozițiilor criticate, îun spațiu aflat în
proprietate comună poate fi folosit doar «pe baza hotărârii
adunării generale a proprietarilor unei asociații de
proprietari, cu acordul proprietarilor direct afectați»“,
încălcându-se astfel regula unanimității.
Judecătoria Galați consideră că dispozițiile criticate sunt
constituționale, întrucât regula unanimității privește doar
actele de dispoziție, nu și actele de administrare. Or,
precizează instanța, dispozițiile criticate prevăd că
administrarea spațiilor aflate în proprietate comună se face
îpe baza hotărârii adunării generale a proprietarilor, care
decid cu majoritate simplă și cu acordul proprietarilor direct
afectați“. În consecință, instanța consideră că nu se încalcă
dreptul de proprietate al coproprietarilor, întrucât regula
unanimității ar duce la imposibilitatea efectuării oricărui act.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Referitor la invocarea încălcării art. 44
alin. (1) din Constituție, se arată că, îîn ce privește
conținutul și limitele dreptului de proprietate, prevederile
constituționale fac trimitere la lege, astfel că sarcina
stabilirii acestora îi revine autorității legiuitoare“.
Regula unanimității, apreciază Guvernul, îcare, de altfel,
este prevăzută de dispozițiile Codului civil, și nu de
Constituție, se aplică numai în cazul actelor de dispoziție,
nu și al celor de administrare, cum sunt cele la care se
referă art. 11 alin. (1) din Ordonanța Guvernului
nr. 85/2001. Aplicarea unanimității și în cazul închirierii sau
dării în folosință a unui spațiu aflat în proprietate comună
ar conduce, practic, la imposibilitatea efectuării unor astfel
de acte, dat fiind că unanimitatea este greu de obținut,

mai ales în situația asociațiilor de locatari, unde numărul
coproprietarilor este unul mai mare“.
Avocatul Poporului consideră că dispozițiile criticate
sunt constituționale. În argumentarea acestei susțineri, în
punctul de vedere prezentat se arată că dispozițiile
constituționale invocate referitoare la dreptul de proprietate
nu sunt aplicabile în materia contractului de închiriere. În
acest sens, sunt menționate deciziile Curții Constituționale
nr. 6/1992 și nr. 22/2005. În consecință, Avocatul Poporului
consideră că închirierea sau folosirea de către persoanele
fizice ori persoanele juridice a spațiilor aflate în proprietatea
comună a asociațiilor de proprietari nu aduce nici o
atingere dreptului de proprietate al acestora.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile îart. 11 alin 1 din
Legea nr. 234/2002 pentru aprobarea Ordonanței
Guvernului nr. 85/2001“. În realitate, legea în cauză având
un singur articol, este evident că autorul excepției se referă
la dispozițiile art. 11 alin. (1) din Ordonanța Guvernului
nr. 85/2001 privind organizarea și funcționarea asociațiilor
de proprietari, publicată în Monitorul Oficial al României,
Partea I, nr. 544 din 1 septembrie 2001, aprobată cu
modificări prin Legea nr. 234/2002, publicată în Monitorul
Oficial al României, Partea I, nr. 296 din 30 aprilie 2002.
Dispozițiile criticate, asupra cărora Curtea urmează să
se pronunțe, au următorul cuprins:
— Art. 11. alin. (1): îÎnchirierea sau folosirea de către
persoanele fizice ori juridice a spațiilor aflate în proprietatea
comună a proprietarilor se face numai prin contract de
închiriere sau de folosință, semnat din partea asociației de
proprietari de către președinte, pe baza hotărârii adunării
generale a proprietarilor, cu acordul proprietarilor direct
afectați.“
Dispozițiile constituționale considerate a fi fost încălcate
prin textul criticat sunt cele ale art. 44 alin. (1), care au
următorul cuprins: î(1) Dreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“
Autorul excepției susține, în esență, că prevederile
legale criticate sunt neconstituționale, deoarece stabilesc ca
îfolosința spațiului să fie încredințată pe baza hotărârii
adunării generale a proprietarilor [...], în condițiile în care o
asociație de proprietari este alcătuită din proprietari ai unor
imobile din mai multe blocuri, cu mai multe scări [...]“, deși
aceștia înu sunt proprietarii spațiului pentru a-și da acordul
[și] nu au nici un interes în această chestiune“. De
asemenea, se susține că textul criticat prevede că
îînchirierea de către persoanele fizice ori juridice a spațiilor
aflate în proprietatea comună a proprietarilor se face numai
prin contract de închiriere sau folosință, semnat de
președinte, pe baza hotărârii adunării generale a

MONITORUL OFICIAL AL ROMÂNIEI, PARTEA I, Nr. 935/20.X.2005
proprietarilor, cu acordul proprietarilor direct afectați“, ceea
ce încalcă îregula unanimității“.
Examinând excepția de neconstituționalitate, Curtea
reține că, în cauză, se pune problema limitelor stabilite prin
lege cu privire la dreptul de proprietate în cazul bunurilor
aflate în coproprietate forțată și perpetuă (condominium pro
indiviso) în blocurile de locuințe cu mai multe locuințe, în
care, potrivit legii, se constituie asociații de proprietari
[art. 69 alin. 1 din Legea locuinței nr. 114/1996, respectiv
art. 1 și 2 din Ordonanța Guvernului nr. 85/2001].
În legătură cu aceasta, Curtea observă că textul criticat
al Ordonanței Guvernului nr. 85/2001 stabilește condițiile de
închiriere sau folosire a spațiilor aflate în proprietatea
comună a proprietarilor, inclusiv aprobarea prealabilă prin
hotărâre a adunării generale a proprietarilor, cu acordul
proprietarilor direct afectați. Potrivit art. 5 din Ordonanța
Guvernului nr. 85/2001, adunarea generală a proprietarilor
exercită conducerea asociației de proprietari adoptând
hotărâri cu votul a cel puțin jumătate plus unul din numărul
proprietarilor apartamentelor și spațiilor cu altă destinație
decât aceea de locuință din cadrul unei clădiri [art. 4

3

alin. (1) din Regulamentul-cadru al asociațiilor de proprietari —
anexa nr. 2 din Legea locuinței nr. 114/1996].
De asemenea, Curtea reține că dispozițiile art. 44
alin. (1) din Constituție, care reglementează garantarea
dreptului de proprietate privată, prevăd, în același timp, că
atât limitele, cât și conținutul acestui drept îsunt stabilite de
lege“.
Rezultă, în mod evident, că limitele aduse prin lege
dreptului de proprietate, în speță asupra părților destinate
folosirii în comun de către toți proprietarii dintr-o clădire cu
mai multe locuințe, se justifică constituțional prin asigurarea
posibilității efective de administrare, folosire, întreținere și
exploatare a imobilului în interesul tuturor proprietarilor de
locuințe din acel imobil.
În ceea ce privește susținerea autorului excepției,
referitoare la respectarea, în speță, a condițiilor prevăzute
de lege cu privire la asigurarea folosirii spațiului comun în
litigiu, inclusiv a condițiilor de constituire a asociației de
proprietari, Curtea reține că aceasta nu reprezintă o
problemă de constituționalitate, ci de aplicare a legii de
competența exclusivă a instanței judecătorești.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1) din Ordonanța Guvernului nr. 85/2001
privind organizarea și funcționarea asociațiilor de proprietari, excepție ridicată de Ioan Sîrbu în Dosarul nr. 6.715/C/2004
al Judecătoriei Galați.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 456
din 20 septembrie 2005

referitoare la excepția de neconstituționalitate a dispozițiilor art. 12 alin. (1)
din Ordonanța Guvernului nr. 2/2001 privind regimul juridic al contravențiilor
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Aurelia Rusu
— procuror
Mihai Paul Cotta
— magistrat-asistent
Pe rol se află soluționarea excepției de neconstituționalitate
a dispozițiilor art. 12 alin. (1) din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială îTransbus Codreanu“ —
S.R.L. Iași în Dosarul nr. 7.758/2004 al Tribunalului Iași.

La apelul nominal, răspunde autorul excepției, prin
avocat, lipsind cealaltă parte, față de care procedura de
citare a fost legal îndeplinită.
Reprezentantul autorului excepției solicită admiterea
acesteia astfel cum a fost formulată. Se arată că, după
întocmirea procesului-verbal de contravenție, contestat în
prezenta cauză, Legea nr. 521 a fost abrogată, iar art. 12
alin. (1) din ordonanța criticată nu prevede ce se întâmplă
în situația în care fapta pentru care s-a stabilit o sancțiune
nu mai este considerată contravenție, iar sancțiunea nu a
fost executată sub imperiul vechii reglementări.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că, în realitate, autorul excepției nu
ridică o problemă de constituționalitate, ci de lămurire și
aplicare a legii.

4

MONITORUL OFICIAL AL ROMÂNIEI, PARTEA I, Nr. 935/20.X.2005
C U R T E A,

având în vedere actele și lucrările dosarului, constată
următoarele:
Prin Încheierea din 8 februarie 2005, pronunțată în
Dosarul nr. 7.758/2004, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 12 alin. (1) din Ordonanța Guvernului
nr. 2/2001, excepție ridicată de Societatea Comercială
îTransbus Codreanu“ — S.R.L. Iași în dosarul menționat,
având ca obiect judecarea contestației în anulare formulate
de autorul excepției împotriva unei decizii civile.
În motivarea excepției de neconstituționalitate, autorul
acesteia susține că prevederile art. 12 alin. (1) din
Ordonanța Guvernului nr. 2/2001 încalcă dispozițiile art. 15
alin. (2) din Constituție, care, în urma revizuirii, a consacrat
principiul retroactivității legii și în materie contravențională.
Se arată că prevederile legale criticate reprezintă o normă
anterioară Constituției republicate, neputând opera o
abrogare implicită a acesteia, în temeiul art. 154 alin. (1)
din Legea fundamentală, ci este necesară o abrogare
expresă a dispoziției legale neconstituționale, care să fie
constatată de Curtea Constituțională.
Autorul excepției consideră că dispoziția legală criticată
este neconstituțională în măsura în care un organ
constatator a aplicat sancțiunea, iar ulterior a intervenit un
act normativ nou care a abrogat expres vechiul act
normativ și care nu mai prevede și nu mai sancționează
contravențional fapta respectivă. Dacă principiul
constituțional al retroactivității a fost consacrat și în materie
contravențională în aceeași măsură ca în materia penală,
înseamnă, în opinia autorului excepției, că atât
consecințele, cât și efectele vor fi aceleași. Ca atare, se
arată în continuare, dacă un organ constatator a aplicat o
sancțiune contravențională și, ulterior, printr-un act
normativ, fapta nu mai este considerată contravenție, ea nu
se mai execută, contravenientul bucurându-se de toate
drepturile, fără a mai suporta consecințele pecuniare ale
faptei săvârșite.
Tribunalul Iași
consideră
că
excepția
de
neconstituționalitate este întemeiată. Se arată că îîn raport
cu art. 15 alin. (2) și art. 148 alin. (2) din Constituție,
coroborate cu prevederile art. 6 din Convenția pentru
apărarea drepturilor omului și a libertăților fundamentale, nu
s-ar putea angaja o eventuală răspundere contravențională
unei persoane pentru o contravenție săvârșită în trecut, în
condițiile în care această faptă nu mai este considerată
contravenție, chiar și atunci când sancțiunea a fost aplicată
și nu a fost executată până la apariția noului act normativ
care o dezincriminează“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere, se arată că dispozițiile legale criticate îinstituie, în
materia faptelor ce constituie contravenții, o soluție similară
celei existente în dreptul penal cu privire la aplicarea
retroactivă a legii penale mai favorabile“. Totodată, se
apreciază că textul constituțional al art. 15 nu este încălcat
îatâta timp cât dispozițiile criticate fac referire la
nesancționarea faptelor ce nu mai sunt calificate drept
contravenție, fără a se face distincție dacă această
nesancționare privește aplicarea sau executarea sancțiunii“.

În punctul de vedere prezentat, este menționată Decizia
Curții Constituționale nr. 537 din 7 decembrie 2004,
referitoare la excepția de neconstituționalitate a dispozițiilor
art. 12 alin. (1) din Ordonanța Guvernului nr. 2/2001.
Guvernul arată că prin decizia respectivă Curtea a
constatat că, îîn realitate, autorul excepției nu ridică o
problemă de constituționalitate, ci o problemă de aplicare a
legii, de competența instanței de judecată“.
Avocatul Poporului consideră că dispozițiile criticate
sunt constituționale. În motivarea acestui punct de vedere,
se arată, referitor la critica de neconstituționalitate față de
prevederile art. 15 alin. (2) din Constituție și cele ale art. 6
din Convenția pentru apărarea drepturilor omului și a
libertăților fundamentale, că îprevederile legale criticate au
ca obiect dezincriminarea cu titlu general a faptei săvârșite
și produc efecte pentru viitor începând cu momentul intrării
în vigoare a actului normativ și, prin urmare, efectele care
s-au produs sub imperiul actului normativ anterior rămân
câștigate cauzei și încetează de la data apariției noului act
normativ“.
Avocatul Poporului face referire la deciziile Curții
Constituționale nr. 25/2003, nr. 197/2003, nr. 318/2003,
nr. 323/2003 și nr. 83/2004, prin care s-a statuat că
legislația din România intră sub incidența prevederilor art. 6
din Convenția pentru apărarea drepturilor omului și a
libertăților fundamentale. Astfel, se arată în continuare,
îo eventuală sancționare contravențională a unei persoane
pentru o faptă săvârșită în trecut, în condițiile în care
această faptă nu mai constituie, în prezent, contravenție,
apare ca fiind nejustificată“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 12 alin. (1) din Ordonanța Guvernului
nr. 2/2001 privind regimul juridic al contravențiilor, publicată
în Monitorul Oficial al României, Partea I, nr. 410 din
25 iulie 2001, aprobată cu modificări prin Legea
nr. 180/2002, publicată în Monitorul Oficial al României,
Partea I, nr. 268 din 22 aprilie 2002, cu modificările și
completările ulterioare.
Dispozițiile criticate ca fiind neconstituționale au
următorul cuprins:
— Art. 12 alin. (1): î(1) Dacă printr-un act normativ fapta
nu mai este considerată contravenție, ea nu se mai
sancționează, chiar dacă a fost săvârșită înainte de data intrării
în vigoare a noului act normativ.“
Textul constituțional invocat în susținerea excepției este
art. 15 alin. (2), care are următorul cuprins:
î(2) Legea dispune numai pentru viitor, cu excepția legii
penale sau contravenționale mai favorabile“.
Autorul acesteia apreciază, în esență, că dispozițiile
criticate încalcă principiul legii contravenționale mai
favorabile, consacrat de art. 15 alin. (2) din Constituție,
întrucât, ulterior, îa intervenit un act normativ nou care

MONITORUL OFICIAL AL ROMÂNIEI, PARTEA I, Nr. 935/20.X.2005
a abrogat expres vechiul act normativ și care nu mai
prevede și nu mai sancționează fapta respectivă ca
contravenție“.
Examinând excepția de neconstituționalitate, Curtea
reține că în jurisprudența sa s-a mai pronunțat asupra
excepției de neconstituționalitate a dispozițiilor art. 12
alin. (1) din Ordonanța Guvernului nr. 2/2001 în sensul
respingerii acesteia.
Prin Decizia nr. 537 din 7 decembrie 2004, publicată în
Monitorul Oficial al României, Partea I, nr. 74 din
21 ianuarie 2005, Curtea a respins excepția de
neconstituționalitate a dispozițiilor art. 12 din Ordonanța
Guvernului nr. 2/2001, prin raportare la dispozițiile art. 15
alin. (2) din Constituție. În considerentele deciziei, Curtea a
reținut că îîntre dispoziția legală criticată și textul
constituțional invocat nu există incompatibilitate. În realitate,

5

autorul excepției nu ridică o problemă de constituționalitate,
ci o problemă de aplicare a legii, de competența instanței
de judecată, eventual, de completare a acesteia, ceea ce
depășește competența Curții Constituționale, întrucât,
potrivit dispozițiilor art. 2 alin. (3) din Legea nr. 47/1992
privind organizarea și funcționarea Curții Constituționale,
«Curtea Constituțională se pronunță numai asupra
constituționalității actelor cu privire la care a fost sesizată,
fără a putea modifica sau completa prevederile supuse
controlului»“.
Soluția Curții Constituționale în cauza respectivă,
precum și considerentele care au stat la baza acesteia își
păstrează valabilitatea și în cauza de față, întrucât nu se
invocă elemente noi de natură a schimba această
jurisprudență.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 alin. (1) din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială îTransbus Codreanu“ — S.R.L. Iași în
Dosarul nr. 7.758/2004 al Tribunalului Iași.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru autorizarea Casei Naționale de Asigurări de Sănătate
să garanteze deschiderea unei linii de credit
Având în vedere că bugetul pentru anul 2005 al Fondului național unic de asigurări sociale de sănătate nu
conține resurse suficiente pentru acoperirea arieratelor aferente anului 2004 și pentru acoperirea pachetului de servicii
medicale de bază și contravalorii medicamentelor acordate în anul 2005, precum și riscul de blocare a acordării serviciilor
medicale și medicamentelor în ambulatoriu pentru asigurați ca urmare a neîndeplinirii angajamentelor financiare prevăzute
de Ordonanța Guvernului nr. 42/2005 privind reglementarea unor măsuri financiare în domeniul sanitar, este necesară
identificarea în regim de urgență a unor noi soluții de plată, care să asigure continuarea acordării asistenței medicale
pentru populație.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se autorizează Casa Națională de
Asigurări de Sănătate să garanteze deschiderea unei linii
de credit la instituții bancare agreate de Ministerul Sănătății,
Casa Națională de Asigurări de Sănătate și Ministerul
Finanțelor Publice, în limita sumelor prevăzute de Ordonanța
Guvernului nr. 42/2005 privind reglementarea unor măsuri
financiare în domeniul sanitar și nedecontate până la

1 octombrie 2005, cu termen de scadență 31 ianuarie
2006.
(2) În bugetul Fondului național unic de asigurări sociale
de sănătate pentru anul 2006 se vor cuprinde sume pentru
acoperirea sumelor utilizate din linia de credit.
Art. 2. — (1) Plățile efectuate din linia de credit către
furnizorii de servicii medicale și medicamente în termenul

6

MONITORUL OFICIAL AL ROMÂNIEI, PARTEA I, Nr. 935/20.X.2005

prevăzut la art. 1 alin. (1) se vor face în condițiile în care
furnizorii optează să suporte costurile de finanțare, aplicate
paritar în funcție de data la care se va folosi linia de
credit.
(2) Costurile aferente utilizării liniei de credit deschise la
o instituție bancară în condițiile prevăzute la art. 1 alin. (1),
după data de 31 ianuarie 2006, se vor suporta din Fondul
național unic de asigurări sociale de sănătate.
Art. 3. — Ministerul Finanțelor Publice, Ministerul
Sănătății și Casa Națională de Asigurări de Sănătate vor

elabora norme de aplicare a prevederilor art. 1 și 2 în
termen de 15 zile de la publicarea în Monitorul Oficial al
României, Partea I, a prezentei ordonanțe de urgență.
Art. 4. — Pe data intrării în vigoare a prezentei
ordonanțe de urgență se abrogă art. 5, 6 și art. 7 alin. (1),
precum și alte dispoziții contrare din Ordonanța Guvernului
nr. 42/2005 privind reglementarea unor măsuri financiare în
domeniul sanitar, publicată în Monitorul Oficial al României,
Partea I, nr. 667 din 26 iulie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
Președintele Casei Naționale de Asigurări de Sănătate,
Cristian Vlădescu
București, 29 septembrie 2005.
Nr. 137.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind Planul național de intervenție în pandemia de gripă și constituirea Comitetului național
și a comitetelor județene de intervenție în caz de pandemie de gripă
În temeiul prevederilor Legii nr. 100/1998 privind asistența de sănătate publică, cu modificările și completările
ulterioare, și ale Hotărârii Guvernului nr. 168/2005 privind organizarea și funcționarea Ministerului Sănătății, cu modificările
și completările ulterioare,
văzând Referatul de aprobare al Direcției de sănătate publică nr. E.N. 2.274 din 11 octombrie 2005,
ministrul sănătății emite prezentul ordin.
Art. 1. — Se aprobă Planul național de intervenție în
pandemia de gripă, prevăzut în anexa nr. I.
Art. 2. — Se aprobă componența Comitetului național și
a comitetelor județene de intervenție în caz de pandemie
de gripă, prevăzută în anexa nr. II.
Art. 3. — Se abrogă prevederile Ordinului ministrului
sănătății nr. 861/2004 privind organizarea Comitetului

național și a comitetelor județene de intervenție în caz de
pandemie de gripă, precum și alte dispoziții contrare.
Art. 4. — Anexele nr. I și II fac parte integrantă din
prezentul ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul sănătății,
Gheorghe Eugen Nicolăescu

București, 13 octombrie 2005.
Nr. 1.094.

7

MONITORUL OFICIAL AL ROMÂNIEI, PARTEA I, Nr. 935/20.X.2005
ANEXA Nr. I

PLAN NAȚIONAL
de intervenție în pandemia de gripă
Abrevieri:
MS
CNIP
CJIP
CNG — IC
CNAS
OMS
ANM
DSP
ISP
MAI
MApN
MTCT
MJ
MEC
SRI
SIE
INCDMI
îCantacuzino“

—
—
—
—
—
—
—
—
—
—
—
—
—
—
—
—
—

Ministerul Sănătății
Comitetul Național de Intervenție în caz de Pandemie de Gripă
Comitetul județean de intervenție în caz de pandemie de gripă
Centrul Național de Gripă — Institutul Cantacuzino
Casa Națională de Asigurări de Sănătate
Organizația Mondială a Sănătății
Agenția Națională a Medicamentului
Direcția de sănătate publică
Institutul de Sănătate Publică
Ministerul Administrației și Internelor
Ministerul Apărării Naționale
Ministerul Transporturilor, Construcțiilor și Turismului
Ministerul Justiției
Ministerul Educației și Cercetării
Serviciul Român de Informații
Serviciul de Informații Externe
Institutul Național de Cercetare-Dezvoltare în Microbiologie
și Imunologie îCantacuzino“

Declarație de principii:
— MS este de acord și susține participarea României la
măsurile de intervenție națională, regională și internațională
în cazul unei pandemii de gripă.
— MS, prin ministrul sănătății, va asigura implicarea
Guvernului și a organelor administrative locale în luarea
unor decizii politice, economico-financiare și sociale în cazul
apariției unei pandemii de gripă.
— Pandemia de gripă fiind considerată calamitate,
Guvernul și implicit MS vor asigura participarea la măsurile
de intervenție a reprezentanților tuturor segmentelor de
activitate ale societății.
A. Obiective:
— reducerea îmbolnăvirilor, complicațiilor și a deceselor;
— limitarea disrupției sociale și a pierderilor economice.
B. Direcții (activități/acțiuni)
I. Măsuri generale (organizatorice):
— constituirea CNIP și a CJIP;
— elaborarea planurilor locale (județene) de intervenție
în pandemia de gripă.
II. Măsuri specifice:
1. supraveghere;
2. managementul cazurilor;
3. chimioprofilaxia și vaccinarea extensivă a populației;
4. terapia antivirală a gripei severe și/sau complicate.
III. Faze ale pandemiei de gripă și nivelurile de
pregătire
Perioada interpandemică

Faza 1. Nici un nou subtip de virus gripal nu a fost
detectat în populația umană. Un subtip de virus gripal care
a cauzat infecție umană poate fi prezent la animale. Dacă

este prezent la animale, riscul1) infecției sau bolii la om
trebuie să fie considerat scăzut.
Faza 2. Nici un nou subtip de virus gripal nu a fost
detectat în populația umană. Totuși un subtip de virus
gripal circulant la animale are un risc1) important de boală
la om.
Perioada de alertă pandemică

Faza 3. Infecție (infecții) umană (umane) cu un nou
subtip, dar fără transmitere de la persoană la persoană
sau, în cele mai rare situații, cu răspândire la un contact
strâns2).
Faza 4. Mic focar (mici focare) cu noul subtip de virus
cu transmitere limitată de la persoană la persoană, dar
răspândirea este bine localizată geografic, sugerând că
virusul nu este bine adaptat la om2).
Faza 5. Focar mai mare (focare mai mari), dar
transmiterea de la persoană la persoană este încă limitată,
sugerând că virusul devine din ce în ce mai bine adaptat
la om, dar nu poate fi încă pe deplin transmisibil (este un
risc important de pandemie)2).
Perioada pandemică

Faza 6. Transmitere crescută și susținută în populația
generală2).
Perioada postpandemică

Revenirea la perioada interpandemică.
IV. Comunicații:
— circuitul informațiilor specializate;
— circuitul informațiilor de interes public;
— alertarea/avertizarea populației.

1) Diferența dintre fazele 1 și 2 se bazează pe riscul infecției umane sau al bolii cauzate de tulpini circulante la animale. Distincția se
bazează pe diferiți factori și pe importanța lor conform cu cunoștințele științifice. Factorii pot include: patogenitatea la animal și om; apariția la animalele
domestice și din ferme sau numai la cele sălbatice; dacă virusul este enzoonotic ori epizoonotic, localizat geografic sau larg răspândit; alte informații
despre genomul viral și/sau alte informații științifice.
2) Distincția dintre fazele 3, 4, 5 și 6 se bazează pe evaluarea riscului unei pandemii. Trebuie să fie luați în considerare diferiți factori și
importanța lor conform cu cunoștințele științifice. Factorii pot include: rata de transmitere; localizarea geografică și răspândirea; severitatea bolii; prezența
genelor provenind din tulpini umane (dacă virusul a derivat dintr-o tulpină animală); alte informații despre genomul viral și/sau alte informații științifice.

8

MONITORUL OFICIAL AL ROMÂNIEI, PARTEA I, Nr. 935/20.X.2005

C. Metodologie
I. Măsuri generale
a. Structuri de comandă/coordonare/decizie
1. la nivel central: CNIP (MS, CNG—IC) — componența (model OMS)

• lărgită:
a) reprezentanți ai autorității (care poate funcționa în
caz de necesitate):
— MS — Direcția de sănătate publică (director, director
adjunct);
— DSP județene și a municipiului București (director
executiv, director adjunct — medicină preventivă);
— ANM (președinte sau șef compartiment produse
biologice);
— MS — Direcția generală farmaceutică și aparatură
medicală (director general);
— CNG — IC (șef centru și responsabil compartiment
diagnostic);
— directorul Institutului de Virusologie și/sau șeful
laboratorului de gripă;
— copreședinții Comisiei Naționale de Epidemiologie;
— copreședinții Comisiei Naționale de Boli Infecțioase;
b) Asociația Națională a Medicilor de Familie
(președinte); asociațiile județene ale medicilor de familie
(președinți); directorul Institutului Național de Pneumologie
îMarius Nasta“; șefii secțiilor de pneumologie județene sau
pneumologi desemnați de aceștia; reprezentant al
sindicatului sau al Asociației Naționale a Asistenților
Medicali; un reprezentant al Colegiului Medicilor din
România și un reprezentant al Colegiului Farmaciștilor din
România;
c) șefii compartimentelor de virusologie și epidemiologie
din ISP-uri (București, Cluj-Napoca, Timișoara, Iași); șefii
catedrelor de microbiologie sau ai disciplinelor de
virusologie (București, Arad, Craiova, Cluj-Napoca, Brașov,
Iași, Constanța, Sibiu, Oradea, Timișoara); șefii disciplinelor
de epidemiologie din aceleași universități; șefii clinicilor și
ai catedrelor de boli infecțioase;
d) directorul Laboratorului Central de Diagnostic
Veterinar și/sau șeful compartimentului de virologie; șefii
laboratoarelor sanitar-veterinare județene și/sau virologi
desemnați; șefii catedrelor de microbiologie sau ai
disciplinelor de virologie din facultățile de medicină
veterinară;
e) reprezentanți ai producătorului național de vaccin
gripal (directorul adjunct de producție și coordonatorul ariei
de producție a vaccinului gripal din INCDMI îCantacuzino“);
f) reprezentanți ai Asociației Importatorilor și
Exportatorilor de Produse Farmaceutice și ai distribuitorilor;
g) un reprezentant al Ministerului Muncii, Solidarității
Sociale și Familiei;
h) reprezentanți ai direcțiilor județene de asistență și
protecție socială;
i) șeful compartimentului de combatere și profilaxie a
bolilor infecțioase din direcțiile de sănătate ale MApN și
MAI;
j) un reprezentant al apărării civile — organ central;
k) un reprezentant al Crucii Roșii — organism central
și, eventual, al Semilunii Roșii;
l) reprezentant/reprezentanți al/ai cultelor religioase;
m) reprezentanți ai mass-media (ziare, televiziuni, agenții
de presă, radio);
• nucleu central (executiv) cu activitate permanentă:
— un reprezentant al direcției de sănătate publică
(director);
— un reprezentant al Direcției generale farmaceutice și
aparatură medicală din MS;

— un reprezentant al Direcției generale de asistență
medicală, structuri sanitare și salarizare (director
general/director adjunct) din MS;
— un reprezentant al CNG — IC (șef centru);
— director adjunct programe de sănătate din INCDMI
îCantacuzino“;
— un specialist în producția de vaccin gripal;
— directorul general al INCDMI îCantacuzino“;
— un reprezentant al Institutului Național de
Pneumologie îMarius Nasta“ (director);
— un reprezentant al Direcției medicale din MApN
(director adjunct);
— un reprezentant al Direcției medicale din MAI
(director adjunct);
— un reprezentant al Direcției medicale din MTCT
(epidemiolog-șef);
— un reprezentant al structurii medicale din MJ;
— un reprezentant al structurii medicale din SRI;
— un reprezentant al structurii medicale din SIE;
— un reprezentant al MAI (personal nemedical, ca
reprezentant al administrației locale);
— un reprezentant al Inspectoratului General pentru
Situații de Urgență (personal de specialitate, nemedical);
— copreședinții Comisiei Naționale de Epidemiologie
a MS;
— copreședinții Comisiei Naționale de Boli Infecțioase
a MS;
— un reprezentant al ANM (șef compartiment produse
biologice);
— un reprezentant al Asociației Naționale a Medicilor
de Familie;
— un reprezentant al mass-media;
2. la nivel local: componența recomandată a CJIP (DSP):

— director adjunct medicină preventivă din DSP;
— șef compartiment epidemiologie din DSP;
— șefi ai clinicilor universitare/secțiilor cu profil de boli
infecțioase, medicină internă, pediatrie, pneumologie;
— un reprezentant al colegiului județean al farmaciștilor;
— șef laborator județean microbiologie al DSP;
— un reprezentant al casei județene de asigurări de
sănătate;
— un reprezentant medical al MAI, din cadrul centrelor
medicale județene, respectiv al municipiului București, din
rețeaua proprie;
— un reprezentant medical al MAI;
— un reprezentant al structurii medicale din SRI;
— un reprezentant al structurii medicale din SIE;
— un reprezentant al autorității județene sanitar-veterinare;
— președintele asociației județene a medicilor de
familie;
— directorul stației de salvare județene;
— un reprezentant al mass-media.
b. Unități efectoare:

— supraveghere: DSP-uri județene și a municipiului
București (cabinete medici de familie, laboratoare județene,
compartiment
epidemiologie),
direcții
medicale
(compartiment epidemiologie: MApN/MAI/MTCT, CNG — IC,
Institutul de Diagnostic și Sănătate Animală);
— managementul cazurilor: DSP-uri județene (medici de
familie, spitale, stații de ambulanță, farmacii, depozite de
medicamente);
— chimioprofilaxia și vaccinarea extensivă a populației:
DSP-uri județene (cabinete medici de familie, centre de
vaccinare);
— producția de vaccin: INCDMI îCantacuzino“ (în funcție
de posibilități, suplimentare de doze prin achiziții/redistribuiri
— OMS); distribuția de vaccin și antivirale: națională (MS),
locală (DSP-uri, farmacii și depozite);

MONITORUL OFICIAL AL ROMÂNIEI, PARTEA I, Nr. 935/20.X.2005
— tratamentul antiviral al gripei severe/complicate:
cabinete medici de familie, spitale.
II. Măsuri specifice
1. Supraveghere:

a) monitorizarea circulației virusurilor gripale umane prin
izolarea/detecția de virusuri din produsele patologice
recoltate în orice zonă a țării din focare și de la persoane
cu afecțiuni compatibile cu gripă, din ambulator, internate
sau care provin/au efectuat călătorii din/în zone afectate în
sezonul curent sau în afara acestuia în cazul izbucnirii unei
pandemii;
b) monitorizarea circulației virusurilor gripale animale de
către autoritățile sanitare veterinare cu asistența CNG — IC;
c) extinderea folosirii diagnosticului serologic cu
asistența CNG — IC în toate laboratoarele județene (DSP)
și/sau în laboratoarele din clinicile (spitalele) de boli
infecțioase (unde este cazul, dotare și instruire de
personal);
d) prepararea și furnizarea de reactivi pentru
diagnosticul serologic (HI) laboratoarelor județene de către
CNG — IC;
e) supravegherea evoluției indicatorilor nespecifici ai
activității gripale (morbiditate, mortalitate, absenteism,
consum de medicamente etc.);
f) prepararea de reactivi pentru diagnosticul virologic
(caracterizarea antigenică a izolatelor) din virusurile de
referință pentru sezonul curent și din virusul pandemic
(sursa OMS) de către CNG — IC.
2. Managementul cazurilor:

a) asigurarea asistenței primare (consultații, vizite la
domiciliu);
b) asigurarea asistenței de urgență (ambulanță, camere
de gardă, terapie intensivă);
c) asigurarea spațiilor de spitalizare;
d) asigurarea rezervelor de medicamente și a
materialelor sanitare (seringi, ace, măști etc.).
3. Chimioprofilaxia și vaccinarea extensivă a populației:

— alegerea strategiei vaccinale și stabilirea necesarului
optim de doze de vaccin;
— stabilirea necesarului de antivirale pentru profilaxie și
tratarea cazurilor severe.
III. Descrierea fazelor și nivelurilor de pregătire:
Perioada interpandemică

Faza 1. Nici un nou subtip de virus gripal nu a fost
detectat în populația umană. Un subtip de virus gripal care
a cauzat infecție umană poate fi prezent la animale. Dacă
este prezent la animale, riscul infecției sau bolii la om
trebuie să fie considerat scăzut.
Faza 2. Nici un nou subtip de virus gripal nu a fost
detectat în populația umană. Totuși un subtip de virus
gripal circulant la animale posedă un risc important de
boală la om.
Acțiuni ce trebuie luate: supravegherea și controlul
gripei conform cu planul anual de acțiune.
Perioada de alertă pandemică

Faza 3. Infecție (infecții) umană (umane) cu un nou
subtip, dar fără transmitere de la persoană la persoană,
sau în cele mai rare situații, cu răspândire la un contact
strâns.
Acest nivel de pregătire se instituie după primele
raportări privind izolarea unui nou subtip viral, fără să
existe dovezi clare de răspândire a unui astfel de virus
sau a unei activități în focar asociate noului virus.

9

Acțiuni ce trebuie luate:
— intensificarea supravegherii prin creșterea izolatelor
de virus gripal și diagnostic serologic;
— cererea de reactivi — de la OMS — pentru noul
subtip de virus gripal;
— caracterizarea antigenică, izolatele care diferă
semnificativ de tulpinile circulante sunt trimise centrelor
regionale de referință;
— monitorizarea persoanelor care călătoresc către sau
dinspre zonele unde noul subtip de virus gripal a fost
izolat.
Faza 4. Mic focar (mici focare) cu noul subtip de virus
cu transmitere limitată de la persoană la persoană, dar
răspândirea este bine localizată geografic, sugerând că
virusul nu este bine adaptat la om.
Acest nivel de pregătire se instituie în momentul în care
s-au confirmat două sau mai multe cazuri de infecție cu
noul subtip viral la om, dar când capacitatea virusului de a
se răspândi imediat de la om la om și de a cauza multiple
focare care ar putea duce la apariția epidemiilor rămâne
redusă (mică).
Acțiuni ce trebuie luate:
— transmiterea definiției de caz referitoare la noul
subtip viral tuturor partenerilor din sistemul de
supraveghere;
— intensificarea supravegherii naționale prin creșterea
numărului de izolate și caracterizarea lor, folosindu-se
reagenți preparați pentru noul subtip viral — trimiterea de
urgență a izolatelor asemănătoare noului subtip viral la
centrele regionale de referință;
— supravegherea persoanelor;
— participarea intensă la supravegherea regională și
internațională;
— pregătirea producătorului național în vederea
preparării vaccinului cu noul subtip viral;
— creșterea capacității de producție, autorizarea și
distribuirea rapidă a vaccinului;
— activarea planului de pregătire pandemică.
Faza 5. Focar mai mare (focare mai mari), dar
transmiterea de la persoană la persoană este încă limitată,
sugerând că virusul devine din ce în ce mai bine adaptat
la om, dar nu poate fi încă pe deplin transmisibil (este un
risc important de pandemie).
Acest nivel de pregătire se referă la situația în care
transmiterea la om a noului subtip viral a fost confirmată
de existența unor dovezi clare privind răspândirea de la
om la om, în rândul populației generale, cum ar fi cazurile
secundare care rezultă în urma contactului cu un caz
indice, cu cel puțin un focar având o durată de minimum
două săptămâni într-o țară.
Acțiuni ce trebuie luate:
— transmiterea definiției de caz referitoare la noul
subtip viral tuturor partenerilor din sistemul de
supraveghere;
— creșterea numărului de izolate și caracterizarea lor,
folosindu-se reagenți preparați pentru noul subtip viral și
cele care sunt diferite de tulpinile de referință sunt trimise
la centrul regional de referință pentru gripă;
— prepararea vaccinului, folosindu-se noul subtip,
simultan cu prepararea vaccinului pentru sezonul curent;
— evaluarea capacității de producție, alocarea de
fonduri guvernamentale pentru producție, optimizarea
distribuției vaccinului și studierea posibilității (prin consultări
internaționale — via OMS) pentru a cumpăra de la alți
producători un număr de doze pentru a crește acoperirea
vaccinală a populației;

10

MONITORUL OFICIAL AL ROMÂNIEI, PARTEA I, Nr. 935/20.X.2005

— intensificarea diseminării informațiilor primite de la
OMS cu privire la caracteristici particulare la noul virus,
răspândirea și controlul acestuia;
— folosirea informațiilor referitoare la noul subtip pentru
activarea și reactualizarea planului național de pregătire.
Perioada pandemică

Faza 6. Transmitere crescută și susținută în populația
generală2).
Debutul unei pandemii se declară în momentul în care
OMS confirmă faptul că un virus cu un nou subtip
hemaglutininic, în comparație cu tulpinile epidemice recente,
începe să provoace apariția mai multor focare în cel puțin
o țară și să se răspândească în alte țări, având un model
epidemiologic al bolii care indică existența unei mari
probabilități de apariție a morbidității severe și a mortalității
în cel puțin un segment al populației.
Acest nivel de pregătire este necesar în momentul în
care apar focare și epidemii în mai multe țări și are loc o
răspândire a virusului de la o regiune la alta.
Creșterea activității în statele sau regiunile afectate
inițial a încetat sau s-a modificat, dar în alte zone continuă
să apară focare și epidemii.
Pe baza experienței acumulate, se așteaptă ca în
decurs de 3—9 luni de la data primei epidemii să apară
cel puțin al doilea val sever de epidemie în unele state.
Acțiuni ce trebuie luate:
— diseminarea recomandărilor OMS cu privire la
compoziția și folosirea vaccinului preparat cu noul subtip
(doze, scheme);
— asigurarea acoperirii vaccinale conform opțiunilor
strategice adoptate și creșterea acesteia prin import de
vaccinuri;
— diseminarea instrucțiunilor de folosire a antiviralelor;
— reactualizarea măsurilor de răspuns, în funcție de
caracteristicile noului virus și implementarea lor rapidă
conform cu planul național de pregătire;
— monitorizarea intensificată a virusurilor gripale (izolare
și caracterizare) și supravegherea evoluției indicatorilor
nespecifici (mortalitate, morbiditate, absenteism etc.);
— participarea la activități comune cu diferite state
(vecini);
— continuarea monitorizării noului subtip de virus gripal
și impactului său;
— evaluarea distribuției de vaccin, acoperirii vaccinale și
posibilităților de creștere;
— diseminarea instrucțiunilor reactualizate de folosire a
antiviralelor;
— evaluarea eficienței măsurilor de intervenție și
necesitatea sprijinului internațional pentru situații speciale;
— continuarea participării la acțiuni regionale;
— continuarea supravegherii intensive a evoluției
pandemiei;
— evaluarea eficienței antiviralelor și necesitatea
sprijinului internațional pentru asigurarea unor cantități
suficiente pentru controlul pandemiei;
— evaluarea nivelului de acoperire vaccinală față de
rata de atac.
Perioada postpandemică

Revenirea la perioada interpandemică.
OMS va raporta momentul în care perioada pandemiei
s-a încheiat, existând o mare probabilitate de reapariție în
decurs de 2—3 ani.
Acțiuni ce trebuie luate:
— evaluarea impactului pandemic global și eficiența
măsurilor de intervenție, precum și modificarea
corespunzătoare a planului național de pregătire.
2)

Vezi nota 2) de la pag. 7.

IV. Comunicații
1. Circuitul informațiilor specializate

a) perioadele interpandemice:
OMS (FLUNET/e-mail/WER)
CNG/MS (e-mail, fax,
tel., Basic)
DSP-uri (unități sanitare)/ISP-uri
EISS/EUROGROG (site-internet/buletine/e-mail) CNG
(e-mail/fax, tel., Basic)
DSP-uri/ISP-uri
(unități
santinelă);
b) în pandemie:
OMS (celula de criză)/EISS (FLUNET, site-EISS, e-mail,
fax, tel., buletine electronice
CNIP &MS&CNG)
(email, fax, tel., buletine zilnice) DSP/ISP-uri (toate unitățile
sanitare)
2. Circuitul informațiilor de interes public:

a) în perioadele interpandemice:
MS & CNG — birou de presă (comunicate periodice, note,
conferințe de presă, buletine, site-MS/CNG, publicații,
radio, tv., agenții de presă);
b) în pandemie:
CNIP (MS/CNG) — birou de presă (comunicate zilnice,
conferințe de presă, buletin zilnic, site-MS/CNG — pentru
mass-media
publicații, radio-tv, agenții de presă
3. Alertarea/avertizarea populației

— directă prin: postere, afișe, fluturași, site-CNIP pentru
public, hote-line telefonic;
— indirectă prin mass-media (publicații, radio-tv).
D. Legislație și reglementări
E. Baza materială a intervenției
PREGĂTIREA INTERVENȚIEI

A. Măsuri specifice:
I. Supraveghere

1. Gripă umană
1.1. Perioadele interpandemice:
a) izolări și detecții de virusuri gripale:

— se vor recolta produse patologice și se vor trimite la
CNG — IC (conform unui protocol transmis unităților
sanitare prin DSP-uri): săptămânal (monizorizare activă) de
către cele 17 unități santinelă în perioada octombrie—
aprilie și în orice moment al sezonului, de către toate
unitățile sanitare din țară, în cazul apariției de focare sau
episoade epidemice (suspiciuni). Trimiterea produselor
patologice se poate face prin curier sau prin poștă rapidă;
— în spitalele de boli infecțioase (cel puțin în cele din
centrele universitare) sau în orice spital (în funcție de
posibilități) se poate efectua un diagnostic rapid (ELISA) la
cazurile clinice de gripă severă sau complicată dacă se are
în vedere un tratament antiviral, dar în mod obligatoriu se
vor trimite produse patologice și pentru izolare de virusuri
gripale (monitorizarea noilor variante);
— în funcție de posibilități, se va încerca selectarea
cazurilor și implicit a produselor patologice cu teste rapide
de tip directigen de către medicii din sistemul santinelă
(după o analiză cost-beneficiu);
b) diagnosticul serologic:

— se poate efectua în orice laborator de spital sau
centru de diagnostic și tratament (de stat ori privat), pe
seruri perechi recoltate de la bolnavii în faza de debut și
convalescență, cu condiția folosirii reagenților de diagnostic
adaptați sezonului curent și procurați de la CNG — IC;
— este obligatoriu de executat în spitalele de boli
infecțioase și în laboratoarele compartimentelor de
epidemiologie județene, furnizorul de reactivi fiind CNG — IC;
— CNG — IC prepară reagenții de diagnostic din
virusurile gripale circulante în sezonul curent trimise de
OMS;

MONITORUL OFICIAL AL ROMÂNIEI, PARTEA I, Nr. 935/20.X.2005
c) supravegherea serologică:

— se efectuează în 16 laboratoare județene pe seruri
unice recoltate de la persoane aparent sănătoase
aparținând grupelor de vârstă: 0—6, 7—14, 15—29, 30—
59, > 60 de ani;
— dă indicații asupra circulației virusurilor gripale și a
statusului imun al populației.
1.2. Perioadele pandemice:
a) izolarea și detectarea de virusuri gripale:

— la indicația expresă a OMS, izolarea tulpinii
pandemice se poate limita la laboratoarele de tip P3,
pentru că, de regulă, virusul nou poate fi de origine aviară
sau porcină care are o agresivitate excesivă pentru om.
CNG — IC va elabora o metodologie specială care va
specifica cine și cum va recolta produsele patologice,
unde și cum se vor trimite;
— dacă OMS nu indică măsuri speciale de manipulare
a produselor patologice, acestea se vor trimite în mod
obligatoriu de urgență la CNG — IC fără a mai încerca un
diagnostic rapid;
— în cazul bolnavilor de gripă care vin din zonele în
care a apărut focarul cu noul virus (confirmare OMS),
aceștia vor fi izolați (spital), iar recoltarea de produse
patologice va fi efectuată doar cu avizul CNG — IC și
eventual de specialiștii acestuia;
b) diagnosticul serologic:

— ținând cont că prepararea reagenților din noua
tulpină pentru testul HI poate dura circa două luni, se
poate folosi RFC care poate preciza diagnosticul de gripă,
mai ales dacă se are în vedere instituirea unui tratament
antiviral;
— reactivii pentru RFC sunt preparați de CNG — IC și
vor fi puși la dispoziție laboratoarelor județene.
II. Managementul cazurilor

1. Diagnosticul clinic (definiție de caz):
a) în perioadele interpandemice se va utiliza de către
medicii practicieni definiția OMS: boală cu un debut brutal
al unor simptome respiratorii (tuse, coriză, rinită) într-un
context infecțios acut (febră, astenie, cefalee, mialgii etc.).
Se va insista pe diagnosticul diferențial al gripei cu răcelile
obișnuite (common cold);
N.B. — apariția testelor rapide de diagnostic a dus la
formularea definiției TRS (test rapid de supraveghere):
debut brutal cu febră la care se asociază cel puțin unul
dintre simptomele generale (frison, transpirații, astenie,
mialgii, somnolență) și cel puțin un simptom respirator
(tuse, faringită, coriză, rinită);
b) în perioada pandemică experții OMS vor formula
definiția de caz adaptată manifestărilor clinice ale variantei
nou-apărute și o vor difuza imediat autorităților naționale și
organismelor implicate în intervenția în caz de pandemie;
— CNG (IC)—MS—CNIP—DSP—CJIP vor transmite
definiția de caz tuturor unităților sanitare de stat și private.
2. Asistența bolnavilor:
a) consultații și vizite la domiciliu:

— rata de atac medie a epidemiilor este de 3%
(1%—5%), iar în cazul unor rate de 10%, 25% și chiar
50% este de așteptat ca numărul consultațiilor și vizitelor
la domiciliu să crească de 3, 8 și, respectiv, 16 ori, ceea
ce impune o sporire a numărului medicilor din asistența
primară prin rezidenți și studenți mediciniști din anii clinici,
dar și al personalului mediu, prin elevii din liceele sanitare
sau școlile sanitare postliceale. În prezent sunt circa
11.000 de medici de familie și circa 25.000 de asistente și
surori medicale;

11

— organizarea de permanențe, acolo unde este posibil,
în cabinetele medicilor de familie, în special în unitățile din
mediul rural;
— raportul dintre consultații și vizite la domiciliu se va
inversa, pentru că, în ciuda creșterii ratei de spitalizare în
medie de până la 15%, marea majoritate a bolnavilor vor fi
izolați la domiciliu din motive de limitare a contaminării, de
insuficiența locurilor din spitale și de conduită de tratament
(repaus);
b) asistența de urgență:

— serviciile de ambulanță de stat și private vor
suplimenta numărul de mașini și personal medico-sanitar,
având în vedere creșterea solicitărilor în funcție de rata de
atac care la copii, precum și la adulți poate fi de 428,
1.142 sau 2.272 pe zi la o populație de circa 2 milioane
(București), iar la o populație în medie de 500.000 de
persoane x 40 de județe, 4.240, 11.420 și 22.720 de
solicitări pe zi. Se va studia posibilitatea folosirii
rezidenților, studenților în medicină, elevilor din școlile
sanitare și, respectiv, a mijloacelor de transport militare,
poliție și pompieri. Se va mări și proporția de ambulanțe
dotate pentru intervenții în urgențele cardiovasculare și
respiratorii;
— camerele de gardă ale spitalelor, indiferent de profil,
vor avea amenajat un compartiment special care să acorde
asistență bolnavilor cu gripă severă și/sau complicată,
reținând bolnavii în secții special organizate, sau să-i
direcționeze spre alte unități;
— se va vaccina în totalitate personalul care acordă
asistență de urgență (categorie prioritară la vaccinare);
c) internarea în spital a cazurilor cu evoluție severă și/sau gripă
complicată:

— se vor amenaja, în funcție de spații și circuite,
saloane sau chiar secții pentru bolnavii mai sus menționați
în spitale de orice profil, fără a se perturba major
activitatea acestora, mai ales dacă ele acordă asistență de
urgență;
— se va urmări vaccinarea în totalitate a personalului
medico-sanitar (categorie prioritară la vaccinare);
— se va face o aprovizionare în cantități suficiente
(eventual stocuri) cu medicamente specifice tratamentului
complicațiilor gripei (antibiotice, antitermice, antitusive etc.),
dar se vor avea în vedere și cele care se adresează
terapiei intensive (cardiovasculare, respiratorii, șoc septic
sau vascular);
— în funcție de rata de atac, numărul de internări va
crește, dar va exista o restricție (limită) impusă de
capacitățile efective ale unităților spitalicești și de
menținerea unei asistențe optime a altor boli care necesită
obligatoriu internare;
d) capacități de spitalizare:

1. total paturi în România: 164.156;
2. nr. de paturi pentru adulți, copii (inclusiv creșe, nounăscuți) = 108.790; 55.360;
3. nr. de paturi pe unele specialități:
— boli interne: 34.716;
— pediatrie: 14.077;
— boli infecțioase: 8.352;
— pneumoftiziologie: 9.861;
e) ierarhizarea unităților spitalicești în funcție de ponderea internărilor în
caz de epidemii majore sau pandemii:

1. spitale/clinici/secții de boli infecțioase de la 50%—
90% (4.176—7.516 paturi disponibile);
2. spitale/clinici/secții de pneumologie de la 30%—80%
(2.958—7.888 paturi disponibile);
3. spitale/clinici/secții medicale (adulți, copii) de la
20%—50%:

12

MONITORUL OFICIAL AL ROMÂNIEI, PARTEA I, Nr. 935/20.X.2005

— boli interne (adulți): 6.943—17.358 de paturi disponibile;
— pediatrie: 2.815—7.038 de paturi disponibile;
— disponibilitatea de paturi în caz de epidemii severe
sau pandemii variază între 16.892—39.800;
4. spitale/clinici/secții de geriatrie de la 30%—100%
(internarea doar a bolnavilor în vârstă cu gripă).
N.B.:
• unitățile menționate vor avea asigurate circuite și spații
separate și vor dispune de saloane cu terapie intensivă;
• ministerele cu rețea sanitară proprie (MApN, MAI,
MTCT etc.) vor organiza spitalizarea cazurilor apărute la
personalul asistat, iar la nevoie pot oferi MS secții și/sau
clinici;
• în județele, orașele, municipiile în care există mai
multe spitale/clinici/secții de profil nemedical (chirurgical) se
poate menține, în funcție de situația reală, câte o
secție/clinică pentru asistența de specialitate (în special de
urgență), iar celelalte pot interna în exclusivitate bolnavi cu
gripă severă și/sau complicată. Fac excepție clinicile de
neuropsihiatrie, chirurgie înalt performantă, obstetricăginecologie, secțiile de terapie intensivă, secțiile de nounăscuți;
• în funcție de rata de atac a gripei, se pot improviza
mai ales în cămine, orfelinate, internate sau în alte instituții
cu caracter închis izolatoare cu paturi doar în condițiile
supravegherii bolnavilor de către cel puțin un medic și un
cadru mediu sanitar;
f) evoluția posibilă a numărului de îmbolnăviri, internări, complicații și
decese în epidemiile curente și pandemii, conform ratelor de atac ale gripei
observate pe perioade mari de timp:

Scenariu — epidemii:
1. epidemii ușoare — rată de atac 1%—2%:
— nr. de îmbolnăviri: 224.500—450.000 pe o durată de
4 săptămâni;
— nr. de internări: 11.225—22.500;
— nr. de complicații: 56.125—112.500 cu internări între
8.017—16.071;
— nr. de decese: 1.084—2.173;
2. epidemii medii — rată de atac 3%—4%:
— nr. de îmbolnăviri: 673.500—898.000 pe durata a
4—6 săptămâni;
— nr. de internări: 33.675—53.880;
— nr. de complicații: 168.375—224.500 cu internări între
25.256—33.675;
— nr. de decese: 3.253—4.338;
3. epidemii severe — rată de atac 5%—7%:
— nr. de îmbolnăviri: 1.122.500—1.571.500 pe o durată
de 6— 8 săptămâni;
— nr. de internări: 56.125—78.575;
— nr. de complicații: 280.625—392.875 cu internări între
33.675—47.145;
— nr. de decese: 5.422—7.591.
Scenariu — pandemii:
4. pandemie cu rată de atac de 10%:
— nr. de îmbolnăviri: 2.245.000 pe o durată de 4—6
luni;
— nr. de internări: 157.150;
— nr. de complicații: 561.250 cu circa 84.187 internări;
— nr. de decese: 10.845;
5. pandemie cu rată de atac 25%:
— nr. de îmbolnăviri: 5.612.500 pe o durată de 6—9
luni;
— nr. de internări: 392.875;
— nr. de complicații: 1.403.125 cu circa 210.468
internări;
— nr. de decese: 27.113;

6. pandemie cu rată de atac de 50% pe o durată de
9—12 luni:
— nr. de îmbolnăviri: 11.225.000;
— nr. de internări: 673.500;
— nr. de complicații: 2.806.250 cu circa 420.937
internări;
— nr. de decese: 54.227;
g) asigurarea rezervelor de produse farmaceutice și de materiale sanitare:

— alegerea antibioticelor se va face de către o comisie
de specialiști (infecționiști, pediatri, interniști, pneumologi și
bacteriologi) care va ține cont de frecvența și tipul
complicațiilor, dar și de germenii mai des implicați
(penumococ, hemophilus influenzae, stafilococ), comisie
care va stabili și proporția orale/parenterale (administrabile
de preferat la internați);
— în funcție de rata de atac trebuie luate în
considerare următoarele tratamente (media ambulatoriu =
4 zile; spital = 7 zile):
— 5% ........... 280.000 de cazuri x 4 zile/internări =
39.200 x 7 zile;
— 10% .........561.000 de cazuri x 4 zile/internări =
84.100 x 7 zile;
— 25% ............1.403.000 cazuri x 4 zile/internări =
210.000 x 7 zile;
— 50% ..........2.806.000 cazuri x 4 zile/internări =
420.000 x 7 zile;
— în principiu se poate lua în calcul necesarul în
situația unei rate de atac de 10% cu disponibilizare
imediată, iar în funcție de evoluție se vor face suplimentări
după posibilități;
— rezervele se fac la nivel județean, iar intervalul de
refacere se stabilește numai de către autoritățile sanitare
locale.
III. Chimioprofilaxia și vaccinarea extensivă a populației

1. Vaccinarea antigripală
a) Alegerea strategiei vaccinale:

— în perioadele interpandemice se va încerca atingerea
parametrilor optimi ai controlului gripei (150 de doze/1.000
de locuitori și acoperirea a cel puțin 50% din populația cu
risc crescut, adică circa 2.500.000 de doze). În prezent în
România se realizează 66 de doze/1.000 de locuitori și o
acoperire de circa 13% a persoanelor cu risc crescut. O
creștere semnificativă s-ar putea realiza prin compensarea
vaccinului de către Casa Națională de Asigurări de
Sănătate (CNAS) la persoanele cu risc crescut (bătrâni,
bolnavi cronici etc.), așa cum se practică în toate țările
europene, și nu de MS care, datorită restricțiilor bugetare,
nu poate cumpăra decât cantități limitate de vaccin (în anul
2003 s-au achiziționat de către MS 1.058.882 de doze);
— în pandemie: avându-se în vedere că în această
situație furnizorul principal (posibil unicul) de vaccin este
producătorul național (IC), se estimează că opțiunea a 3-a
din planul OMS poate fi realizată în România, adică
producerea a circa 5.500.000 de doze de vaccin
monovalent, care ar asigura o acoperire de aproximativ
25% din populația țării, cu condiția extinderii și modernizării
actualei arii de producție prin suport guvernamental. În
funcție de rata de atac și de evoluția pandemiei se poate
apela prin OMS și UE la alți producători pentru a mări
acoperirea vaccinală;
b) producția și distribuția de vaccin gripal:

— numărul de doze și durata producției autohtone sunt
prezentate în anexa nr. II;

MONITORUL OFICIAL AL ROMÂNIEI, PARTEA I, Nr. 935/20.X.2005
— distribuția va fi coordonată și controlată de MS și
DSP-urile județene, care vor asigura și mijloacele de
transport pentru toate zonele țării;
c) administrarea vaccinului:

— grupe prioritare. Conform OMS se vor lua în
considerare următoarele priorități: personalul medico-sanitar,
personalul care lucrează în serviciile esențiale și strategice
comunitare, persoanele instituționalizate de orice vârstă
pentru motive sociale și/sau patologice, persoanele cu risc
crescut la infecția gripală (bătrâni, bolnavi cronici de orice
vârstă), gravidele, copiii mici etc.;
— mod: — administrarea vaccinului va fi asigurată de
echipe prestabilite care pot avea sedii fixe (cabinete
medicale, centre de sănătate, centre de vaccinări) sau care
se vor deplasa în alte locuri (inclusiv locuințe);
— se va asigura o vaccinare rapidă a populației
propuse (25%) în condiții de siguranță;
— se vor respecta cu strictețe prioritățile în caz de
pandemie și se va ține o evidență clară a vaccinaților și a
cantităților de vaccin;
— se vor înregistra și se vor urmări reacțiile adverse.
N.B.: Avându-se în vedere experiența acumulată în
România în decursul mai multor ani privind administrarea
intradermică a vaccinului gripal cu aparate de tip jet
injector echipate cu capete de inoculare de unică folosință,
se va lua în considerare și această metodă de imunizare
în masă care a primit și avizul OMS (reuniunea de la
Geneva, 30 iunie 2004). Avantajele sunt nete: economie de
vaccin (de la 0,5 ml/doză la 0,1 ml/doză), seringi și ace și
nu în ultimul rând rapiditate în administrare, ceea ce
înseamnă creșterea numărului de vaccinări pe unitatea de
timp.
2. Vaccinarea antipneumococică
România nefiind producătoare de vaccin, se pot lua în
considerare următoarele măsuri:
— constituirea unei rezerve de vaccin de circa 50.000—
100.000 de doze achiziționate din import, care să fie
refăcută anual prin administrare la spitalele de geriatrie și
pneumologie;
— menționăm că unele țări, din rațiuni economice
(reducerea complicațiilor, internărilor și deceselor prin
pneumoniile determinate de gripă), administrează
concomitent cu vaccinul gripal și vaccin pneumococic la
persoanele cu risc crescut (bătrâni, persoane cu afecțiuni
cronice bronhopulmonare);
— se vor vaccina sub un control strict în special
persoanele cu risc instituționalizate.
3. Profilaxia prin antivirale
a) inhibitori M2;
b) structura: substanțe din grupa amantadinei
(rimantadinei);
c) sursa: import;
d) caracteristici:
— avantaje: costuri relativ mici;
— dezavantaje: rezistență crescută (30%), toxicitate,
spectru redus (doar virusuri de tip A cu diferențe între
subtipuri);
e) necesarul de doze va fi calculat în funcție de
acoperirea unor grupe prioritare pe o durată de cel puțin
30 de zile. Dacă luăm în considerație că personalul
medico-sanitar reprezintă circa 130.000 de persoane, copiii
și adulții instituționalizați — 100.000, personalul din
serviciile esențiale comunitare, aproximativ 300.000, iar
dintre persoanele peste 65 de ani, cele cu afecțiuni cronice
sunt în număr de 800.000, rezultă un total de 1.330.000
de indivizi care ar putea fi vizați de această profilaxie;

13

f) dozajul se recomandă a fi de:
— 200 mg/zi adulți;
— 100 mg/zi la persoane cu vârsta cuprinsă între
10—15 ani și peste 65 de ani;
— 2—4 mg/kg corp la copiii în vârstă de 1—9 ani;
g) durata administrării: cel puțin 4 luni în perioada în
care vaccinul gripal pandemic nu este încă disponibil.
4. Antineuraminidazice:
a) sursa: import;
b) caracteristici:
— avantaje: spectru larg, rezistența extrem de scăzută;
— dezavantaje: proveniența exclusivă din import și
costuri relativ mari;
c) condiții de alegere: se va lua în considerare ca
acestea să fie achiziționate în vrac (posibil de stocat și
costuri mai mici), să fie ușor de administrat, să aibă o
eficacitate între 5—10 ani și să poată fi administrat și la
copii;
d) durata de administrare: cel puțin 4 luni în perioada
în care vaccinul gripal monovalent nu este disponibil;
e) necesar doze în profilaxie:
— se va defini populația-țintă (aceeași ca la inhibitorii
M2) și se vor asigura rezerve pentru cel puțin
4 săptămâni;
— în instituțiile închise (100.000 de persoane) se vor
asigura doze pentru cel puțin două săptămâni);
— protecția indivizilor în perioada dintre vaccinări;
— dezvoltarea protecției care variază între 2—6
săptămâni, în funcție de folosirea unei singure doze sau a
două doze de vaccin pandemic;
— protecția indivizilor expuși la gripa pandemică — cel
puțin o săptămână;
f) dozaj: în funcție de antiviralul ales;
g) asigurarea de stocuri (rezerve): pentru profilaxia
gripei pandemice la grupele prioritare ar fi necesare circa
1 milion de doze. Pentru crearea unui stoc în limitele
eficacității este bine ca în perioadele interpandemice o
cantitate de circa 400.000 de doze să poată fi menținută
pentru tratarea gripei severe/complicate apărute la
persoanele cu risc crescut.
IV. Terapia antivirală a gripei severe/complicate:

a) principiu: orice persoană care contractează gripa
poate beneficia de tratament antiviral;
b) pot avea prioritate unele grupe de persoane:
— lucrătorii din serviciile esențiale (inclusiv personalul
medico-sanitar);
— persoanele cu risc crescut de deces și de
complicații severe (ambulatoriu, internate);
c) alegerea substanței antivirale și controlul tratamentului
de către medicii practicieni;
d) compensarea costurilor prin casa de asigurări de
sănătate;
e) durata tratamentului: 5 zile începând din primele 48
de ore de la debutul bolii;
f) dozaj: în funcție de antiviralul folosit.
V. Comunicații

Amenințarea unei pandemii necesită luarea unor măsuri
care să asigure:
1. pregătirea comunității în perioada interpandemică:
— sistemul sanitar: materiale informative (scrisori
metodologice, articole în presa medicală), expuneri,
simpozioane, reuniuni ale asociațiilor profesionale ale
medicilor și asistenților medicali;
— administrația centrală și cea locală: adrese de
informare, transmiterea de materiale ale OMS și UE;

14

MONITORUL OFICIAL AL ROMÂNIEI, PARTEA I, Nr. 935/20.X.2005

— populație: articole în presa cotidiană de mare tiraj,
dar și în presa locală, dezbateri la posturi de radio și
televiziune cu mare audiență;
— servicii esențiale și/sau strategice (poliție, armată,
pompieri, transporturi etc.): materiale informative și
elaborarea unor planuri de măsuri;
— organizații nonguvernamentale cu activități în
domeniul sanitar (Crucea Roșie din România): materiale de
informare și elaborarea unor planuri de măsuri;
— organisme implicate în caz de calamități (apărarea
civilă): materiale informative și elaborarea unor planuri de
măsuri.
2. Managementul informației:
— transmiterea rapidă a informațiilor (eventual sistem
electronic) și feedback-ul lor (vezi schema de intervenție în
epidemii și pandemii);
— evitarea panicii și scăderea presiunii asupra
sistemului sanitar prin implicarea administrației centrale și a
celor locale, dar și folosirea unor specialiști reputați sau a
unor persoane importante din viața publică (politicieni,
prelați, profesori, actori etc.) în difuzarea comunicatelor;
— monitorizarea emisiunilor de radio, televiziune și a
presei scrise, ajutând și intervenind pentru folosirea unor
surse de informație sigure, competente;
— folosirea unor afișe, postere, fluturași, elaborate și
avizate de autoritățile locale (sanitare și administrative)
pentru atenționări, recomandări, interdicții, unele expuse în
locurile publice sau distribuite în instituții, întreprinderi sau
la administratorii de blocuri și eventual în locuințe;
— folosirea sistemului de comunicare tip hot-line central
(CNG, MS, CNIP) și local (CJIP, DSP-uri) care să fie
deservit de către specialiști (24 h/24h);
— o publicație cotidiană a CNIP (informații
interne/internaționale) distribuită în toată țara pentru
personalul medico-sanitar/eventual o variantă adaptată
pentru publicul larg și/sau pagină pe Internet.
VI. Cadru legislativ, politic și economic de acțiune

Măsura-cheie:
— recunoașterea și asimilarea pandemiilor de gripă în
categoria evenimentelor catastrofale pentru comunitate
(calamități, războaie, terorism etc.), evenimente care
necesită intervenții planificate reglementate prin legi
speciale sau hotărâri/ordonanțe ale Guvernului;
— alocare de fonduri pentru constituirea stocurilor de
antivirale, medicamente și materiale sanitare;
— alocare de fonduri pentru producția națională de
vaccin (mărirea capacității);
— reglementări oportune privind urgentarea procedurilor
de control și autorizare a vaccinului autohton și eventual
simplificarea și scurtarea formalităților vamale pentru
vaccinurile importate;
— susținerea prin fonduri speciale a supravegherii gripei
animale și umane;
— constituirea prin ordin al ministrului sănătății a CNIP
și a CJIP;
— reglementări privind participarea în intervenția în
pandemie a unor instituții ale statului (MApN, MAI,
transporturi, administrație locală și centrală etc.) și
organizații (apărarea civilă, Crucea Roșie), altele decât cele
sanitare;
— instituirea de restricții în unele activități comunitare
(școlare, culturale, sportive) sau suspendarea lor, măsuri
care au ca scop reducerea răspândirii gripei;
— reglementări privind instituirea de carantine sau
limitări de acces în unele instituții cu circuit închis sau
semiînchis;

— reglementări privind distribuția vaccinului și a
antiviralelor: respectarea priorităților, repartiție echitabilă
teritorială, transport și administrare rapidă, evidență strictă
pentru evitarea speculei;
— reglementări privind managementul deceselor
(depozitare, transport, înhumare/incinerare);
— reglementări privind creșterea mijloacelor de transport
al bolnavilor prin folosirea chiar a unor vehicule
nespecializate (armată, MAI etc.).
1. Ordine ale ministrului sănătății
— planuri de acțiune anuale pentru controlul gripei în
perioadele interpandemice;
— susținerea materială a supravegherii gripei în
perioadele interpandemice (program 23);
— informatizarea supravegherii gripei în sistem
santinelă;
— creșterea acoperirii vaccinale la persoanele cu risc
crescut și a numărului total de doze distribuite conform
standardelor internaționale, concomitent cu includerea
vaccinului gripal pe lista compensărilor de medicamente ale
CNAS;
— creșterea numărului personalului care asigură
managementul cazurilor în pandemie prin folosirea
rezidenților, cadrelor medicale pensionate, studenților
mediciniști (cu avizul MEC) și a elevilor din școlile/liceele
sanitare;
— creșterea numărului de paturi pentru cazurile
complicate în cazul unor rate de atac foarte mari, prin
disponibilizarea unor secții sau chiar clinici și eventual
folosirea unor staționare, dormitoare din cămine, creșe, cu
condiția asigurării unei asistențe medicale autorizate.
2. Alte reglementări:
— accelerarea înregistrării și eliberării autorizației de
comercializare a vaccinului gripal monovalent și a
medicamentelor antivirale — antineuraminidazice de către
ANM, la propunerea MS și CNIP;
— integrarea supravegherii gripei umane și gripei
animale într-un sistem unic sub coordonarea CNG — IC și
a autorității sanitare veterinare naționale;
— se vor conecta la sistemul național de supraveghere
al MS rețelele antiepidemice ale armatei, MAI, MTCT și ale
altor ministere cu rețele sanitare proprii, pentru o
supraveghere integrată a gripei.
VII. Baza materială a intervenției (model)
1. Costurile supravegherii:

1.1. Supravegherea virologică:
a) în perioada interpandemică, costul supravegherii
virologice într-un sezon (2000/2001) este de circa 12.000 $,
sumă pe care trebuie să o suporte MS prin programul de
control al bolilor emergente și reemergente;
b) în cazul unei pandemii se estimează în funcție de
rata de atac următoarele costuri ale supravegherii: la 10% =
50.000 $, la 25% = 125.000 $, iar la 50% = 250.000 $,
sume pe care le alocă Guvernul printr-o hotărâre specială.
1.2. Supravegherea clinică:
a) în perioada interpandemică (sezon de referință:
2000/2001) costul prestațiilor medicale (consultații și vizite
la domiciliu) pentru afecțiuni compatibile cu gripa simplă
sau complicată este de circa 2.750.000 $, sumă suportată
de CNAS;
b) în cazul unei pandemii în funcție de rata de atac,
putem aprecia următoarele costuri: la 10% = 5.500.000 $,
la 25% = 13.000.000 $, iar la 50% = 25.000.000 $, bani
suportați de CNAS, dar și de Guvern, printr-o alocație
specială.

15

MONITORUL OFICIAL AL ROMÂNIEI, PARTEA I, Nr. 935/20.X.2005
2. Costurile tratării bolnavilor și asistenței de urgență

2.1. Tratamentul bolnavilor de gripă simplă sau
complicată în ambulator ori internați în spital
a) în perioada interpandemică (sezon de referință
2000/2001) costurile pot fi de circa 6.000.000 $, sumă
suportată integral de CNAS;
b) în cazul unei pandemii putem estima următoarele
costuri: la 10% = 12.000.000 $, la 25% = 30.000.000 $,
iar la 50% = 60.000.000 $, bani care vor fi plătiți de
CNAS, dar și de Guvern.
2.2. Asistența de urgență
a) în perioada interpandemică (același sezon de
referință) costul este de circa 150.000 $, sumă suportată
de CNAS;
b) în cazul unei pandemii în funcție de rata de atac,
costurile pot fi: la 10% = 300.000 $, la 25% = 750.000 $,
iar la 50% = 1.500.000 $, sume suportate de CNAS și de
Guvern printr-o alocație specială.
3. Strategia vaccinală și costurile ei

3.1. În perioada interpandemică, dacă ne referim doar
la ultimul sezon, numărul de doze achiziționate de MS a
fost de circa 1.058.882 de doze, pentru care s-au plătit

circa 2 $/doză, deși necesarul pentru acoperirea optimă a
persoanelor cu risc crescut este de aproximativ 2.500.000
de doze. În contextul unei distribuții record în sezonul
trecut (1.500.000 de doze) trebuie menționat că această
creștere s-a făcut și pe seama vânzării libere pe piață a
vaccinului și nu a unei strategii corespunzătoare care
presupune compensarea vaccinului de către CNAS și
implicit a măririi numărului de vaccinări la persoanele cu
risc crescut.
3.2. În cazul unei pandemii se recomandă acoperiri
vaccinale care să atingă proporții de 30%—50% din totalul
populației care s-ar putea realiza în principal prin producție
proprie și mai puțin prin import, pentru că în această
situație OMS recomandă direcționarea rezervelor de vaccin
spre țările neproducătoare. Producătorul unic național este
INCDMI îCantacuzino“, iar capacitatea maximă de producție
în acest moment este de circa 5.500.000 de doze (25%)
într-un interval de circa 60 de zile de la primirea virusului
vaccinal de sămânță de la OMS. Costul aproximativ al
celor 5.500.000 de doze ar fi de 14.300.000 $, bani alocați
printr-o hotărâre a Guvernului.

ANEXA Nr. II

I. Comitetul Național de Intervenție în caz de Pandemie
de Gripă este format din:
1. un reprezentant al Direcției de sănătate publică
(director) din MS;
2. un reprezentant al Direcției generale farmaceutice și
aparatură medicală din MS;
3. un reprezentant al Direcției generale de asistență
medicală, structuri sanitare și salarizare (director
general/director adjunct) din MS;
4. un reprezentant al CNG — IC (șef centru);
5. director adjunct programe de sănătate din INCDMI
îCantacuzino“;
6. un specialist în producția de vaccin gripal;
7. directorul general al INCDMI îCantacuzino“;
8. un reprezentant al structurii medicale din MJ;
9. un reprezentant al structurii medicale din SRI;
10. un reprezentant al structurii medicale din SIE;
11. un reprezentant al MAI (personal nemedical, ca
reprezentant al administrației locale);
12. un reprezentant al Inspectoratului General pentru
Situații de Urgență (personal de specialitate, nemedical);
13. un reprezentant al Autorității Naționale Sanitare
Veterinare și pentru Siguranța Alimentelor;
14. un reprezentant al Institutului Național de
Pneumologie îMarius Nasta“ (director);
15. un reprezentant al Direcției medicale din MApN
(director adjunct);
16. un reprezentant al Direcției medicale din MAI
(director adjunct);
17. un reprezentant al Direcției medicale din MTCT
(epidemiolog-șef);

18. copreședinții Comisiei Naționale de Epidemiologie
a MS;
19. copreședinții Comisiei Naționale de Boli Infecțioase
a MS;
20. un reprezentant al ANM (șef compartiment produse
biologice);
21. un reprezentant al Asociației Naționale a Medicilor
de Familie;
22. un reprezentant al mass-media.
II. Comitetele județene de intervenție în caz de
pandemie de gripă sunt formate din:
1. director adjunct medicină preventivă din DSP;
2. șef compartiment

epidemiologie din DSP;

3. șefi ai clinicilor universitare/secțiilor cu profil de boli
infecțioase, medicină internă, pediatrie, pneumologie;
4. un reprezentant al colegiului județean al farmaciștilor;
5. șef laborator județean microbiologie al DSP;
6. un reprezentant al casei județene de asigurări de
sănătate;
7. un reprezentant medical al MApN;
8. un reprezentant medical al MAI, din cadrul centrelor
medicale județene, respectiv al municipiului București, din
rețeaua proprie;
9. un reprezentant al structurilor medicale din SRI și SIE;
10. un reprezentant al autorității județene sanitar- veterinare;
11. președintele asociației județene a medicilor de
familie;
12. directorul stației de salvare județene.

16

MONITORUL OFICIAL AL ROMÂNIEI, PARTEA I, Nr. 935/20.X.2005

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind modificarea și completarea Reglementărilor privind condițiile tehnice
pe care trebuie să le îndeplinească vehiculele rutiere în vederea admiterii în circulație
pe drumurile publice din România — RNTR 2, aprobate prin Ordinul ministrului lucrărilor publice,
transporturilor și locuinței nr. 211/2003, cu modificările și completările ulterioare
În temeiul prevederilor art. 5 alin. (2) lit. i) și ale art. 50 din Ordonanța de urgență a Guvernului nr. 109/2005
privind transporturile rutiere, precum și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Reglementările privind condițiile tehnice pe
care trebuie să le îndeplinească vehiculele rutiere în
vederea admiterii în circulație pe drumurile publice din
România — RNTR 2, aprobate prin Ordinul ministrului
lucrărilor publice, transporturilor și locuinței nr. 211/2003,
publicate în Monitorul Oficial al României, Partea I, nr. 275
și 275 bis din 18 aprilie 2003, cu modificările și
completările ulterioare, se modifică și se completează după
cum urmează:
— Punctul 2 al capitolului V va avea următorul cuprins:
î2. Vehiculele istorice sunt cele pentru care perioada
trecută de la încetarea fabricației tipului respectiv de
vehicul (care a utilizat același tip de caroserie și același tip
de motor) este de cel puțin 30 de ani. Vehiculele istorice
pot fi originale, restaurate și reconstruite, sens în care
deținătorii lor vor obține un atestat de vehicul istoric, emis
de către autoritatea națională a FIVA (Federația

Internațională a Vehiculelor Istorice) în România, Retromobil
Club România. Pentru vehiculele istorice, Registrul Auto
Român eliberează CIV dacă vehiculul deține un atestat de
vehicul istoric și dacă el corespunde în ceea ce privește
verificarea stării tehnice, având în vedere caracteristicile tehnice
de la data fabricației. Registrul Auto Român menționează în
CIV eliberate vehiculelor istorice textul «Vehicul istoric». Totuși,
dacă Registrul Auto Român constată că un vehicul cu
atestat de vehicul istoric nu îndeplinește condițiile necesare
pentru încadrarea în această categorie, nu eliberează CIV.
De asemenea, tot pe baza atestatului de vehicul istoric se
va înscrie textul «Vehicul istoric» și în CIV deja eliberate
pentru vehiculele istorice înmatriculate în România.“
Art. II. — Regia Autonomă îRegistrul Auto Român“ va
duce la îndeplinire prevederile prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 12 octombrie 2005.
Nr. 1.700.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 935/20.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063471]
ISSN 1453—4495

