PARTEA

Anul 173 (XVII) — Nr. 221

I

LEGI, DECRETE, HOTĂRÂRI ȘI ALTE ACTE

Miercuri, 16 martie 2005

SUMAR
Pagina

Nr.

Pagina
nr. 507/2003, precum și ale art. 8 alin. (7)
din Legea bugetului de stat pe anul 2005
nr. 511/2004 .............................................................

DECIZII ALE CURȚII CONSTITUȚIONALE
Decizia nr. 38 din 25 ianuarie 2005 referitoare la
excepția de neconstituționalitate a dispozițiilor
art. III alin. (2) din Ordonanța de urgență a
Guvernului nr. 33/2001 privind unele măsuri
referitoare la salarizarea funcționarilor publici și a
altor categorii de personal din sectorul bugetar,
precum și a personalului din organele autorității
judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe
anul 2003 nr. 631/2002, ale art. 9 alin. (7) din
Legea bugetului de stat pe anul 2004

DECIZII

ALE

CURȚII

1–4

HOTĂRÂRI ALE GUVERNULUI ROMÂNIEI
166.

— Hotărâre pentru aprobarea programelor de
interes național în domeniul protecției drepturilor
copilului .....................................................................

4–7

171.

— Hotărâre privind constituirea Comitetului
interministerial pentru elaborarea și urmărirea
implementării Strategiei Guvernului de comunicare
internă și externă privind integrarea României în
Uniunea Europeană...................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 38
din 25 ianuarie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare la salarizarea
funcționarilor publici și a altor categorii de personal din sectorul bugetar, precum și a personalului
din organele autorității judecătorești, ale art. 12 alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea bugetului de stat pe anul 2003 nr. 631/2002, ale art. 9
alin. (7) din Legea bugetului de stat pe anul 2004 nr. 507/2003, precum și ale art. 8 alin. (7)
din Legea bugetului de stat pe anul 2005 nr. 511/2004
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Ion Tiucă
Patricia Marilena Ionea

— judecător
— procuror
— magistrat-asistent

Pe rol se află soluționarea excepției de neconstituționalitate
a art. III alin. (2) din Ordonanța de urgență a Guvernului
nr. 33/2001 privind unele măsuri referitoare la salarizarea

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 221/16.III.2005

funcționarilor publici și a altor categorii de personal din
sectorul bugetar, precum și a personalului din organele
autorității judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale art. 10
alin. (3) din Legea bugetului de stat pe anul 2003
nr. 631/2002 și ale art. 9 alin. (7) din Legea bugetului de
stat pe anul 2004 nr. 507/2003, excepție ridicată de
Stoenică Titi, Câmpeanu Mircea, Barbu Silviu, Popa
Aristotel Mihail și Băcanu Silviu George în Dosarul
nr. 4.226/M/2004 al Tribunalului Brașov — Secția civilă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, întrucât beneficiul
unor drepturi salariale suplimentare, așa cum este și prima
de concediu, nu reprezintă un drept constituțional
fundamental, astfel că prevederile constituționale care
reglementează restrângerea exercițiului unor drepturi sau
libertăți nu sunt incidente în privința reglementării lor.
C U R T E A,

având în vedere actele și lucrările dosarului, constată
următoarele:
Prin Încheierea din 7 decembrie 2004, pronunțată în
Dosarul nr. 4.226/M/2004, Tribunalul Brașov — Secția
civilă a sesizat Curtea Constituțională cu excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind
unele măsuri referitoare la salarizarea funcționarilor
publici și a altor categorii de personal din sectorul
bugetar, precum și a personalului din organele autorității
judecătorești, ale art. 12 alin. (4) din Legea bugetului de
stat pe anul 2002 nr. 743/2001, ale art. 10 alin. (3) din
Legea bugetului de stat pe anul 2003 nr. 631/2002 și ale
art. 9 alin. (7) din Legea bugetului de stat pe anul 2004
nr. 507/2003. Excepția a fost ridicată de către Stoenică Titi,
Câmpeanu Mircea, Barbu Silviu, Popa Aristotel Mihail și
Băcanu Silviu George cu prilejul soluționării unei acțiuni
civile al cărei obiect îl constituie pretenții privind drepturi
salariale.
În motivarea excepției de neconstituționalitate autorii
acesteia arată că, potrivit art. 41 1 alin. (2) din Legea
nr. 50/1996, introdus prin Ordonanța de urgență a
Guvernului nr. 83/2000, magistrații și celelalte categorii de
personal salarizat potrivit acestei legi au dreptul, pe
perioada concediului de odihnă, pe lângă indemnizația de
concediu, și la o primă egală cu indemnizația brută sau cu
salariul de bază brut din luna anterioară plecării în
concediu. Acest drept legal nu a fost acordat în practică
datorită faptului că aplicarea art. 411 din Legea nr. 50/1996
a fost suspendată până la 1 ianuarie 2002 prin art. III
alin. (2) din Ordonanța de urgență a Guvernului
nr. 33/2001. Prin art. 12 alin. (4) din Legea nr. 743/2001,
această suspendare a fost prelungită până la 31 decembrie
2002, iar prin art. 10 alin. (3) din Legea nr. 631/2002 și
art. 9 alin. (7) din Legea nr. 507/2003, până la
31 decembrie 2003, respectiv până la 31 decembrie 2004.
În consecință, consideră că prin dispozițiile legale criticate
a fost restrâns exercițiul dreptului legal la prima de
concediu, fără a exista vreuna dintre situațiile prevăzute de
art. 53 din Constituție care reglementează posibilitatea

restrângerii prin lege a exercițiului unor drepturi sau
libertăți. De asemenea, apreciază că sunt încălcate și
prevederile art. 41 alin. (2) din Constituție, referitoare la
dreptul la concediul de odihnă plătit, care include, în opinia
lor, și dreptul la prima de vacanță.
Tribunalul Brașov — Secția civilă, referindu-se la
dispozițiile art. III alin. (2) din Ordonanța de urgență a
Guvernului nr. 33/2001, ale art. 12 alin. (4) din Legea
nr. 743/2001, ale art. 10 alin. (3) din Legea nr. 631/2002
și ale art. 9 alin. (7) din Legea nr. 507/2003, apreciază că
excepția de neconstituționalitate este întemeiată. În acest
sens, arată că art. 53 din Constituție prevede doar
posibilitatea restrângerii exercițiului unor drepturi, nu și
suspendarea acestora, iar condițiile prevăzute pentru
restrângere nu sunt îndeplinite.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului, referindu-se la critica de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 și ale
art. 9 alin. (7) din Legea nr. 507/2003, apreciază că aceste
texte de lege nu sunt contrare dispozițiilor constituționale
ale art. 41 alin. (2). Astfel, prevederile legale criticate
îinstituie o măsură temporară, motivată de faptul că în
bugetul de stat pe anul 2004 nu sunt prevăzute sume cu
această destinație, stabilirea cuantumului și a principalelor
destinații ale alocațiilor bugetare constituind atributul
exclusiv al legiuitorului“. De asemenea, în opinia sa, textele
de lege avute în vedere nu contravin nici art. 53 din
Constituție, deoarece nu pun în discuție restrângeri ale
exercițiului unor drepturi sau libertăți fundamentale. În ceea
ce privește critica de neconstituționalitate a prevederilor
art. 12 alin. (4) din Legea nr. 743/2001 și ale art. 10
alin. (3) din Legea nr. 631/2002, consideră că aceasta este
inadmisibilă, întrucât dispozițiile respective și-au încetat
aplicarea.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
reiese acesta din încheierea prin care Tribunalul Brașov —
Secția civilă a sesizat Curtea Constituțională, îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 221/16.III.2005
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată și modificată prin Legea nr. 386/2001, publicată în
Monitorul Oficial al României, Partea I, nr. 390 din 17 iulie
2001, dispoziții potrivit cărora: îDe asemenea, se suspendă
până la data de 1 ianuarie 2002 aplicarea prevederilor art. 411
alin. (1) care cuprind dispoziții referitoare la acordarea primei
pentru concediul de odihnă și ale art. 45 alin. (1) referitoare la
cuantumul sporului cu care se plătesc orele lucrate peste
durata normală a timpului de muncă din Legea nr. 50/1996
privind salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, modificată
și completată prin Ordonanța Guvernului nr. 83/2000 pentru
modificarea și completarea Legii nr. 50/1996 privind
salarizarea și alte drepturi ale personalului din organele
autorității judecătorești, publicată în Monitorul Oficial al
României, Partea I, nr. 425 din 1 septembrie 2000, precum și
aplicarea prevederilor art. IV referitoare la acordarea primei cu
ocazia plecării în concediul de odihnă din Ordonanța de
urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“
De asemenea, autorii excepției critică și dispozițiile
art. 12 alin. (4) din Legea bugetului de stat pe anul 2002
nr. 743/2001, publicată în Monitorul Oficial al României,
Partea I, nr. 784 din 11 decembrie 2001, dispoziții potrivit
cărora: îTermenele prevăzute la art. III din Ordonanța de
urgență a Guvernului nr. 33/2001 privind unele măsuri
referitoare la salarizarea funcționarilor publici și a altor categorii
de personal din sectorul bugetar, precum și a personalului din
organele autorității judecătorești, aprobată și modificată prin
Legea nr. 386/2001, se prelungesc până la data de
31 decembrie 2002“, precum și prevederile art. 10 alin. (3)
din Legea bugetului de stat pe anul 2003 nr. 631/2002,
publicată în Monitorul Oficial al României, Partea I, nr. 863
din 29 noiembrie 2002, și ale art. 9 alin. (7) din Legea
bugetului de stat pe anul 2004 nr. 507/2003, publicată în
Monitorul Oficial al României, Partea I, nr. 853 din
2 decembrie 2003, prin care dispozițiile art. 411 alin. (1)
din Legea nr. 50/1996 referitoare la acordarea primei
pentru concediul de odihnă au fost suspendate în
continuare până la data de 31 decembrie 2003, respectiv
până la 31 decembrie 2004.
În susținerea neconstituționalității acestor texte de lege,
autorii excepției invocă încălcarea prevederilor art. 41
alin. (2) și ale art. 53 din Constituție, potrivit cărora:
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților

3

cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
observă că textele de lege supuse controlului de
constituționalitate au avut caracter temporar, iar efectele lor
au încetat la data prevăzută pentru aplicare. Astfel,
dispozițiile art. III alin. (2) din Ordonanța de urgență a
Guvernului nr. 33/2001 și-au încetat aplicarea la data de
1 ianuarie 2002, cele ale art. 12 alin. (4) din Legea
nr. 743/2001, la 31 decembrie 2002, ale art. 10 alin. (3)
din Legea nr. 631/2002 și ale art. 9 alin. (7) din Legea
nr 507/2003, la 31 decembrie 2003, respectiv la
31 decembrie 2004.
Așa fiind, în virtutea prevederilor art. 29 alin. (1) din
Legea nr. 47/1992, potrivit cărora Curtea Constituțională nu
se poate pronunța decât asupra constituționalității unui text
de lege în vigoare, excepția de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001, ale art. 12 alin. (4) din Legea
nr. 743/2001 și ale art. 10 alin. (3) din Legea nr. 631/2002
urmează a fi respinsă ca inadmisibilă.
Cât privește dispozițiile art. 9 alin. (7) din Legea
nr. 507/2003, având în vedere că la data sesizării Curții
acestea mai erau încă în vigoare, excepția de
neconstituționalitate a acestui text de lege este respinsă ca
devenită inadmisibilă.
În același timp însă, Curtea observă că dispoziția
referitoare la suspendarea acordării primei pentru concediul
de odihnă a fost preluată și în Legea bugetului de stat pe
anul 2005 nr. 511/2004, publicată în Monitorul Oficial al
României, Partea I, nr. 1.121 din 29 noiembrie 2004, care,
la art. 8 alin. (7), prevede că: îAplicarea prevederilor din
actele normative în vigoare referitoare la primele ce se acordă
cu ocazia plecării în concediul de odihnă, precum și a celor ale
art. 32 alin. (2) din Legea nr. 188/1999 privind Statutul
funcționarilor publici, republicată, cu modificările ulterioare, se
suspendă până la data de 31 decembrie 2005.“
Aceste dispoziții sunt în vigoare și, în consecință,
urmează a se analiza constituționalitatea acestora în raport
cu prevederile constituționale invocate.
Astfel, autorii excepției susțin că anumite drepturi
acordate temporar pentru unele categorii de persoane
(demnitari și salariați) au același regim juridic ca și
drepturile și libertățile fundamentale consacrate de
Constituție.
Curtea apreciază că premisele de la care pleacă autorii
excepției sunt greșite. Beneficiul unor drepturi salariale
suplimentare, cum este și prima de concediu, nu constituie
un drept constituțional fundamental, iar prevederile art. 53
din Constituție nu sunt incidente în privința reglementării
lor. În consecință, legiuitorul este în drept să le acorde, să
le modifice ori să înceteze acordarea lor, precum și să
stabilească perioada în care le acordă. De altfel, aplicând
acest principiu, legiuitorul a înțeles ca, prin prevederile
art. 50 alin. (2) din Ordonanța de urgență a Guvernului

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 221/16.III.2005

nr. 177/2002 să abroge toate dispozițiile Legii nr. 50/1996
referitoare la salarizarea și alte drepturi ale magistraților și
personalului de specialitate juridică asimilat, astfel că
prevederile art. 411 alin. (1) din Legea nr. 50/1996 și-au
încetat aplicarea cu privire la aceste categorii de persoane.

În sfârșit, Curtea observă că dreptul la concediul de
odihnă plătit, ca măsură de protecție socială garantată de
prevederile constituționale, nu se confundă cu dreptul la
prima de concediu, astfel că nu poate fi reținută încălcarea
dispozițiilor art. 41 alin. (2) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești, ale art. 12 alin. (4) din Legea
bugetului de stat pe anul 2002 nr. 743/2001 și ale art. 10 alin. (3) din Legea bugetului de stat pe anul 2003
nr. 631/2002, excepție ridicată de Stoenică Titi, Câmpeanu Mircea, Barbu Silviu, Popa Aristotel Mihail și Băcanu Silviu
George în Dosarul nr. 4.226/M/2004 al Tribunalului Brașov — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 9 alin. (7) din Legea
bugetului de stat pe anul 2004 nr. 507/2003, excepție ridicată de aceiași autori în același dosar.
3. Respinge, ca fiind neîntemeiată, excepția de neconstituționalitate a dispozițiilor art. 8 alin. (7) din Legea
bugetului de stat pe anul 2005 nr. 511/2004, excepție ridicată de aceiași autori în același dosar.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea programelor de interes național în domeniul protecției drepturilor copilului
În temeiul art. 108 din Constituția României, republicată, al art. 10 și 11 din Ordonanța de urgență a Guvernului
nr. 12/2001 privind înființarea Autorității Naționale pentru Protecția Drepturilor Copilului, aprobată cu modificări prin Legea
nr. 252/2001, cu modificările ulterioare, și al art. 118 alin. (2) din Legea nr. 272/2004 privind protecția și promovarea
drepturilor copilului,
Guvernul României adoptă prezenta hotărâre.
Art. 1. — Se aprobă programele de interes național în
domeniul protecției drepturilor copilului, prevăzute în anexa
care face parte integrantă din prezenta hotărâre.
Art. 2. — (1) Autoritatea Națională pentru Protecția
Drepturilor Copilului finanțează serviciile de asistență socială
în domeniul protecției drepturilor copilului din cadrul
programelor de interes național cu sumele prevăzute cu
această destinație în bugetul propriu.
(2) Finanțarea se realizează în urma evaluării și
selectării de către Autoritatea Națională pentru Protecția
Drepturilor Copilului a proiectelor înaintate de organismele
private autorizate să desfășoare activități în domeniul
protecției drepturilor copilului, pe baza convențiilor încheiate
cu acestea.

Art. 3. — Metodologia de finanțare și selectare a
proiectelor din cadrul programelor de interes național în
domeniul protecției drepturilor copilului va fi aprobată prin
ordin al secretarului de stat al Autorității Naționale pentru
Protecția Drepturilor Copilului.
Art. 4. — (1) Monitorizarea derulării programelor de
interes național în domeniul protecției drepturilor copilului se
asigură de către Autoritatea Națională pentru Protecția
Drepturilor Copilului în colaborare cu consiliile județene,
respectiv consiliile locale ale sectoarelor municipiului
București în a căror rază teritorială se derulează
programele de interes național.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 221/16.III.2005
(2) Controlul utilizării fondurilor alocate în cadrul
programelor de interes național în domeniul protecției

5

drepturilor copilului se asigură de către Autoritatea
Națională pentru Protecția Drepturilor Copilului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Secretarul de stat al Autorității Naționale
pentru Protecția Drepturilor Copilului,
Bogdan Adrian Panait
Ministrul finanțelor publice,
Ionel Popescu
București, 3 martie 2005.
Nr. 166.
ANEXĂ

PROGRAMELE
de interes național în domeniul protecției drepturilor copilului
1. Programul îIntegrarea socioprofesională a
copiilor/tinerilor din sistemul de protecție“
Scopul:
a) crearea și dezvoltarea de practici integrative pentru
copii/tineri în vederea îmbunătățirii șanselor acestora de
integrare socioprofesională;
b) dezvoltarea unui set de măsuri și mecanisme destinat
tinerilor care până la vârsta de 18 ani beneficiază de una
dintre măsurile de protecție specială a copilului, prevăzute
de lege, care să faciliteze dobândirea abilităților necesare
pentru integrarea lor educațională, ocupațională și
identificarea unei forme legale de angajare;
c) implementarea standardului minim de calitate, în
vederea îmbunătățirii atitudinii și comportamentului general
privind problematica specifică a copilului/tânărului;
d) gestionarea eficientă a resurselor umane și financiare
implicate în sistemul de protecție a copilului.
Obiective:
— integrarea socioprofesională a copiilor/tinerilor din
sistemul de protecție.
Indicatori fizici — unitate de măsură:
— reducerea cu 2000 de cazuri a numărului de
copii/tineri din sistemul de protecție.
Indicatori de eficiență:
— creșterea cu 2000 de cazuri a numărului de tineri
integrați socioprofesional.
Indicatori de rezultate:
— standardul minim de calitate este aplicat, în condițiile
legii, în 20 de servicii create/dezvoltate prin program.
Bugetul aferent anului 2005 pentru acest program de
interes național este de 20.680.000 mii lei.
2. Programul îDezvoltarea serviciilor de zi/recuperare
și/sau închiderea instituțiilor de tip vechi destinate copiilor
cu dizabilități/handicap care nu pot fi restructurate/
reabilitate“
Scopul:
a) dezvoltarea și diversificarea modalităților de
intervenție în vederea prevenirii părăsirii copilului cu
dizabilități/handicap;
b) prevenirea abuzului și neglijării copilului, sub orice
formă, precum și a fenomenelor care pot determina
instituirea unei măsuri de protecție specială;
c) continuarea procesului de descentralizare de la nivel
județean la nivel local și întărirea capacității instituționale la

nivel local pentru asumarea responsabilității în abordarea
problematicii copilului cu dizabilități/handicap;
d) crearea și dezvoltarea de servicii specializate și
practici integrative pentru copii cu dizabilități/handicap în
vederea îmbunătățirii șanselor acestora de dezvoltare
deplină și armonioasă;
e) implementarea standardelor minime pentru copii cu
dizabilități/handicap;
f) popularizarea drepturilor copilului și sensibilizarea
opiniei publice în vederea îmbunătățirii atitudinii și
comportamentului general privind problematica specifică
copilului cu dizabilități;
g) gestionarea eficientă a resurselor umane și financiare
implicate în sistemul de protecție a copilului.
Obiective:
— recuperarea timpurie a copiilor cu dizabilități/handicap
și pregătirea integrării sociale a acestora.
Indicatori fizici — unitate de măsură:
— reducerea cu 145 de cazuri a numărului de copii cu
dizabilități/handicap din centre de plasament.
Indicatori de eficiență:
— creșterea cu 240 de cazuri a numărului de copii cu
dizabilități/handicap beneficiari ai serviciilor de zi/recuperare;
— reducerea cu 4 a numărului de instituții de tip vechi
destinate copiilor cu dizabilități/handicap și creșterea cu 16
a numărului de servicii alternative.
Indicatori de rezultate:
— standardele minime de calitate sunt aplicate, în
condițiile legii, în 16 servicii nou-create.
Bugetul aferent anului 2005 pentru acest program de
interes național este de 50.382.275 mii lei.
3. Programul îReintegrarea și sprijinirea copiilor
repatriați sau victime ale traficului“
Scopul:
a) prevenirea abuzului și neglijării copilului, sub orice
formă, precum și a fenomenelor care pot determina
instituirea unei măsuri de protecție specială;
b) crearea și dezvoltarea de servicii specializate pentru
copiii repatriați în vederea îmbunătățirii șanselor acestora
de dezvoltare deplină și armonioasă;
c) dezvoltarea unui set de măsuri și proceduri destinate
copiilor repatriați care să faciliteze dobândirea abilităților
necesare pentru integrarea lor educațională, ocupațională și
socială;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 221/16.III.2005

d) sensibilizarea opiniei publice în vederea îmbunătățirii
atitudinii și comportamentului general privind problematica
specifică a copilului repatriat;
e) gestionarea eficientă a resurselor umane și financiare
implicate în sistemul de protecție specială a copilului;
f) reintegrarea familială și socioprofesională a copiilor
repatriați pe baza acordurilor internaționale sau în mod
voluntar;
g) combaterea și prevenirea situațiilor de migrare și
trafic al copiilor și ajungerea lor neînsoțiți pe teritoriul altui
stat.
Obiective:
— asigurarea serviciilor de protecție specială a copiilor
repatriați.
Indicatori fizici — unitate de măsură:
— creșterea cu 800 de cazuri a numărului de copii
repatriați.
Indicatori de eficiență:
— costuri bugetare reduse pentru repatrierea copiilor
cu 25%.
Indicatori de rezultate:
— creșterea cu cel puțin 4 a numărului de servicii
destinate evaluării, protejării, recuperării și integrării sociale
a copiilor repatriați și prevenirii migrației acestora.
Bugetul aferent anului 2005 pentru acest program de
interes național este de 7.277.141 mii lei.
4. Programul îPrevenirea și combaterea exploatării
prin muncă a copiilor“
Scopul:
a) dezvoltarea și diversificarea modalităților de
intervenție în vederea prevenirii și combaterii exploatării
prin muncă a copiilor (activitate casnică, munca în
agricultură, cerșetorie, trafic de droguri, prostituție,
pornografie, trafic, munca sub pământ, munca în
construcții, munca în spații restrânse, munca prin
manipularea de mașini, materiale sau instrumente
periculoase, munca prin manipularea sau transportul unor
greutăți, munca cu expunere la substanțe toxice, munca la
temperaturi extreme — sub 0 sau peste 40șC — munca în
condiții de zgomot, munca pe o perioadă prelungită, munca
în timpul nopții, munca în condiții de vibrații, munca la
înălțime etc.) prin crearea echipelor intersectoriale locale;
b) prevenirea abuzului, neglijării și exploatării copiilor;
c) continuarea procesului de descentralizare, de la nivel
județean la nivel local, și întărirea capacității instituționale
la nivel local pentru asumarea responsabilității în abordarea
problematicii;
d) sensibilizarea opiniei publice, autorităților locale și
reprezentanților instituțiilor relevante pentru acest domeniu,
precum și a copiilor și tinerilor protejați în servicii
rezidențiale cu privire la consecințele angajării premature în
muncă, inclusiv asupra dezvoltării copilului;
e) dezvoltarea modalităților de intervenție a echipelor
intersectoriale locale prin pregătirea membrilor pentru
munca în echipă în acest domeniu, schimburi de
experiență, aplicarea unor proceduri comune de lucru și a
unui mecanism unitar de semnalare și monitorizare a celor
mai grave forme de muncă a copiilor, realizarea de acțiuni
specifice în comunități vulnerabile etc.;
f) crearea și dezvoltarea serviciilor specializate și a
intervențiilor specifice pentru (re)integrarea educațională și
profesională, reabilitarea și reintegrarea socială a copiilor,
inclusiv prin găsirea unor forme legale de muncă.
Obiective:
a) creșterea capacității instituționale a echipelor
intersectoriale locale pentru prevenirea și combaterea

exploatării prin muncă a copiilor și extinderea la nivelul
întregului teritoriu al acestora;
b) retragerea copiilor și tinerilor din cele mai grave
forme de muncă și reintegrarea socială a acestora.
Indicatori fizici — unitate de măsură:
— 500 de copii și tineri retrași din cele mai grave
forme de muncă, per an, pe totalul județelor participante la
program (Alba, Arad, Argeș, Bihor, Bistrița-Năsăud, Buzău,
Covasna, Harghita, Mehedinți, Mureș, Satu Mare, Sălaj,
Sibiu, Tulcea și Vrancea).
Indicatori de eficiență:
— existența echipelor intersectoriale locale operaționale
în cele 15 județe participante la program;
— câte 10 puncte focale ale echipelor intersectoriale
locale înființate în comunitățile vulnerabile în fiecare județ
participant la program (150).
Indicatori de rezultate:
— creșterea în număr de 15 a serviciilor specializate
pentru copiii exploatați prin muncă.
Bugetul aferent anului 2005 pentru acest program de
interes național este de 5.000.000 mii lei.
5. Programul îCrearea rețelei de asistenți maternali
profesioniști pentru protecția în regim de urgență a
copiilor până la vârsta de 2 ani separați de familie“
Scopul:
a) promovarea drepturilor copilului până la vârsta de
2 ani separat de familie de a fi îngrijit în familia
asistentului maternal profesionist pentru protecția în regim
de urgență;
b) prevenirea abuzului și neglijării copiilor până la vârsta
de 2 ani;
c) monitorizarea evoluției copiilor până la vârsta de
2 ani aflați în protecție în regim de urgență la asistenți
maternali profesioniști și elaborarea planului individualizat
de protecție care să aibă drept finalitate reintegrarea în
familia biologică, familia extinsă și adopția națională;
d) prevenirea spitalizării prelungite și nejustificate a
copiilor până la vârsta de 2 ani părăsiți de familie în
unitățile sanitare.
Obiective:
— crearea rețelei de asistenți maternali profesioniști
pentru protecția în regim de urgență a copiilor până la
vârsta de 2 ani separați de familie.
Indicatori fizici — unitate de măsură:
— 1.200 de asistenți maternali profesioniști angajați
pentru protecția în regim de urgență a copiilor până la
vârsta de 2 ani separați de familie.
Indicatori de eficiență:
— asigurarea prevenirii intrării în protecție specială de
tip rezidențial pentru un număr de 4.600 de copii până la
vârsta de 2 ani.
Indicatori de rezultate:
— creșterea cu 2.800 de cazuri a numărului de copii
reintegrați în familie și familia extinsă;
— creșterea cu 600 de cazuri a numărului de copii
adoptați național.
Bugetul aferent anului 2005 pentru acest program de
interes național este de 30.800.000 mii lei.
6. Programul îCrearea și dezvoltarea serviciilor sociale
comunitare pentru copil și familie în vederea prevenirii
separării copilului de familia sa și sprijinirii reintegrării sau
integrării copilului în familie“
Scopul:
a) prevenirea separării copilului de familia sa aflată în
situație de criză și menținerea copilului în familie după
reintegrare prin crearea și dezvoltarea serviciilor sociale
comunitare pentru copil și familie (centre de zi, centre de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 221/16.III.2005
consiliere și sprijin pentru părinți și copii, centre de
asistență și sprijin pentru readaptarea copilului cu probleme
psihosociale, servicii de monitorizare a asistenței și sprijin al
femeii gravide predispuse să își abandoneze copilul etc.);
b) prevenirea abuzului, neglijării și exploatării copilului în
familie;
c) reintegrarea copilului în familie sau integrarea
copilului în familia extinsă și monitorizarea cazului pe
perioada prevăzută de lege;
d) continuarea procesului de descentralizare, de la nivel
județean la nivel local, prin susținerea dezvoltării serviciilor
publice de asistență socială de la nivelul consiliilor locale
din municipii și orașe, precum și a angajării persoanelor cu
atribuții în asistența socială la nivelul consiliilor locale
comunale.
Obiective:
— promovarea dreptului copilului de a fi îngrijit în
familia sa și în familia extinsă.

7

Indicatori fizici — unitate de măsură:
— creșterea cu 30 a numărului de servicii sociale
comunitare pentru copil și familie;
— reducerea cu 300 de cazuri a numărului de copii
pentru care se stabilește măsura de protecție specială în
servicii de tip rezidențial.
Indicatori de eficiență:
— indice crescut de dezinstituționalizare;
— existența planului de servicii pentru copiii care
beneficiază de servicii sociale comunitare în vederea
prevenirii separării de familie și pentru copiii reintegrați sau
integrați în familie (cel puțin 300).
Indicatori de rezultate:
— creșterea cu 100 de cazuri a numărului copiilor
reintegrați și integrați în familie;
— creșterea cu 300 de cazuri a numărului de copii și
familii beneficiare ale serviciilor sociale comunitare.
Bugetul aferent anului 2005 pentru acest program de
interes național este de 26.122.584 mii lei.

GUVERNUL ROMÂNIEI

HOTĂRÂRE
privind constituirea Comitetului interministerial pentru elaborarea
și urmărirea implementării Strategiei Guvernului de comunicare internă
și externă privind integrarea României în Uniunea Europeană
În temeiul art. 108 din Constituția României, republicată, și al art. 12 alin. (2) și (3) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se constituie, pe lângă Agenția pentru
Strategii Guvernamentale, Comitetul interministerial pentru
elaborarea și urmărirea implementării Strategiei Guvernului
de comunicare internă și externă privind integrarea
României în Uniunea Europeană, denumit în continuare
Comitetul, organism cu rol consultativ, fără personalitate
juridică.
(2) Comitetul este format din câte un reprezentant, la
nivel de secretar de stat sau președinte, după caz, al
autorităților și instituțiilor publice prevăzute în anexa care
face parte integrantă din prezenta hotărâre.
(3) Componența nominală a Comitetului se stabilește
prin decizie a primului-ministru, în termen de 5 zile de la
data intrării în vigoare a prezentei hotărâri, pe baza
propunerilor transmise Agenției pentru Strategii
Guvernamentale de către autoritățile și instituțiile publice
prevăzute în anexă.
Art. 2. — (1) Comitetul are următoarele atribuții
principale:
a) stabilește componența comisiei de experți;
b) asigură validarea și completarea Strategiei Guvernului
de comunicare internă și externă privind integrarea
României în Uniunea Europeană cu măsurile și proiectele
propuse de fiecare minister;
c) supune spre aprobare forma finală a Strategiei
Guvernului de comunicare internă și externă privind
integrarea României în Uniunea Europeană;
d) stabilește măsurile și prioritățile pentru implementarea
acțiunilor cuprinse în Strategia Guvernului de comunicare
internă și externă privind integrarea României în Uniunea
Europeană;

e) elaborează și supune spre aprobare Guvernului
proiecte de acte normative privind alocarea de fonduri
pentru acțiunile cuprinse în Strategia Guvernului de
comunicare internă și externă privind integrarea României
în Uniunea Europeană;
f) monitorizează și evaluează modul de îndeplinire a
obiectivelor acțiunilor cuprinse în Strategia Guvernului de
comunicare internă și externă privind integrarea României
în Uniunea Europeană.
(2) În termen de 15 zile de la data constituirii, Comitetul
va prezenta Guvernului spre aprobare forma finală a
Strategiei Guvernului de comunicare internă și externă
privind integrarea României în Uniunea Europeană.
Art. 3. — (1) Lucrările Comitetului sunt coordonate de
președintele Agenției pentru Strategii Guvernamentale.
(2) La întrunirile Comitetului pot participa, în calitate
de invitați, reprezentanți ai autorităților administrației
publice centrale cu activitate în domeniile vizate, care ar
putea contribui la soluționarea unor puncte aflate pe
ordinea de zi.
Art. 4. — (1) Lucrările Comitetului vor fi pregătite
de o comisie de experți formată din specialiști în
integrare europeană și specialiști în comunicare,
propuși de autoritățile și instituțiile publice reprezentate
în Comitet.
(2) Componența nominală a comisiei de experți va fi
stabilită în prima ședință de lucru a Comitetului.
Art. 5. — Secretariatul Comitetului este asigurat de
către Agenția pentru Strategii Guvernamentale, iar

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 221/16.III.2005

reuniunile acestuia și ale comisiei de experți vor avea loc
la sediul Agenției pentru Strategii Guvernamentale.
Art. 6. — Comitetul își desfășoară activitatea pe baza
regulamentului propriu de organizare și funcționare, pe care
îl aprobă în prima ședință de lucru.

Art. 7. — Comitetul va prezenta periodic primuluiministru informări despre stadiul de îndeplinire a
obiectivelor acțiunilor cuprinse în Strategia Guvernului de
comunicare internă și externă privind integrarea României
în Uniunea Europeană.

PRIM-MINISTRU

CĂLIN POPESCU-TĂRICEANU
Contrasemnează:
Președintele Agenției pentru Strategii Guvernamentale,
Valeriu Turcan
Ministrul delegat pentru coordonarea
Secretariatului General al Guvernului,
Mihai Alexandru Voicu
București, 9 martie 2005.
Nr. 171.
ANEXĂ
AUTORITĂȚILE ȘI INSTITUȚIILE PUBLICE

reprezentate în Comitetul interministerial pentru elaborarea și urmărirea implementării Strategiei Guvernului
de comunicare internă și externă privind integrarea României în Uniunea Europeană
1. Agenția pentru Strategii Guvernamentale
2. Ministerul Afacerilor Externe
3. Ministerul Integrării Europene
4. Ministerul Finanțelor Publice
5. Ministerul Justiției
6. Ministerul Administrației și Internelor
7. Ministerul Muncii, Solidarității Sociale și Familiei
8. Ministerul Economiei și Comerțului
9. Ministerul Agriculturii, Pădurilor și Dezvoltării Rurale
10. Ministerul Transporturilor, Construcțiilor și Turismului
11. Ministerul Educației și Cercetării
12. Ministerul Culturii și Cultelor
13. Ministerul Sănătății
14. Ministerul Comunicațiilor și Tehnologiei Informației
15. Ministerul Mediului și Gospodăririi Apelor
16. Secretariatul General al Guvernului
17. Ministrul delegat pentru controlul implementării
programelor cu finanțare internațională și urmărirea aplicării
acquisului comunitar
18. Reprezentantul ministrului de stat pentru
coordonarea activităților din domeniile culturii, învățământului
și integrării europene
19. Secretariatul Permanent pentru Afaceri Europene
20. Departamentul pentru Relația cu Parlamentul
21. Comisia Națională pentru Controlul Activităților
Nucleare

22. Autoritatea Națională de Reglementare în Comunicații
23. Autoritatea Națională de Reglementare în Domeniul
Energiei
24. Autoritatea Națională de Reglementare în Domeniul
Gazelor Naturale
25. Agenția Națională pentru Resurse Minerale
26. Institutul Național de Statistică
27. Agenția Nucleară
28. Autoritatea Națională pentru Tineret
29. Agenția Națională pentru Sprijinirea Inițiativelor
Tinerilor
30. Departamentul pentru Relații Interetnice
31. Agenția Națională pentru Întreprinderi Mici și Mijlocii
și Cooperație
32. Autoritatea Națională pentru Protecția Consumatorilor
33. Agenția Română pentru Investiții Străine
34. Agenția Națională pentru Sport
35. Oficiul de Stat pentru Invenții și Mărci
36. Comisia Națională de Prognoză
37. Oficiul Național de Prevenire și Combatere a
Spălării Banilor
38. Autoritatea Națională de Reglementare pentru
Serviciile Publice de Gospodărie Comunală
39. Agenția SAPARD
40. Agenția Națională pentru Romi
41. Institutul Cultural Român.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 221/16.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013209]
ISSN 1453—4495

PDF compression, OCR, web-optimization with CVISION's PdfCompressor

