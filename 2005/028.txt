PARTEA

Anul 173 (XVII) — Nr. 28

I

Luni, 10 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.
HOTĂRÂRI ALE GUVERNULUI ROMÂNIEI
2.404/2004. — Hotărâre pentru aprobarea Acordului
dintre Guvernul României și Guvernul Republicii
Slovenia privind asistența reciprocă în domeniul
vamal, semnat la București la 24 mai 2004 ........
Acord între Guvernul României și Guvernul Republicii
Slovenia privind asistența reciprocă în domeniul
vamal ........................................................................
2.430/2004. — Hotărâre pentru aprobarea Acordului
dintre Ministerul Apărării Naționale din România și
Ministerul Apărării din Republica Macedonia privind
cooperarea în domeniul militar, semnat la
București la 11 mai 2004 .......................................
Acord între Ministerul Apărării Naționale din România și
Ministerul Apărării din Republica Macedonia privind
cooperarea în domeniul militar ...............................

Pagina

2

2–6

6

7–8

2

MONITORUL OFICIAL AL ROMÂNIEI, PARTEA I, Nr. 28/10.I.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului dintre Guvernul României
și Guvernul Republicii Slovenia privind asistența reciprocă
în domeniul vamal, semnat la București la 24 mai 2004
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Acordul dintre Guvernul României și Guvernul
Republicii Slovenia privind asistența reciprocă în domeniul vamal, semnat
la București la 24 mai 2004.
Art. 2. — (1) Autoritatea Națională a Vămilor este autorizată să ducă
la îndeplinire prevederile acordului prevăzut la art. 1.
(2) Cheltuielile necesare punerii în aplicare a prevederilor acordului
prevăzut la art. 1 se asigură din bugetul aprobat anual pentru Autoritatea
Națională a Vămilor.
PRIM-MINISTRU

ADRIAN NĂSTASE
Contrasemnează:
Ministrul delegat
pentru coordonarea autorităților
de control,
Ionel Blănculescu
Ministrul finanțelor publice,
Mihai Nicolae Tănăsescu
București, 21 decembrie 2004.
Nr. 2.404.
ACORD
între Guvernul României și Guvernul Republicii Slovenia privind asistența reciprocă în domeniul vamal*)
Guvernul României și Guvernul Republicii Slovenia, denumite în cele ce urmează părți contractante,
luând în considerare că infracțiunile la legislația vamală prejudiciază interesele economice, fiscale și comerciale
ale statelor lor,
luând în considerare importanța asigurării stabilirii corecte a drepturilor vamale și a altor taxe la importul și
exportul mărfurilor, precum și stabilirea corectă a valorii și originii acestor mărfuri,
recunoscând necesitatea cooperării pe plan internațional în probleme legate de aplicarea legislației vamale,
având convingerea că acțiunile împotriva infracțiunilor vamale pot fi mai eficiente prin cooperarea dintre autoritățile
lor vamale,
având în vedere Recomandarea Consiliului de Cooperare Vamală privind asistența administrativă reciprocă, din
5 decembrie 1953,
au convenit următoarele:
ARTICOLUL 1
Definiții

În sensul prezentului acord, prin termenii și expresiile de
mai jos se înțelege:
a) legislație vamală — legile și reglementările aplicate de
administrațiile vamale privind importul, exportul și tranzitul
mărfurilor, în măsura în care se referă la drepturile vamale,
taxe și alte operațiuni de control legate de circulația
mărfurilor peste frontierele naționale;
*) Traducere.

b) drepturi vamale — totalitatea drepturilor, taxelor,
redevențelor și/sau altor impozite care sunt percepute și
încasate pe teritoriile statelor părților contractante, ca
urmare a aplicării legislației vamale, fără a include taxele
și impozitele a căror valoare este limitată la costurile
aproximative ale serviciilor prestate;
c) autoritate solicitantă — administrația vamală care
formulează o cerere de asistență în conformitate cu
prezentul acord sau care primește o astfel de asistență;

MONITORUL OFICIAL AL ROMÂNIEI, PARTEA I, Nr. 28/10.I.2005
d) autoritate solicitată — administrația vamală care
primește o cerere de asistență în conformitate cu prezentul
acord sau care acordă o astfel de asistență;
e) infracțiune vamală — orice încălcare a legislației
vamale, precum și orice tentativă de încălcare a acestei
legislații;
f) administrație vamală — în România: Autoritatea
Națională a Vămilor din subordinea Autorității Naționale de
Control;
— în Republica Slovenia: Ministerul Finanțelor —
Administrația Vamală a Republicii Slovenia;
g) date personale — totalitatea informațiilor în legătură
cu o persoană identificată sau identificabilă.
ARTICOLUL 2
Domeniul de aplicare a acordului

1. Părțile contractante își acordă reciproc asistență, în
modul și în condițiile stabilite în prezentul acord, pentru a
se asigura că legislația vamală este aplicată corect, în
special prin prevenirea, depistarea și investigarea
infracțiunilor la legislația vamală.
2. Toată asistența prevăzută prin prezentul acord va fi
furnizată în conformitate cu legislația națională a părții
contractante solicitate.
ARTICOLUL 3
Asistența la cerere

1. La cererea autorității solicitante, autoritatea solicitată
îi va furniza toate informațiile relevante, pentru a se putea
asigura că legislația vamală este aplicată corect, inclusiv,
printre altele, informațiile privind transportul și expedierea
mărfurilor și destinația acestor mărfuri, valoarea și originea
lor, precum și informații privind faptele comise sau plănuite
care contravin sau ar contraveni acestei legislații.
2. La cererea autorității solicitante, autoritatea solicitată
o va informa dacă mărfurile exportate de pe teritoriul
statului uneia dintre părțile contractante au fost în mod
corespunzător importate pe teritoriul statului celeilalte părți
contractante, specificând, dacă este cazul, regimul vamal
aplicat mărfurilor.
3. La cererea autorității solicitante, autoritatea solicitată
va întreprinde măsurile necesare pentru asigurarea
supravegherii:
a) persoanelor fizice sau juridice despre care există
motive temeinice să se creadă că acestea încalcă sau au
încălcat legislația vamală pe teritoriul statului părții
contractante solicitante;
b) locurilor în care sunt depozitate mărfuri care sunt
susceptibile că ar urma să fie importate ilicit pe teritoriul
statului părții contractante solicitante;
c) circulației mărfurilor, semnalată de autoritatea
solicitantă ca putând genera infracțiuni vamale pe teritoriul
statului părții contractante solicitante;
d) mijloacelor de transport pentru care există motive
temeinice să se creadă că au fost, sunt sau pot fi folosite
la comiterea infracțiunilor vamale pe teritoriul statului părții
contractante solicitante.
ARTICOLUL 4
Asistența spontană

Administrațiile vamale ale părților contractante își vor
acorda reciproc asistență, în limitele competențelor lor,

3

dacă ele consideră că acest lucru este necesar pentru
aplicarea corectă a legislației vamale, îndeosebi când obțin
informații referitoare la:
— fapte care au contravenit, contravin sau ar contraveni
acestei legislații și care pot prezenta interes pentru cealaltă
parte contractantă;
— mijloace și metode noi folosite în comiterea
infracțiunilor vamale;
— mărfuri cunoscute a fi obiectul unor infracțiuni
vamale pe teritoriul statului celeilalte părți contractante;
— anumite persoane cunoscute sau suspectate de
comiterea de infracțiuni vamale pe teritoriul statului
celeilalte părți contractante;
— mijloace de transport și containere despre care
există informații sau suspiciuni că au fost, sunt ori ar putea
fi folosite la comiterea infracțiunilor vamale pe teritoriul
statului celeilalte părți contractante.
ARTICOLUL 5
Asistența tehnică

1. Asistența prevăzută în prezentul acord va include,
printre altele, informații privind:
a) acțiuni de supraveghere care pot fi folosite în
prevenirea infracțiunilor vamale;
b) noi metode folosite în comiterea infracțiunilor vamale;
c) experiență și constatări care rezultă din aplicarea cu
succes a noilor tehnici și metode de luptă contra fraudelor; și
d) noi tehnici și metode îmbunătățite de prelucrare a
traficului de pasageri și mărfuri.
2. Administrațiile vamale ale părților contractante vor
căuta, de asemenea, să coopereze, dacă aceasta nu
contravine legislației lor naționale, în ceea ce privește:
a) inițierea, dezvoltarea sau îmbunătățirea programelor
de pregătire specifice pentru personalul lor;
b) stabilirea și menținerea canalelor de comunicare între
ele, pentru a facilita schimbul de informații rapid și sigur;
c) facilitarea coordonării efective între ele, incluzând
schimbul de personal, experți și numirea de ofițeri de
legătură;
d) analizarea și testarea noilor echipamente sau
proceduri;
e) orice alte domenii administrative de ordin general
care pot necesita din când în când acțiunea lor comună.
ARTICOLUL 6
Comunicare/Notificare

La cererea autorității solicitante, autoritatea solicitată va
întreprinde, în conformitate cu legislația sa, toate măsurile
necesare, în scopul:
— transmiterii tuturor documentelor;
— notificării tuturor deciziilor, care intră în obiectul de
activitate al prezentului acord, unui destinatar, rezident sau
stabilit pe teritoriul statului său.
În acest caz se aplică prevederile art. 7 alin. 3.
ARTICOLUL 7
Forma și conținutul cererilor de asistență

1. În conformitate cu prezentul acord, cererile vor fi
formulate în scris. Cererile vor fi însoțite de documentele
necesare pentru soluționarea lor. În cazul unor urgențe,
poate fi acceptată o cerere verbală, dar aceasta trebuie
confirmată imediat în scris.
2. Cererile prezentate în conformitate cu alin. 1 al
acestui articol vor include următoarele informații:
a) autoritatea solicitantă care formulează cererea;

4

MONITORUL OFICIAL AL ROMÂNIEI, PARTEA I, Nr. 28/10.I.2005

b) măsura solicitată;
c) obiectul și motivul cererii;
d) legile, reglementările și alte elemente juridice
relevante;
e) indicații cât mai exacte și cuprinzătoare despre
persoanele fizice sau juridice la care se referă cererea;
f) un rezumat al faptelor relevante, exceptând cazurile
prevăzute la art. 6; și
g) legătura dintre asistența cerută și domeniul la care
se referă aceasta.
3. Cererile vor fi prezentate în limba oficială a autorității
solicitate sau în limba engleză.
4. a) Asistența va fi realizată prin comunicarea directă
dintre administrațiile vamale respective;
b) În cazul în care administrația vamală solicitată nu
este instituția adecvată să dea curs solicitării cuprinse în
cerere, aceasta va transmite prompt cererea la instituția
corespunzătoare, care va acționa în baza cererii, în
conformitate cu prerogativele sale conferite de lege, sau va
informa autoritatea solicitantă despre procedura
corespunzătoare ce trebuie urmată în ceea ce privește
această cerere.
5. Dacă o cerere nu îndeplinește condițiile formale,
poate fi cerută corectarea sau completarea ei; pot fi luate,
totodată, măsuri de siguranță.
ARTICOLUL 8
Soluționarea cererilor

1. Autoritatea solicitată va lua toate măsurile rezonabile
pentru a soluționa cererea și, dacă se cere, se va strădui
să identifice orice măsură oficială sau juridică necesară
pentru a o soluționa.
2. Administrația vamală a unei părți contractante, la
cererea administrației vamale a celeilalte părți contractante,
va desfășura orice investigație necesară, inclusiv interogând
experți și martori sau persoane suspectate de a fi comis o
infracțiune vamală, și va întreprinde verificări, inspecții și
anchete constatatoare legate de domeniile prevăzute în
prezentul acord.
3. La cerere, autoritatea solicitată poate permite, pe cât
posibil, persoanelor oficiale ale autorității solicitante să fie
prezente pe teritoriul statului părții contractante solicitate,
dacă persoanele oficiale investighează infracțiunile vamale
care privesc autoritatea solicitantă.
4. Autoritatea solicitantă, dacă i se cere acest lucru, va
fi informată despre ora și locul acțiunii ce va fi întreprinsă
ca răspuns la cerere, astfel încât acțiunea să poată fi
coordonată.
5. Persoanele oficiale ale autorității solicitante, autorizate
să investigheze infracțiunile vamale, pot cere ca autoritatea
solicitată să examineze evidențele contabile, registrele și
alte documente sau date relevante și să transmită copii ale
acestora sau să transmită orice informație privind
infracțiunea vamală.

ARTICOLUL 9
Forma de comunicare a informațiilor

1. Autoritatea solicitată va comunica rezultatele
investigațiilor către autoritatea solicitantă sub formă de
documente, copii certificate ale documentelor, rapoarte și
texte similare, și verbal, dacă este necesar.
2. Documentele prevăzute la alin. 1 al acestui articol
pot fi înlocuite cu informații computerizate transmise sub
orice formă și în același scop, orice informații necesare
pentru interpretarea sau utilizarea acestor informații
computerizate putând fi transmise împreună cu acestea.
ARTICOLUL 10
Excepții de la obligația de a acorda asistență

1. În cazurile în care partea contractantă solicitată
consideră că îndeplinirea unei cereri ar încălca
suveranitatea, securitatea, ordinea publică sau alte interese
naționale esențiale ori ar încălca un secret industrial,
comercial sau profesional, asistența poate fi refuzată sau
poate fi condiționată de anumite circumstanțe ori cereri.
Asistența poate fi refuzată, de asemenea, dacă cererea
implică reglementări monetare sau fiscale, altele decât
reglementările referitoare la drepturile vamale.
2. Dacă autoritatea solicitantă cere o asistență pe care
ea însăși nu ar putea să o acorde dacă îi este cerută,
atunci ea va atrage atenția asupra acestui fapt în cererea
sa. Autoritatea solicitată va decide în legătură cu modul de
a răspunde la o astfel de cerere.
3. Dacă asistența este refuzată sau contestată,
hotărârea și motivele refuzului trebuie notificate autorității
solicitante fără întârziere.
ARTICOLUL 11
Obligația de a respecta confidențialitatea

1. Orice informație comunicată sub orice formă, în
conformitate cu prezentul acord, va avea caracter
confidențial. Ea va fi acoperită de obligația secretului oficial
și va beneficia de protecția acordată prin legile aplicabile
în domeniul respectiv aceluiași gen de informații de către
partea contractantă care a primit-o.
2. Datele personale pot fi transmise dacă nivelul de
protecție personală conferit de legislația părților contractante
este echivalent. Părțile contractante vor asigura cel puțin
un nivel de protecție bazat pe principiile specificate în
anexa la prezentul acord, care face parte integrantă din
acesta.
ARTICOLUL 12
Folosirea informațiilor

1. Informațiile, documentele și alte comunicări primite în
cursul asistenței reciproce pot fi folosite numai în scopul
specificat în prezentul acord, inclusiv în procedurile
judiciare și administrative.
2. Autoritatea solicitantă nu va folosi probe sau
informații obținute în conformitate cu prezentul acord în alte
scopuri decât cele specificate în cerere, fără
consimțământul prealabil scris al autorității solicitate.
3. În cazul în care datele personale sunt schimbate în
conformitate cu prezentul acord, administrațiile vamale ale

5

MONITORUL OFICIAL AL ROMÂNIEI, PARTEA I, Nr. 28/10.I.2005
părților contractante se vor asigura ca acestea să fie
folosite numai în scopul indicat în cerere și în conformitate
cu orice condiții pe care partea contractantă solicitată le
poate impune.
4. Prevederile alin. 1 și 2 ale acestui articol nu se
aplică informațiilor privind infracțiunile referitoare la droguri
și substanțe psihotrope. Aceste informații pot fi comunicate
autorităților părții contractante solicitante care sunt implicate
direct în combaterea traficului ilicit de droguri.
ARTICOLUL 13
Dosare, documente și martori

1. Administrațiile vamale ale părților contractante vor
transmite, la cerere, documentația privind transportul și
expedierea mărfurilor, care face referire la valoarea,
originea și destinația acelor mărfuri.
2. Originalele dosarelor, documentelor și ale altor
materiale vor fi cerute numai în cazul în care copiile nu
vor fi suficiente. La cererea expresă, copiile acestor
dosare, documente și ale altor materiale vor fi certificate
corespunzător.
3. Originalele dosarelor, documentelor și ale altor
materiale care au fost furnizate autorității solicitante vor fi
restituite în cel mai scurt timp. Drepturile autorității solicitate
ori ale unei terțe părți în legătură cu acestea vor rămâne
neafectate. La cerere, originalele necesare în scopuri
judiciare sau administrative vor fi restituite fără întârziere.
4. La cererea administrației vamale a unei părți
contractante, administrația vamală a celeilalte părți
contractante îi va pute autoriza pe angajații săi, dacă
aceștia sunt de acord, să compară ca martori în
procedurile judiciare sau administrative pe teritoriul statului
părții contractante solicitante și să prezinte aceste dosare,
documente și alte materiale sau copii certificate ale
acestora, dacă se consideră că sunt necesare în aceste
proceduri. Această cerere va specifica ora, locul și felul
procedurilor, precum și calitatea în care angajatul va fi
audiat.

rezultate din aplicarea prezentului acord, cu excepția
cheltuielilor pentru martori și experți, precum și pentru
interpreți, care nu aparțin serviciilor publice.
2. Dacă pentru soluționarea cererii sunt sau vor fi
solicitate cheltuieli mari și de natură extraordinară,
administrațiile vamale ale părților contractante se vor
consulta pentru a stabili termenele și condițiile în care
cererea va fi soluționată, precum și modul în care vor fi
suportate cheltuielile.
ARTICOLUL 15
Aplicare

1. Aplicarea prezentului acord va fi încredințată
administrațiilor vamale ale părților contractante. Ele decid
asupra tuturor măsurilor și aranjamentelor practice,
necesare pentru aplicarea sa, ținându-se seama de
reglementările în domeniul protecției datelor.
2. După consultări, administrațiile vamale ale părților
contractante pot emite orice directive administrative
necesare aplicării prezentului acord.
3. Administrațiile vamale ale părților contractante pot
stabili ca serviciile lor de investigații să aibă, reciproc,
comunicări directe.
ARTICOLUL 16
Intrarea în vigoare și denunțarea

1. Administrațiile vamale ale părților contractante vor
renunța la toate pretențiile de rambursare a cheltuielilor

1. Prezentul acord va intra în vigoare după 30 de zile
de la data primirii ultimei notificări prin care părțile
contractante se informează reciproc, prin canale
diplomatice, că toate procedurile legale interne necesare
intrării sale în vigoare au fost îndeplinite.
2. Administrațiile vamale ale părților contractante se pot
întâlni pentru a revizui prezentul acord sau pentru a
discuta orice alte probleme de natură vamală care pot
apărea în relațiile dintre ele, la cererea uneia dintre
administrațiile vamale.
3. Prezentul acord se încheie pe o perioadă nelimitată,
în afara cazului în care una dintre părțile contractante îl
denunță, în scris, prin canale diplomatice. Prezentul acord
își încetează valabilitatea la 6 luni de la data primirii unei
astfel de notificări.
Drept pentru care, subsemnații, pe deplin autorizați de
guvernele lor, am semnat prezentul acord.
Semnat la București la 24 mai 2004, în două exemplare
originale în limba engleză.

Pentru Guvernul României,
Tudor Tănăsescu

Pentru Guvernul Republicii Slovenia,
Milan M. Cvikl

ARTICOLUL 14
Cheltuieli

ANEXĂ
PRINCIPIILE FUNDAMENTALE DE APLICAT ÎN MATERIE DE PROTECȚIE A DATELOR

1. Datele personale care fac obiectul prelucrării
automate a datelor vor fi:
a) obținute și prelucrate într-o manieră echitabilă și în
conformitate cu legislațiile naționale ale părților contractante;
b) stocate în scopuri precise și legitime și nu vor fi
utilizate într-un mod incompatibil cu aceste scopuri;
c) adecvate, relevante și nu vor fi exagerate față de
scopurile pentru care au fost stocate;

d) exacte și, acolo unde este necesar, actualizate;
e) păstrate într-o formă care să permită identificarea
persoanelor incriminate, numai pentru perioada necesară
scopului pentru care au fost stocate datele respective.
2. Datele personale care dezvăluie starea de sănătate
sau viața sexuală nu pot fi prelucrate automat, dacă
legislația națională a părților contractante nu prevede

6

MONITORUL OFICIAL AL ROMÂNIEI, PARTEA I, Nr. 28/10.I.2005

măsuri de securitate adecvate. Aceeași dispoziție se aplică
datelor personale referitoare la condamnările penale.
3. Vor fi luate măsuri de securitate adecvate pentru
protecția datelor personale stocate în fișiere automate de
date împotriva distrugerii neautorizate sau pierderii
accidentale, precum și împotriva accesului, modificării sau
difuzării neautorizate.
4. Orice persoană poate avea dreptul:
a) să fie informată despre existența unui fișier personal
automatizat de date, scopurile sale principale, precum și
identitatea, rezidența și principalul loc de desfășurare a
activității persoanei care controlează fișierul;
b) să obțină, la intervale rezonabile și fără întârzieri sau
cheltuieli excesive, confirmarea faptului dacă datele
personale referitoare la ea sunt stocate în fișiere
automatizate de date, precum și comunicarea acestor date
într-o formă inteligibilă;
c) să obțină, după caz, rectificarea sau ștergerea
acestor date, dacă ele au fost prelucrate contrar
prevederilor legislației naționale pentru aplicarea principiilor
de bază expuse la pct. 1 și 2;
d) să obțină o modificare, dacă nu se respectă o
solicitare de comunicare sau, după caz, o comunicare,
rectificare sau ștergere, la care se face referire la lit. b)
și c).

5.1. Nu se admite nici o excepție de la prevederile
pct. 1, 2 și 4 ale prezentei anexe, cu excepția cazului în
care ele se înscriu în limitele definite în următoarele
puncte:
5.2. Se permite derogarea de la prevederile pct. 1, 2 și
4 ale prezentei anexe, atunci când această derogare este
prevăzută de legea părții contractante și constituie o
măsură necesară într-o societate democratică în interesul:
a) protejării securității statului, siguranței publice,
intereselor financiare ale statului sau al stopării
infracțiunilor;
b) protejării datelor care fac obiectul drepturilor și
libertăților altora.
5.3. Prin lege pot fi prevăzute restricții privind
exercitarea drepturilor specificate la pct. 4 lit. b), c) și d)
din prezenta anexă, în legătură cu fișierele automate de
date personale folosite în scopuri statistice sau pentru
cercetări științifice, când, în mod evident, nu există vreun
risc de încălcare a intimității persoanelor la care se referă
datele.
6. Nici una dintre prevederile prezentei anexe nu va fi
interpretată ca limitând sau afectând posibilitatea unei părți
contractante de a acorda persoanelor la care se referă
datele o protecție mai mare decât cea stipulată în prezenta
anexă.

GUVERNUL ROMÂNIEI

HOTĂRÂRE
pentru aprobarea Acordului dintre Ministerul
Apărării Naționale din România și Ministerul Apărării
din Republica Macedonia privind cooperarea în domeniul
militar, semnat la București la 11 mai 2004
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Ministerul Apărării Naționale din
România și Ministerul Apărării din Republica Macedonia privind cooperarea
în domeniul militar, semnat la București la 11 mai 2004.
PRIM-MINISTRU INTERIMAR

EUGEN BEJINARIU
Contrasemnează:
Ministrul apărării naționale,
Ioan Mircea Pașcu
p. Ministrul afacerilor externe,
Ferdinand Nagy,
secretar de stat
București, 28 decembrie 2004.
Nr. 2.430.

MONITORUL OFICIAL AL ROMÂNIEI, PARTEA I, Nr. 28/10.I.2005

7

ACORD
între Ministerul Apărării Naționale din România și Ministerul Apărării din Republica Macedonia
privind cooperarea în domeniul militar
Ministerul Apărării Naționale din România și Ministerul Apărării din Republica Macedonia, denumite în continuare
părți contractante,
considerând cooperarea în domeniul apărării drept un element esențial al securității și stabilității și având o
semnificație particulară pentru cooperarea în refacerea, stabilizarea și îmbunătățirea mediului de securitate în sud-estul
Europei,
recunoscând rolul fundamental al Organizației Tratatului Atlanticului de Nord în asigurarea păcii și securității
internaționale,
subliniind necesitatea de a dezvolta cooperarea regională, incluzând intensificarea acesteia în domeniul apărării,
între Armata României și Armata Republicii Macedonia,
respectând principiile egalității și avantajului reciproc, care stau la baza cooperării,
au convenit următoarele:
ARTICOLUL 1
Obiectul

Obiectul prezentului acord îl constituie asigurarea
cadrului juridic necesar pentru cooperarea dintre părțile
contractante în domeniul militar, pe probleme de interes
reciproc și în limitele competențelor care le sunt conferite
de către legislația statelor lor.
ARTICOLUL 2
Definiții

În scopul prezentului acord, termenii enumerați mai jos
au următoarele înțelesuri:
a) parte contractantă care trimite înseamnă partea
contractantă care își deleagă reprezentanții pe teritoriul
statului celeilalte părți contractante;
b) parte contractantă care primește înseamnă partea
contractantă care acceptă pe teritoriul statului său
reprezentanții delegați ai celeilalte părți contractante;
c) locul precizat în avans înseamnă un loc convenit pe
teritoriul statului părții contractante care primește unde va
sosi delegația părții contractante care trimite.
ARTICOLUL 3
Domenii de cooperare

(1) Părțile contractante vor coopera în următoarele
domenii:
a) politica de apărare și planificarea apărării;
b) instruirea trupelor;
c) managementul resurselor umane;
d) participarea la activități ale îParteneriatului pentru
Pace“, misiuni de menținere a păcii și umanitare și alte
operațiuni sub egida organizațiilor internaționale;
e) comunicații militare;
f) topografie militară;
g) cartografie și hidrografie;
h) istorie militară și arhive;
i) medicină militară.
(2) Părțile contractante își rezervă dreptul de a coopera
și în alte domenii care nu sunt enumerate la alin. 1 și care
sunt în competența părților contractante.

(3) Cooperarea în domeniile convenite de părțile
contractante poate fi reglementată prin protocoale și
înțelegeri adiționale la prezentul acord.
ARTICOLUL 4
Forme de cooperare

(1) Cooperarea se va realiza în următoarele forme:
a) vizite oficiale și întâlniri de lucru;
b) consultări, conferințe și seminarii;
c) studii și instruire în instituțiile militare de învățământ,
de cercetare și dezvoltare, schimb de conferențiari și
cursanți în diferite domenii;
d) exerciții militare comune;
e) vizite la unități militare, muzee și instituții militare;
f) participarea la evenimente culturale și sportive.
(2) Pe parcursul cooperării părțile contractante pot
identifica noi forme de cooperare.
ARTICOLUL 5
Planificarea cooperării

(1) Baza cooperării o constituie planul anual de
cooperare convenit de către părțile contractante.
(2) Părțile contractante vor face propuneri pentru planul
la care se face referire în alin. 1 până la data de
15 octombrie a anului care precede anul pentru care este
pregătit planul.
(3) Planul anual de cooperare este semnat de
reprezentanții autorizați ai părților contractante până la data
de 15 decembrie a anului care precede anul pentru care
este pregătit planul.
(4) Planul anual de cooperare va conține informații
privind denumirea activităților, data și locul executării,
numărul participanților și instituțiile responsabile de
executare.
ARTICOLUL 6
Aspecte financiare

(1) Suportarea cheltuielilor legate de activitățile din
planul anual de cooperare va fi asigurată pe bază de
reciprocitate.

8

MONITORUL OFICIAL AL ROMÂNIEI, PARTEA I, Nr. 28/10.I.2005

(2) Partea contractantă care trimite va suporta
cheltuielile pentru:
a) transportul la/de la locul precizat în avans;
b) diurna pe perioada șederii;
c) documentele cerute de autoritățile statului părții
contractante care primește, pentru intrarea și părăsirea
teritoriului său.
(3) Partea contractantă care primește va suporta
cheltuielile pentru:
a) transportul pe teritoriul propriului stat;
b) masă;
c) cazare.
(4) În caz de urgență, partea contractantă care primește
va asigura asistența medicală și stomatologică de urgență
în instituții medicale militare. Dacă este necesar un
tratament suplimentar, pacientul va fi trimis acasă pe
cheltuiala părții contractante care trimite.
ARTICOLUL 7
Protecția informațiilor

(1) Prevederile prezentului articol vor fi aplicate până
când va intra în vigoare un acord între părțile contractante
privind protecția informațiilor clasificate.

ARTICOLUL 8
Obligațiile părților, ce rezultă din alte acorduri internaționale

(1) Prevederile Acordului dintre statele părți la Tratatul
Atlanticului de Nord și celelalte state participante la
Parteneriatul pentru Pace cu privire la statutul forțelor lor
și a protocolului adițional, încheiat la Bruxelles la 19 iunie
1995, se aplică tuturor aspectelor care nu sunt
reglementate de prevederile prezentului acord.
(2) Prevederile prezentului acord nu vor afecta drepturile
și obligațiile părților contractante, ce rezultă din alte
instrumente juridice internaționale la care acestea sunt
părți, iar scopul său nu contravine intereselor, securității și
integrității teritoriale ale altor state.
ARTICOLUL 9
Soluționarea divergențelor

Orice divergențe între părțile contractante, care pot
surveni în legătură cu interpretarea și aplicarea prezentului
acord, vor fi soluționate, de către reprezentanții autorizați ai
părților contractante, prin negocieri, și nu vor fi supuse nici
unor tribunale internaționale sau terți pentru soluționare.
ARTICOLUL 10
Dispoziții finale

(5) Orice informații sau materiale clasificate primite în
aplicarea prevederilor prezentului acord nu pot fi transmise
unor terți fără aprobarea prealabilă scrisă a părții
contractante care le-a transmis.

(1) Prezentul acord va intra în vigoare la data primirii
ultimei notificări scrise, prin care părțile contractante se
informează reciproc despre îndeplinirea procedurilor legale
interne necesare pentru intrarea în vigoare.
(2) Prezentul acord este încheiat pentru o perioadă de
timp nedeterminată. Prezentul acord poate fi denunțat
oricând de oricare dintre părțile contractante, printr-o
notificare scrisă. Acordul va ieși din vigoare la 6 luni de la
data primirii acestei notificări de către cealaltă parte
contractantă.
(3) Prezentul acord poate fi amendat în orice moment,
în scris, cu acordul părților contractante. Amendamentele
vor intra în vigoare în conformitate cu prevederile alin. 1.
Semnat la București la 11 mai 2004, în două exemplare
originale, fiecare în limbile română, macedoneană și
engleză, toate textele fiind egal autentice. În caz de
diferențe de interpretare, textul în limba engleză va prevala.

Pentru Ministerul Apărării Naționale din România,
Ioan Mircea Pașcu,
ministrul apărării naționale

Pentru Ministerul Apărării din Republica Macedonia,
Vlado Buckovski,
ministrul apărării

(2) Părțile contractante se obligă să utilizeze, să
proceseze și să protejeze orice informații sau materiale
clasificate transmise în aplicarea prevederilor prezentului
acord, în conformitate cu legislațiile statelor lor privind
protecția informațiilor clasificate.
(3) Fiecare parte contractantă conferă informațiilor
clasificate primite de la cealaltă parte contractantă cel puțin
aceeași protecție care este asigurată propriilor informații
clasificate de nivel echivalent.
(4) Informațiile și materialele clasificate vor fi transmise
numai prin canale oficiale între autoritățile competente ale
părților contractante.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 28/10.I.2005 conține 8 pagini.

Prețul de vânzare 5.500 lei

ISSN 1453—4495

