PARTEA

Anul 173 (XVII) — Nr. 1.049

I

LEGI, DECRETE, HOTĂRÂRI ȘI ALTE ACTE

Vineri, 25 noiembrie 2005

SUMAR
Pagina
DECIZII ALE CURȚII CONSTITUȚIONALE
Decizia nr. 596 din 8 noiembrie 2005 referitoare la
excepția de neconstituționalitate a dispozițiilor
art. 7201 alin. 1 din Codul de procedură civilă .....

DECIZII

ALE

1–3

CURȚII

Pagina
ACTE ALE CURȚII EUROPENE
A DREPTURILOR OMULUI
Hotărârea din 28 aprilie 2005, definitivă la 28 iulie 2005,
în Cauza Albina împotriva României (Cererea
nr. 57.808/00) ............................................................

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 596
din 8 noiembrie 2005

referitoare la excepția de neconstituționalitate a dispozițiilor art. 7201 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7201 alin. 1 din Codul de procedură
civilă, excepție ridicată de Societatea de AsigurareReasigurare îARDAF“ — S.A. Sucursala Bihor din Oradea
în Dosarul nr. 291/C/2005 al Curții de Apel Oradea —
Secția comercială și de contencios administrativ și fiscal.
La apelul nominal răspunde, pentru Societatea
Comercială îTransilvania Import Export“ — S.R.L. din
Oradea, consilier juridic Mircea Tudose, lipsind autorul

excepției și celelalte părți, față de care procedura de citare
a fost legal îndeplinită.
Cauza fiind în stare de judecată, se dă cuvântul părții
prezente, care solicită respingerea excepției de
neconstituționalitate. În acest sens, se arată că prevederile
legale criticate referitoare la soluționarea litigiilor, în materie
comercială, prin conciliere directă cu cealaltă parte, înainte
de introducerea cererii de chemare în judecată, sunt în
concordanță cu dispozițiile art. 21 din Legea fundamentală,
referitor la accesul liber la justiție.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 3 iunie 2005, pronunțată în Dosarul
nr. 291/C/2005, Curtea de Apel Oradea — Secția

2

MONITORUL OFICIAL AL ROMÂNIEI, PARTEA I, Nr. 1.049/25.XI.2005

comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 7201 din Codul de
procedură civilă, excepție ridicată de Societatea de
Asigurare-Reasigurare îARDAF“ — S.A. Sucursala Bihor
din Oradea.
În motivarea excepției de neconstituționalitate autorul
acesteia susține că dispozițiile art. 7201 alin. 1 din Codul
de procedură civilă, care instituie, în materie comercială,
procedura concilierii prealabile, încalcă prevederile
constituționale ale art. 21 alin. (1) privind accesul liber la
justiție, deoarece înu ține cont de realitățile specifice
materiei dreptului comercial, dominat de celeritatea
operațiunilor comerciale, de interesul părții care și-a
îndeplinit obligațiile de a încasa imediat și nemijlocit debitul
evitând astfel calea dificilă și din ce în ce mai plină de
formalități a unui proces și mai apoi a unei executări silite
sau faliment, care în majoritatea cazurilor nu au ca rezultat
recuperarea creanței; conduce la formalizarea procedurilor
comerciale, complicând în mod inutil mecanismul
economico-financiar; este o procedură excesivă, care
presupune cheltuieli exagerate pentru creditor, fiind
ineficientă“.
Curtea de Apel Oradea — Secția comercială și de
contencios administrativ și fiscal apreciază că art. 7201
alin. 1 din Codul de procedură civilă instituie o procedură
extrajudiciară în cadrul căreia părțile încearcă rezolvarea
litigiului, comunicându-și pretențiile și înscrisurile pe care se
întemeiază. Întrucât în raporturile comerciale respectarea
celerității este esențială, textul de lege criticat dă
posibilitatea părților de a soluționa cu bună-credință, în
mod direct și fără a apela la instanța judecătorească,
problemele lor litigioase. În măsura în care nu se ajunge la
un acord, acestea au posibilitatea de a se adresa instanței,
ceea ce reprezintă expresia deplină a liberului acces la
justiție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens arată că instanța de
contencios constituțional s-a pronunțat prin Decizia nr. 335
din 16 septembrie 2004, publicată în Monitorul Oficial al
României, Partea I, nr. 955 din 19 octombrie 2004, în
sensul că dispozițiile art. 720 1 alin. 1 din Codul de
procedură civilă sunt constituționale.
Avocatul Poporului, invocând jurisprudența Curții
Constituționale în materie, apreciază că textul de lege
criticat nu îngrădește liberul acces la justiție, ci, dimpotrivă,
asigură realizarea acestui drept în acord cu prevederile
art. 21 din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 7201 alin. 1 din Codul de procedură civilă,
potrivit cărora îÎn procesele și cererile în materie comercială
evaluabile în bani, înainte de introducerea cererii de chemare
în judecată, reclamantul va încerca soluționarea litigiului prin
conciliere directă cu cealaltă parte.“
Autorul excepției de neconstituționalitate susține, în
esență, că textul de lege criticat este contrar dispozițiilor
art. 21 din Legea fundamentală, referitor la accesul liber la
justiție, întrucât condiționează accesul la instanța
judecătorească de parcurgerea unei proceduri prealabile de
conciliere, care este de natură a tergiversa soluționarea
litigiului comercial.
Examinând excepția astfel cum a fost formulată, se
constată că, în jurisprudența sa, Curtea Constituțională s-a
mai pronunțat asupra constituționalității dispozițiilor art. 7201
alin. 1 din Codul de procedură civilă, în acest sens fiind,
de exemplu, Decizia nr. 335 din 16 septembrie 2004,
publicată în Monitorul Oficial al României, Partea I, nr. 955
din 19 octombrie 2004.
Cu acel prilej, respingând excepția de neconstituționalitate ca neîntemeiată, Curtea a constatat că
îdispozițiile privind soluționarea litigiilor în materie
comercială, cuprinse în cap. XIV din Cartea a VI-a a
Codului de procedură civilă, instituie o procedură specială
de rezolvare a acestei categorii de litigii ce cuprinde
concilierea directă prealabilă între părți și o procedură de
judecată derogatorie de la dreptul comun“.
Totodată, Curtea a reținut că, îpotrivit dispozițiilor
art. 126 alin. (2) din Constituție, republicată, stabilirea
regulilor de desfășurare a procesului în fața instanțelor
judecătorești este de competența exclusivă a legiuitorului,
care poate institui, în considerarea unor situații deosebite,
reguli speciale de procedură. Sub acest aspect, principiul
liberului acces la justiție presupune posibilitatea neîngrădită
a celor interesați de a le utiliza, în formele și în
modalitățile prevăzute de lege. Prin instituirea procedurii
prealabile de conciliere, ca de altfel în toate cazurile în
care legiuitorul a condiționat valorificarea unui drept de
exercitarea sa în cadrul unei anumite proceduri, nu s-a
urmărit restrângerea accesului liber la justiție, de care, în
mod evident, cel interesat beneficiază în condițiile legii, ci,
exclusiv, instaurarea unui climat de ordine, indispensabil, în
vederea exercitării dreptului constituțional prevăzut de
art. 21, prevenindu-se, astfel, abuzurile și asigurându-se
protecția drepturilor și intereselor legitime ale celorlalte
părți. Așa fiind, textul de lege criticat este în deplin acord
cu dispozițiile art. 109 alin. 2 din Codul de procedură
civilă, potrivit cărora, «În cazurile anume prevăzute de lege,
sesizarea instanței competente se poate face numai după
îndeplinirea unei proceduri prealabile, în condițiile stabilite de
acea lege» [...].“
Prin decizia menționată se arată, de asemenea, că, îdin
ansamblul reglementării, rezultă că, prin instituirea
procedurii prealabile de conciliere, legiuitorul a urmărit să
transpună în practică principiul celerității soluționării litigiilor
dintre părți — mai pregnant în materie comercială — și să
degreveze activitatea instanțelor de judecată. Astfel, rolul
normei procedurale criticate este acela de a reglementa o
procedură extrajudiciară care să ofere părților posibilitatea
de a se înțelege asupra eventualelor pretenții ale
reclamantului, fără implicarea autorității judecătorești
competente. Față de aceste rațiuni majore, condiționarea
sesizării instanței de parcurgerea procedurii de conciliere

MONITORUL OFICIAL AL ROMÂNIEI, PARTEA I, Nr. 1.049/25.XI.2005
cu partea potrivnică nu poate fi calificată ca o îngrădire a
accesului liber la justiție, în accepțiunea prohibită de
prevederile constituționale de referință, atâta vreme cât
partea interesată poate sesiza instanța judecătorească cu
cererea de chemare în judecată.“

3

Soluția Curții Constituționale în cauza respectivă,
precum și considerentele care au stat la baza sa își
păstrează valabilitatea și în cauza de față, întrucât nu se
invocă elemente noi, de natură să schimbe această
jurisprudență.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7201 alin. 1 din Codul de procedură civilă, excepție
ridicată de Societatea de Asigurare-Reasigurare îARDAF“ — S.A. Sucursala Bihor din Oradea în Dosarul nr. 291/C/2005
al Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 28 aprilie 2005, definitivă la 28 iulie 2005, în Cauza Albina împotriva României
(Cererea nr. 57.808/00)
În cauza Albina împotriva României,
Curtea Europeană a Drepturilor Omului (Secția a III-a), statuând în cadrul unei camere formate din: domnul B.M.
ˇˇ
Zupancic, președinte, domnii L. Caflisch, C. Bîrsan, doamnele M. Tsatsa-Nikolovska, R. Jaeger, domnii E. Myjer, David
Thór Björgvinsson, judecători, și domnul V. Berger, grefier de secție,
după ce a deliberat în Camera de consiliu la data de 31 martie 2005,
pronunță hotărârea următoare:
PROCEDURA

1. La originea cauzei se află Cererea nr. 57.808/00,
introdusă împotriva României, prin care un cetățean al
acestui stat, domnul Mircea Alexandru Albina (reclamantul),
a sesizat Curtea la data de 5 februarie 2000 în temeiul
art. 34 din Convenția pentru apărarea drepturilor omului și
a libertăților fundamentale (Convenția).
2. Guvernul român (Guvernul) este reprezentat de
agentul guvernamental doamna Roxana Rizoiu.
3. Reclamantul se plânge, sub aspectul art. 6 alin.1 din
Convenție, de caracterul inechitabil al procedurii de
revendicare a unui imobil, încheiată prin Hotărârea definitivă
a Curții de Apel Galați din 8 septembrie 1999. Pe de altă
parte, reclamantul consideră că modul de finalizare al
acestei proceduri reprezintă o încălcare a dreptului privind
respectarea bunurilor sale, în sensul art. 1 din Primul
Protocol adițional la Convenție.

4. Cererea a fost repartizată Secției a II-a a Curții
[conform art. 52 alin. (1) din Regulament]. În cadrul acestei
secții camera desemnată să examineze cererea (conform
art. 27 alin. 1 din Convenție) a fost constituită potrivit
art. 26 alin. (1) din Regulament.
5. Prin Decizia din 3 februarie 2004, Camera a declarat
cererea admisibilă.
6. Atât reclamantul, cât și Guvernul au prezentat
observații scrise cu privire la temeinicia cauzei [conform
art. 59 alin. (1) din Regulament]. Fiecare dintre părți a
prezentat comentarii cu privire la observațiile celeilalte.
7. La data de 1 noiembrie 2004, Curtea a modificat
structura secțiilor sale [art. 25 alin. (1) din Regulament].
Cererea a fost repartizată Secției a III-a a Curții,
reorganizată astfel [art. 52 alin. (1) din Regulament].

4

MONITORUL OFICIAL AL ROMÂNIEI, PARTEA I, Nr. 1.049/25.XI.2005
ÎN

I. Circumstanțele cauzei
8. Reclamantul s-a născut în 1935 și are domiciliul în
București.
1. Acțiunea în despăgubire, formulată în baza Legii nr. 112/1995

9. În 1996, reclamantul a solicitat Comisiei pentru
aplicarea Legii nr. 112/1995 (Comisia) despăgubiri pentru
un imobil naționalizat în baza Decretului nr. 92/1950, care
aparținuse părinților săi, el fiind singurul lor moștenitor.
10. Printr-o decizie din 16 aprilie 1998, Comisia a admis
parțial cererea sa, acordându-i despăgubiri pentru o parte a
imobilului respectiv, mai precis pentru un teren de
441,80 metri pătrați și pentru construcția de pe acest teren.
Cu privire la restul imobilului, alcătuit din 346,70 metri
pătrați și din construcția de pe acest teren, Comisia a
hotărât că acesta nu putea să facă obiectul unor
despăgubiri, apreciind, prin propriul raport de expertiză, că
respectivul imobil era un local comercial, măsurile
reparatorii prevăzute de Legea nr. 112/1995 nefiindu-i astfel
aplicabile. Întemeindu-se pe art. 1 din Legea nr. 112/1995,
astfel cum a fost acesta completat și modificat prin art. 1
și 3 din hotărârile Guvernului nr. 20/1996 și nr. 11/1997,
Comisia a sugerat reclamantului să introducă o acțiune în
revendicare în baza dreptului comun.
11. Cu toate că era supusă căilor de atac, decizia nu a
fost contestată de reclamant, devenind astfel definitivă.
2. Acțiunea în revendicare imobiliară pentru partea din imobil cu
destinație comercială

12. În 1998, reclamantul a introdus o acțiune în
revendicare, la Judecătoria Brăila, împotriva Consiliului
local, a Direcției de administrare a piețelor și târgurilor,
precum și a Direcției serviciilor publice Brăila, având drept
obiect partea din imobil pentru care comisia respinsese
cererea sa de despăgubiri.
Reclamantul a susținut că această parte a bunului
fusese naționalizată în mod ilegal, având în vedere că era
spațiu cu destinație comercială la data naționalizării și că,
mai mult, tatăl și mama erau excluși de la aplicarea
acestei măsuri, fiind funcționar, respectiv casnică.
Reclamantul își întemeia acțiunea pe art. 1 din Legea
nr. 112/1995, modificată și completată de art. 1 și 3 din
hotărârile Guvernului nr. 20/1996 și nr. 11/1997.
13. Printr-o hotărâre din 24 februarie 1999, judecătoria
i-a admis acțiunea. Instanța a constatat mai întâi că
reclamantul și-a dovedit calitatea de moștenitor al foștilor
proprietari ai imobilului în litigiu și că acesta fusese un
spațiu comercial la momentul naționalizării, așa cum
reieșea dintr-un act dotal transcris la 22 ianuarie 1930 la
Tribunalul Brăila, cu ocazia căsătoriei părinților săi.
Instanța a mai constatat că prin Decizia sa din
16 aprilie 1998 Comisia apreciase că măsurile reparatorii
prevăzute de Legea nr. 112/1995 nu erau aplicabile acestei
părți din imobil, având în vedere că servea drept spațiu
comercial la data naționalizării.
În sfârșit, instanța a apreciat că naționalizarea părții din
imobil revendicate de reclamant era nelegală, având în
vedere destinația imobilului la momentul naționalizării,
precum și faptul că tatăl reclamantului era la acel moment
funcționar, calitatea care îl excepta de la orice măsură de
naționalizare, conform art. 2 din Decretul nr. 92/1950.
14. Pârâții au formulat apel împotriva acestei sentințe.
15. La 22 iunie 1999, Tribunalul Brăila a admis apelul și
a respins acțiunea reclamantului, pe motivul că ansamblul
imobilului al cărui moștenitor era — și nu doar o parte din
imobil, conform aprecierii făcute în absența mijloacelor de

FAPT

probă de către comisie și de către judecătorie — a fost
legal naționalizat. În aceste condiții, reclamantul ar fi putut
beneficia, în baza Legii nr. 112/1995, de o indemnizație
incluzând partea din imobil revendicată. Cu privire la acest
aspect, tribunalul a susținut că reclamantul ar fi trebuit să
atace decizia comisiei, prin care i s-a respins cererea de
despăgubiri pentru întregul imobil.
16. Reclamantul și Direcția de administrare a piețelor și
târgurilor Brăila au introdus recurs împotriva acestei soluții.
Astfel, reclamantul a susținut că pentru partea din imobil
revendicată nu a beneficiat de nici o despăgubire, Legea
nr. 112/1995 nepermițând decât proprietarilor imobilelor
legal naționalizate să solicite restituirea în natură sau
acordarea unei despăgubiri. Or, naționalizarea părții din
imobil fusese ilegală, având în vedere că la acel moment
spațiul avea destinație comercială.
Direcția de administrare a piețelor și târgurilor Brăila a
invocat faptul că tribunalul nu a dispus ca reclamantul să-i
plătească cheltuielile pentru expertiză pe care le-a suportat
în procedura în fond.
17. Prin Decizia sa din 8 septembrie 1999, Curtea de
Apel Galați a rezumat mai întâi soluțiile adoptate în speță
de către instanțele anterioare, precum și motivele reținute
de către acestea. Instanța a respins recursul formulat de
către Direcția de administrare a piețelor și târgurilor,
apreciind că aceasta era obligată să plătească cheltuielile
cu expertiza, având în vedere că această probă fusese
administrată la cererea sa.
18. Cu privire la recursul introdus de către reclamant,
Curtea de apel l-a respins ca fiind vădit neîntemeiat, fără a
răspunde motivelor prezentate de reclamant (paragraful 16).
19. Această decizie era definitivă și irevocabilă,
neputând fi atacată prin căile de recurs ordinare.
3. Acțiunea în restituire a părții din imobil cu destinație comercială,
formulată în baza Legii nr. 10/2001

20. La 1 august 2001, după intrarea în vigoare a Legii
nr. 10/2001 privind regimul juridic al imobilelor preluate în
mod abuziv în perioada 6 martie 1945—22 decembrie
1989, reclamantul a transmis Consiliului Local Brăila o
cerere de restituire în natură a părții din imobil pentru care
Comisia i-a refuzat acordarea de despăgubiri la 16 aprilie
1998, mai precis pentru terenul de 346,70 metri pătrați și
pentru construcția aflată pe acest teren (paragraful 10).
21. Printr-o hotărâre executorie din 25 februarie 2002,
completată la 31 mai 2002, primarul orașului Brăila a
admis parțial cererea și a dispus restituirea în natură a
terenurilor și a construcțiilor aflate pe acest teren, bunuri
care erau deținute de către primărie. Reclamantul a intrat
în posesia unei părți din aceste bunuri la 22 iulie 2002.
22. Reclamantul a indicat că un teren de 180 metri
pătrați și o construcție servind drept depozit, care fuseseră
deținute de către Societatea Comercială M., nu îi fuseseră
restituite. Conform precizărilor sale, aceste bunuri
reprezentau în jur de 65% din partea de imobil pentru care
comisia a refuzat la 16 aprilie 1998 acordarea unei
indemnizații.
4. Acțiunea în revendicare pentru partea nerestituită din imobil,
formulată împotriva Societății Comerciale M.

23. La 13 septembrie 2002, reclamantul a formulat în
fața Judecătoriei Brăila o acțiune împotriva Societății
Comerciale M., prin care revendica terenul de 180 metri
pătrați și depozitul aflat pe acest teren, deținute de această
societate (paragraful 22). La o dată neprecizată, Societatea
Comercială M. a solicitat introducerea în cauză a

MONITORUL OFICIAL AL ROMÂNIEI, PARTEA I, Nr. 1.049/25.XI.2005
Ministerului Finanțelor Publice, pentru ca acesta să îi
acorde despăgubiri în cazul în care acțiunea reclamantului
ar fi fost admisă. Societatea a susținut în instanță că
obținuse imobilul litigios printr-un proces de privatizare a
fostelor societăți de stat, reorganizate în regii autonome și
în societăți comerciale, în virtutea Legii nr. 15/1990. Astfel,
societatea a precizat că statul — care în schimbul
acțiunilor îi cedase bunuri, printre care și imobilul
revendicat de către reclamant — era ținut să o
despăgubească în caz de evicțiune.
24. În fața judecătoriei Brăila au avut loc numeroase
ședințe, în 2002, 2003 și 2004. La 19 februarie 2004,
aceasta și-a declinat competența în favoarea Tribunalului
Brăila. Din elementele de care dispune Curtea rezultă că
această procedură este în continuare pe rolul tribunalului.
II. Dreptul intern aplicabil
Dispozițiile de drept intern aplicabil sunt următoarele:
1. Decretul privind naționalizarea nr. 92/1950
ARTICOLUL II

îImobilele muncitorilor, ale funcționarilor, ale micilor
meșteșugari, ale intelectualilor și ale pensionarilor nu sunt
obiectul prezentului decret și nu vor fi naționalizate“.
2. Legea nr. 112/1995 privind reglementarea situației juridice a
imobilelor cu destinația de locuință, trecute în proprietatea statului
(publicată în Monitorul Oficial al României, Partea I, nr. 279 din
29 noiembrie 1995).
ARTICOLUL 1

îFoștii proprietari — persoane fizice — ai imobilelor cu
destinația de locuințe, trecute ca atare în proprietatea statului
sau a altor persoane juridice, după 6 martie 1945, cu titlu, și
care se aflau în posesia statului sau a altor persoane juridice la
data de 22 decembrie 1989, beneficiază de măsurile reparatorii
prevăzute de prezenta lege.“
3. Hotărârea Guvernului nr. 20/1996 pentru stabilirea Normelor
metodologice privind aplicarea Legii nr. 112/1995, publicată în Monitorul
Oficial al României, Partea I, nr. 16 din 23 ianuarie 1996)
ARTICOLUL 1

î(1) Beneficiază de măsurile reparatorii prevăzute de Legea
nr. 112/1995 numai foștii proprietari, persoane fizice, ai
imobilelor cu destinația de locuințe, trecute ca atare în
proprietatea statului sau a altor persoane juridice, după
6 martie 1945, cu titlu, (...), precum și moștenitorii acestora (...).

ÎN

5

(2) Imobilele cu destinația de locuințe trecute ca atare în
proprietatea statului, cu titlu, sunt acele imobile care au fost
preluate ca locuințe în proprietatea statului în baza unei
prevederi legale în vigoare la data respectivă, cum ar fi:
Decretul nr. 92/1950 (...).“
4. Hotărârea Guvernului nr. 11/1997 pentru modificarea și
completarea Normelor metodologice privind aplicarea Legii nr. 112/1995,
stabilite prin Hotărârea Guvernului nr. 20/1996 (publicată în Monitorul
Oficial al României, Partea I, nr. 16 din 4 februarie 1997)
ARTICOLUL 3

Articolul 1 se completează cu alineatele (4), (5) și (6)
cu următorul cuprins:
î(4) Locuințele care au fost preluate de stat cu
nerespectarea prevederilor legale în vigoare la data respectivă
sau care au intrat în posesia acestuia în condițiile inexistenței
unei reglementări legale care să reprezinte temeiul juridic al
constituirii dreptului de proprietate al statului sunt considerate
ca fiind trecute fără titlu în posesia acestuia și nu intră sub
incidența Legii nr. 112/1995.
(5) Imobilele care nu intră sub incidența Legii nr. 112/1995
și pentru care nu există titlu valabil constituit în favoarea
statului pot face obiectul cererilor de restituire sau de acordare
a despăgubirilor, formulate de persoanele îndreptățite pe cale
judecătorească, potrivit dreptului comun.“
5. Legea nr. 10 din 14 februarie 2001 privind regimul juridic al unor
imobile preluate în mod abuziv de către stat între 6 martie 1945 — 22
decembrie 1989
ARTICOLUL 1

î(1) Imobilele preluate în mod abuziv de către stat, de
organizațiile cooperatiste sau de orice alte persoane juridice în
perioada 6 martie 1945 — 22 decembrie 1989, precum și cele
preluate de stat în baza Legii nr. 139/1940 asupra rechizițiilor
și nerestituite se restituie, de regulă în natură, în condițiile
prezentei legi.
(2) În cazurile în care restituirea în natură nu este posibilă
se vor stabili măsuri reparatorii prin echivalent. Măsurile
reparatorii prin echivalent vor consta în compensare cu alte
bunuri ori servicii oferite în echivalent de deținător, cu acordul
persoanei îndreptățite, în acordare de acțiuni la societăți
comerciale tranzacționate pe piața de capital, de titluri de
valoare nominală folosite exclusiv în procesul de privatizare
sau de despăgubiri bănești.“

DREPT

I. Cu privire la pretinsa încălcare a art. 6 alin. 1 din
Convenție
26. Reclamantul susține că acțiunea sa în revendicare
imobiliară, finalizată prin Hotărârea Curții de Apel Galați din
8 septembrie 1999, nu a fost examinată în mod echitabil,
astfel cum cere art. 6 din Convenție, ale cărui dispoziții
pertinente prevăd următoarele:
îOrice persoană are dreptul la judecarea în mod
echitabil (...), de către o instanță independent și imparțial
(...) care va hotărî (...) asupra drepturilor și obligațiior sale
cu caracter civil (...).“
27. Guvernul susține că nu există nici un motiv de
îndoială că deciziile instanțelor judecătorești interne în
procedura de revendicare imobiliară nu au fost conforme
dispozițiilor dreptului intern. Guvernul reamintește că, pentru

a stabili dacă exigențele art. 6.1 au fost respectate, este
necesar să fie luat în considerare ansamblul procedurii și
că această dispoziție nu trebuie interpretată ca solicitând
instanțelor judecătorești un răspuns detaliat fiecărui
argument invocat de către părți (Hotărârea Ruiz Torija și
Hiro Balani împotriva Spaniei, din 9 decembrie 1994,
seria A, nr. 303-A și B, p. 12, paragraful 29 și paginile
29—30, precum și Hotărârea Higgins și alții împotriva
Franței, din 19 februarie 1998, Culegerea de hotărâri și
decizii 1998-I, p. 60, paragraful 42). Guvernul apreciază
faptul că Hotărârea din 8 septembrie 1999 nu a furnizat un
răspuns explicit tuturor susținerilor reclamantului nu
înseamnă că cererea acestuia a fost examinată într-un mod
neechitabil, Curtea de apel întemeindu-se pe anumite
argumente.

6

MONITORUL OFICIAL AL ROMÂNIEI, PARTEA I, Nr. 1.049/25.XI.2005

28. Guvernul mai consideră de asemenea că motivele
pentru care Curtea de apel a respins recursul reclamantului
se regăsesc în hotărârea definitivă anterior menționată,
examinată în ansamblul ei. În sfârșit, Guvernul susține că
reclamantul a intrat în posesia bunului litigios, urmând
indicațiile instanțelor judecătorești interne cu privire la
continuarea procedurii administrative de restituire.
29. Reclamantul nu este de acord cu teza susținută de
Guvern. Reclamantul susține că instanțele care au
examinat cererea în apel și în recurs — formulate
împotriva hotărârii primei instanțe —, prin care obținuse
câștig de cauză, nu au luat în considerare mijloacele de
probă prin care se stabilise că imobilul revendicat fusese
naționalizat ilegal. Reclamantul subliniază că motivele pe
care și-a întemeiat Curtea de apel respingerea recursului
nu sunt deloc succinte sau concise, așa cum susține
Guvernul, ci sunt pur și simplu absente. Reclamantul mai
arată că, în ciuda procedurii administrative inițiate în urma
Hotărârii definitive din 8 septembrie 1999, nu a intrat încă
în posesia întregului său bun.
30. Curtea reamintește că dreptul la un proces echitabil,
garantat de art. 6.1 din Convenție, include printre altele
dreptul părților de a prezenta observațiile pe care le
consideră pertinente pentru cauza lor. Întrucât Convenția
nu are drept scop garantarea unor drepturi teoretice sau
iluzorii, ci drepturi concrete și efective (Hotărârea Artico
împotriva Italiei, din 13 mai 1980, seria A, nr. 37, p. 16,
paragraful 33), acest drept nu poate fi considerat efectiv
decât dacă aceste observații sunt în mod real îascultate“,
adică în mod corect examinate de către instanța sesizată.
Altfel spus, art. 6 implică mai ales în sarcina îinstanței“
obligația de a proceda la un examen efectiv al mijloacelor,
argumentelor și al elementelor de probă ale părților, cel
puțin pentru a le aprecia pertinența [Hotărârea Perez
împotriva Franței (GC), Cererea nr. 47.287/99,
paragraful 80, CEDH 2004-I, și Hotărârea Van der Hurk
împotriva Olandei, din 19 aprilie 1994, seria A, nr. 288,
p. 19, paragraful 59].
31. În speță, Curtea observă că în apel Tribunalul
Brăila a respins acțiunea reclamantului, motivând că
întregul imobil pe care îl moștenise intrase în mod legal în
patrimoniul statului, fără însă să analizeze, spre deosebire
de judecătorie, probele depuse la dosar de către reclamant
sau să respingă motivat, dacă era cazul, pe cele pe care
le-ar fi apreciat drept nepertinente.
32. Este evident că în general nu este în sarcina Curții
să se pronunțe asupra erorilor de fapt sau de drept care
ar fi fost comise de către o instanță internă [a se vedea
printre altele Hotărârea Garcia Ruiz împotriva Spaniei (GC),
Cererea nr. 30.544/96, paragraful 28, CEDH 1999-I],
interpretarea legislației revenind în primul rând autorităților
interne, mai ales instanțelor judecătorești (Hotărârea Perez,
precitată, paragraful 82; Hotărârea Coeme și alții împotriva
Belgiei, cererile nr. 32.492/96, nr. 32.547/96, nr. 32.548/96,
nr. 33.209/96 și nr. 33.210/96, paragraful 115, CEDH
2000-VII). În cauza de față, cel mai frapant este faptul că
în apel Tribunalul Brăila a reproșat reclamantului că nu a
atacat decizia Comisiei, prin care aceasta refuzase să îi
acorde despăgubiri în baza Legii nr. 112/1995. Fiind vorba
de un spațiu cu destinație comercială, așa cum reieșea din
raportul de expertiză tehnică al Comisiei, orice solicitare de
despăgubiri prezentată de o persoană interesată pare
sortită de la început eșecului, având în vedere că măsurile
reparatorii prevăzute de lege privesc exclusiv imobile cu
destinația de locuință ieșite legal din patrimoniul unei
persoane (paragraful 25).

33. Mai mult, Curtea de Apel Galați nu a răspuns în
nici un fel argumentelor reclamantului în recurs, în care
acesta făcea referire la nelegalitatea naționalizării și deci la
imposibilitatea de a beneficia de o reparație pecuniară în
baza Legii nr. 112/1995. Dacă într-adevăr obligația pe care
o impune art. 6 paragraful 1 instanțelor naționale de a-și
motiva deciziile nu presupune existența unui răspuns
detaliat la fiecare argument (Hotărârea Perez, precitată,
paragraful 81; Hotărârea Van der Hurk, precitată, p. 20,
paragraful 61; Hotărârea Ruiz Torija, precitată, paragraful
29; a se vedea, de asemenea, Decizia Jahnke și Lenoble
împotriva Franței, Cererea nr. 40.490/98, CEDH 2000-IX),
este necesar a se constata că, în speță, Curtea de Apel
Galați a respins recursul formulat de către reclamant
împotriva hotărârii pronunțate în apel, fără să precizeze nici
un motiv, și aceasta printr-o hotărâre definitivă și
irevocabilă.
34. Conform jurisprudenței Curții, noțiunea de proces
echitabil presupune ca o instanță internă care nu a motivat
decât pe scurt hotărârea sa să fi examinat totuși în mod
real problemele esențiale care i-au fost supuse, și nu doar
să reia pur și simplu concluziile unei instanțe inferioare
(Hotărârea Helle împotriva Finlandei, din 19 decembrie
1997, Culegere de hotărâri și decizii 1997—VIII, p. 2.930,
paragraful 60).
În cauza de față, simplul fapt că instanța de recurs
— Curtea de Apel Galați — a reamintit hotărârile adoptate
în speță de către instanțele inferioare și argumentele în
baza cărora acestea s-au întemeiat nu putea să o
scutească de obligația de a examina problemele ridicate în
recurs de către reclamant (paragraful 16). Aceasta s-ar fi
justificat cu atât mai mult cu cât instanțele inferioare ale
căror hotărâri au fost rezumate de către Curtea de Apel
Galați ajunseseră la concluzii radical diferite, Curtea de
Apel Galați fiind astfel la rândul său chemată să hotărască
în ultimă instanță și să pronunțe o hotărâre definitivă și
irevocabilă. În aceste condiții, Curtea nu poate subscrie
argumentului prezentat de Guvern, conform căruia motivele
pentru care curtea de apel a respins recursul reclamantului
se regăseau în Hotărârea din 8 septembrie 1999, analizată
în ansamblul său (paragraful 28).
În orice caz, trebuie subliniat că instanța de recurs —
Curtea de Apel Galați — nu numai că a omis să răspundă
argumentelor invocate de reclamant în recurs, dar nici nu a
indicat că și-ar fi însușit motivele prezentate de către
instanțele inferioare (a se vedea, per a contrario, Hotărârea
Helle, anterior citată, paragraful 56). Nimic din hotărârea
curții de apel nu conduce la concluzia că aceasta și-ar fi
însușit în mod real motivele pe care instanța inferioară,
Tribunalul Brăila, și-a întemeiat soluția și că nu ar fi
identificat vreun argument nou pentru a respinge această
motivare (a se vedea, per a contrario, Hotărârea Helle,
anterior citată, paragraful 59).
35. În consecință, și în ciuda faptului că Guvernul
susține că datorită indicațiilor date de către instanțele
interne reclamantului i-a fost restituit bunul, Curtea susține
că dacă acesta și-a putut recupera o parte din bunul
litigios, acest fapt nu se datorează recomandărilor
Tribunalului Brăila — reluate de către Curtea de Apel
Galați — cu privire la modul de contestare a deciziei
administrative adoptate în baza Legii nr. 112/1995, ci
faptului că reclamantul a recurs la o nouă procedură
administrativă, instituită prin Legea nr. 10/2001.
36. În lumina celor de mai sus, Curtea apreciază că
reclamantul este îndreptățit să susțină că hotărârea Curții
de Apel Galați nu era suficient motivată și că cererea sa,
în procedura de revendicare finalizată prin această
hotărâre, nu a fost examinată în mod echitabil.
37. În concluzie, art. 6.1 din Convenție a fost încălcat.

MONITORUL OFICIAL AL ROMÂNIEI, PARTEA I, Nr. 1.049/25.XI.2005
II. Cu privire la pretinsa încălcare a art. 1 din Primul
Protocol adițional la Convenție
38. Reclamantul susține că modul de soluționare a
acțiunii sale în revendicare prin Hotărârea definitivă a Curții
de Apel Galați din 8 septembrie 1999 reprezintă o atingere
adusă dreptului său la respectarea bunurilor, în sensul
art. 1 din Protocolul nr. 1, care dispune astfel:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului
statelor de a adopta legile pe care le consideră necesare
pentru a reglementa folosința bunurilor conform interesului
general sau pentru a asigura plata impozitelor ori a altor
contribuții, sau a amenzilor.“
39. Guvernul consideră că viciul de procedură invocat
de către reclamant, mai precis absența motivării hotărârii
Curții de Apel Galați, nu reprezintă în sine o atingere a
dreptului său de proprietate și că, în general, nu a existat
o ingerință în dreptul său privind respectarea bunurilor,
instanțele care au hotărât asupra apelului și a recursului
împotriva Hotărârii din 24 februarie 1999 — prin care i se
admisese acțiunea în revendicare — nefăcând altceva
decât să interpreteze dreptul intern.
40. Reclamantul contestă argumentele prezentate de
Guvern. Acesta susține că măsurile reparatorii prevăzute
de Legea nr. 112/1995 nu priveau decât bunurile care
ieșiseră în mod legal din patrimoniul unei persoane, ceea
ce nu se aplica părții din imobil cu destinație comercială,
obiectul acțiunii sale în revendicare imobiliară. Reclamantul
susține că astfel nu trebuie să i se reproșeze, așa cum a
făcut Tribunalul Brăila, că nu a atacat decizia prin care
Comisia a respins cererea lui de acordare de despăgubiri.
41. În observațiile complementare (ulterioare datei de
3 februarie 2004, dată la care Camera a declarat cererea
admisibilă) Guvernul a accentuat schimbările în situația de
fapt, survenite în ceea ce privește acțiunea formulată de
reclamant în baza Legii nr. 10/2001, și arată că doar
partea din imobil nerestituită încă, obiectul unui litigiu încă
pendinte în fața instanțelor interne (paragrafele 22—24
anterioare), continuă să reprezinte obiectul capătului de
cerere întemeiat pe art. 1 anterior menționat. Guvernul
menționează că naționalizarea bunului litigios a avut loc
înainte de 20 iunie 1994, data ratificării de către România
a Convenției și că, în consecință, reclamantul nu are un
bun actual și nici o speranță legitimă, în sensul
jurisprudenței constante a Curții [a se vedea printre altele
cauzele Gratzinger și Gratzingerova împotriva Cehiei (decizie)
(GC), nr. 39.794/98, paragraful 69, CEDH 2002-VII, și
Malhous împotriva Cehiei (decizie) (GC), nr. 33.071/96,
CEDH 2000—XII]. Cu titlu subsidiar, Guvernul afirmă că
răspunderea sa nu poate fi angajată în baza art. 1 anterior
menționat, având în vedere că partea nerestituită din
imobilul moștenit de către reclamant este deținută de către
Societatea Comercială M.
42. Curtea consideră că aspectele prezentate de
Guvern în observațiile sale complementare țin mai mult de
o excepție preliminară privind incompatibilitatea ratione
materiae și ratione personae a acestui capăt de cerere cu
dispozițiile Convenției. Fiind formulată pentru prima oară
după decizia de admisibilitate a acestei cauze, o
asemenea excepție trebuie respinsă (a se vedea printre
altele Ceteroni împotriva Italiei, Hotărârea din 15 noiembrie
1996, Culegerea 1996—V, paginile 1.755—1.756, paragraful 19).
43. În orice caz, Curtea apreciază că, ținând cont de
concluziile sale din paragrafele 36 și 37 anterior

7

menționate, nu este necesar să analizeze și fondul acestui
capăt de cerere [a se vedea, mutatis mutandis, printre
altele, cauzele Glod împotriva României, Cererea
nr. 41.134/98, paragraful 46, 16 septembrie 2003, Laino
împotriva Italiei (GC), Cererea nr. 33.158/96, paragraful 25,
CEDH 1999-I; Zanghi împotriva Italiei, Hotărârea din
19 februarie 1991, seria A nr. 194-C, p. 47, paragraful 23,
Eglise catholique de La Canée împotriva Greciei, Hotărârea
din 16 decembrie 1997, Culegerea 1997—VIII, p. 2.862,
paragraful 50].
III. Cu privire la aplicarea art. 41 din Convenție
44. Conform art. 41 din Convenție,
îDacă Curtea declară că a avut loc o încălcare a
Convenției sau a protocoalelor sale și dacă dreptul intern
al înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă“.
A. Prejudiciu material și moral

45. Reclamantul solicită 53.720 dolari americani (USD),
sumă care corespunde chiriilor pe care ar fi putut să le
încaseze pentru partea din imobil cu destinație comercială
între momentul respingerii acțiunii sale în revendicare prin
hotărârea definitivă a Curții de Apel Galați și data la care i
s-a restituit o parte a bunului în cauză, în baza Legii
nr. 10/2001. Solicită de asemenea restituirea părții din
imobil care nu a fost încă recuperată (paragraful 22),
precum și plata chiriilor pe care le-ar fi perceput dacă ar
fi putut să închirieze bunul începând cu data la care
acțiunea sa în revendicare imobiliară a fost respinsă de
către instanțele naționale.
De asemenea, solicită 8.000 euro (EUR), cu titlu de
despăgubiri morale pentru neplăcerile și frustrările cauzate
de către instanțele interne care au examinat acțiunea sa în
revendicare imobiliară, încălcând drepturile sale la un
proces echitabil și la respectarea bunurilor sale.
46. Guvernul consideră că reclamantului nu ar trebui să
i se acorde nici o sumă cu titlu de despăgubiri materiale,
având în vedere că nu a dovedit existența unui prejudiciu.
Pe de altă parte, un litigiu opunând reclamantul unei
societăți private este pe rolul instanțelor interne, care
trebuie să determine cine este titularul dreptului de
proprietate asupra părții din bunul litigios a cărui restituire
a fost solicitată de reclamant (paragraful 24).
Referitor la prejudiciul moral, Guvernul apreciază că
suma solicitată de reclamant este exagerată, mai ales
având în vedere că din 2002 reclamantul se bucură din
plin de dreptul său de proprietate asupra unei părți din
imobil. Din punctul său de vedere, o eventuală constatare
a încălcării art. 6.1 din Convenție ar constitui în sine o
reparație echitabilă satisfăcătoare.
47. Curtea reamintește că o hotărâre prin care se
constată o încălcare determină pentru statul pârât obligația
juridică, cu privire la Convenție, de a pune capăt acelei
încălcări și de a elimina consecințele. Dacă dreptul intern
pertinent nu permite decât o eliminare imperfectă a
consecințelor acestei încălcări, art. 41 din Convenție
conferă Curții competența de a acorda o reparație în
favoarea părții vătămate prin actul sau prin omisiunea cu
privire la care a fost constatată o încălcare a Convenției.
Exercitându-și această competență, Curtea dispune de o
anumită marjă de apreciere, adjectivul îechitabil“ și
fragmentul de frază îdacă este cazul“ dovedind acest
aspect.
Printre elementele luate în considerare de către Curte,
atunci când se pronunță în materie, se numără prejudiciul
material, mai precis pierderile efectiv suferite, rezultând

8

MONITORUL OFICIAL AL ROMÂNIEI, PARTEA I, Nr. 1.049/25.XI.2005

direct din pretinsa încălcare, și prejudiciul moral, care
reprezintă repararea stării de angoasă, a neplăcerilor și a
incertitudinilor rezultând din această încălcare, precum și
din alte pagube nemateriale [a se vedea printre altele
Ernestina Zullo, Cererea nr. 64.897/01, paragraful 25,
10 noiembrie 2004].
48. De altfel, în cazul în care diverse elemente
constituind prejudiciul nu se pretează la un calcul exact
sau în cazul în care distincția între prejudiciul material și
cel moral se realizează mai greu, Curtea le poate examina
împreună (Cauza Comingersoll împotriva Portugaliei, (GC),
Cererea nr. 35.382/97, paragraful 29, CEDH 2000-IV].
49. În speță, singura bază pentru acordarea unei
reparații echitabile constă în faptul că reclamantul nu a
beneficiat de o procedură echitabilă pentru a revendica
partea din imobil cu privire la care comisia respinsese
cererea de despăgubiri. Curtea nu poate în nici un caz să
speculeze asupra modului în care ar fi fost finalizat
procesul în caz contrar și nici asupra finalizării litigiului
actual aflat pe rolul instanțelor interne, în cadrul căruia
reclamantul solicită recunoașterea calității de proprietar
asupra părții din imobilul în litigiu care nu i-a fost încă
restituită; cu toate acestea, Curtea nu consideră ca fiind
nerezonabil să susțină că, având în vedere absența
echității în cadrul procedurii în revendicare imobiliară,
finalizată prin Hotărârea definitivă din 8 septembrie 1999,
reclamantul a suferit pierderea unei șanse reale [Cauza
Pelissier și Sassi împotriva Franței (GC), Cererea
nr. 25.444/94, paragraful 80, CEDH 1999-II, și Crișan
împotriva României, nr. 42.930/98, paragraful 36, 27 mai
2003]. Pronunțându-se în echitate, așa cum se prevede în
art. 41, Curtea acordă reclamantului suma globală de
5.000 euro pentru toate prejudiciile.

B. Cheltuieli de judecată

50. Reclamantul solicită plata a 477,65 euro, sumă care
i-a fost necesară pentru a preveni și pentru a repara
pretinsele încălcări ale Convenției. Întemeindu-se pe un
decont amănunțit și pe facturile corespunzătoare,
reclamantul detaliază această sumă astfel:
a) 39,67 euro pentru cheltuieli de transport legate de
recuperarea imobilului;
b) 18,52 euro pentru cheltuieli legate de notificarea
autorităților administrative și a Societății Comerciale M. cu
privire la restituirea imobilului său;
c) 392,82 euro cu titlu de onorariu al avocaților care
l-au reprezentat în fața instanțelor interne;
d) 24,51 euro pentru cheltuieli legate de corespondența
sa cu Curtea;
e) 2,13 euro pentru fotocopierea documentelor transmise
Curții.
51. Guvernul nu se opune la plata acestor cheltuieli.
52. Curtea observă că aceste cheltuieli sunt justificate
prin documente doveditoare. Analizând solicitarea
reclamantului în lumina principiilor degajate din
jurisprudența sa, Curtea consideră ca fiind rezonabil să-i
acorde reclamantului în întregime suma solicitată, mai
precis 477,65 euro.
C. Majorărări de întârziere

53. Curtea hotărăște să aplice majorările de întârziere
echivalente cu rata dobânzii pentru facilitatea de credit
marginal practicată de Banca Centrală Europeană, la care
se vor adăuga 3 puncte procentuale.

PENTRU ACESTE MOTIVE,
C U R T E A,
ÎN UNANIMITATE:

1. hotărăște că a fost încălcat art. 6 alin. 1 din Convenție;
2. hotărăște că nu este cazul să examineze capătul de cerere întemeiat pe art. 1 din Protocolul 1;
3. hotărăște că:
a) statul pârât trebuie să plătească reclamantului, în termen de 3 luni de la data rămânerii definitive a hotărârii,
în conformitate cu art. 44 alin. 2 din Convenție, suma de 5.000 euro (cinci mii euro) pentru prejudiciul material și moral,
și 477,65 euro (patru sute șaptezeci și șapte euro și șaizeci și cinci de cenți), cu titlu de cheltuieli de judecată, sumă ce
urmează a fi plătită în moneda națională a statului pârât, la nivelul ratei de schimb aplicabile la momentul plății;
b) începând de la data expirării termenului amintit și până la momentul efectuării plății, aceste sume vor fi
majorate cu o dobândă simplă a cărei rată este egală cu rata dobânzii pentru facilitatea de credit marginal practicată de
Banca Centrală Europeană, la care se vor adăuga 3 puncte procentuale;
4. respinge celelalte capete de cerere de acordare a unei reparații echitabile.
Redactată în limba franceză, apoi comunicată în scris la data de 28 aprilie 2005, în aplicarea art. 77 alin. 2 și 3
din Regulamentul Curții.
Bos
ˇtjan M. Zupanc ˇ,
ˇic
președinte

Vincent Berger,
grefier

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.049/25.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064614]
ISSN 1453—4495

