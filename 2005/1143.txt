Anul 173 (XVII) — Nr. 1.143

PARTEA

I

LEGI, DECRETE, HOTĂRÂRI ȘI ALTE ACTE

Luni, 19 decembrie 2005

SUMAR
Nr.

Pagina
LEGI ȘI DECRETE

370. — Lege privind aprobarea Ordonanței Guvernului
nr. 29/2005 pentru modificarea Ordonanței
Guvernului nr. 128/2000 privind stabilirea unor
tarife pentru serviciile prestate în regim de urgență
pentru persoanele fizice și juridice de către
Ministerul de Interne .................................................

1–2

1.287. — Decret pentru promulgarea Legii privind
aprobarea Ordonanței Guvernului nr. 29/2005
pentru modificarea Ordonanței Guvernului
nr. 128/2000 privind stabilirea unor tarife pentru
serviciile prestate în regim de urgență pentru
persoanele fizice și juridice de către Ministerul de
Interne ........................................................................
´

Pagina

1.292. — Decret pentru promulgarea Legii privind
aprobarea Ordonanței Guvernului nr. 34/2005
pentru modificarea și completarea Ordonanței
Guvernului nr. 80/2000 privind certificarea sau
omologarea echipamentelor, pieselor de schimb și
materialelor de exploatare utilizate la vehicule
rutiere, precum și condițiile de comercializare și
utilizare a acestora....................................................

4

DECIZII ALE CURȚII CONSTITUȚIONALE

2

Decizia nr. 573 din 3 noiembrie 2005 referitoare la
excepția de neconstituționalitate a dispozițiilor
art. 40 alin. 2 din Codul de procedură civilă.........

4–6

3

375. — Lege privind aprobarea Ordonanței Guvernului
nr. 34/2005 pentru modificarea și completarea
Ordonanței Guvernului nr. 80/2000 privind
certificarea sau omologarea echipamentelor,
pieselor de schimb și materialelor de exploatare
utilizate la vehicule rutiere, precum și condițiile de
comercializare și utilizare a acestora ......................

LEGI

Nr.

Decizia nr. 584 din 8 noiembrie 2005 referitoare la
excepția de neconstituționalitate a prevederilor
art. 28 alin. (5), (6) și (8) din Legea nr. 1/2000
pentru reconstituirea dreptului de proprietate
asupra terenurilor agricole și celor forestiere,
solicitate potrivit prevederilor Legii fondului funciar
nr. 18/1991 și ale Legii nr. 169/1997 .....................

6–8

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 29/2005 pentru modificarea Ordonanței Guvernului
nr. 128/2000 privind stabilirea unor tarife pentru serviciile prestate în regim de urgență
pentru persoanele fizice și juridice de către Ministerul de Interne
Parlamentul României adoptă prezenta lege.
Articol unic. — Se aprobă Ordonanța Guvernului nr. 29
din 14 iulie 2005 pentru modificarea Ordonanței Guvernului
nr. 128/2000 privind stabilirea unor tarife pentru serviciile

prestate în regim de urgență pentru persoanele fizice și
juridice de către Ministerul de Interne, adoptată în temeiul
art. I pct. VIII.1 din Legea nr. 209/2005 privind abilitarea

2

MONITORUL OFICIAL AL ROMÂNIEI, PARTEA I, Nr. 1.143/19.XII.2005

Guvernului de a emite ordonanțe, publicată în Monitorul
Oficial al României, Partea I, nr. 641 din 20 iulie 2005, cu
următoarele modificări și completări:
1. La articolul I, după punctul 2 se introduce un nou
punct, punctul 21, cu următorul cuprins:
î21. Articolul 2 va avea următorul cuprins:
«Art. 2. — În nota din anexa nr. 1 la Ordonanța
Guvernului nr. 24/1992 privind stabilirea serviciilor consulare
și a taxelor percepute pentru prestarea acestora, publicată
în Monitorul Oficial al României, Partea I, nr. 213 din
28 august 1992, cu modificările și completările ulterioare,
se introduc punctele 3 și 4 cu următorul cuprins:
3. Pentru serviciile prevăzute la lit. A pct. 2—4 și la
lit. C, D și E, prestate în regim de urgență, se percep
tarife suplimentare de 10 lei, care se achită anticipat la
casieriile unităților care prestează aceste activități, pe bază
de chitanță.
În situația în care prestațiile nu sunt efectuate în regim
de urgență, tarifele suplimentare se restituie de către
casieriile unităților care trebuiau să efectueze prestațiile,
procedându-se la anularea chitanței, la solicitarea expresă
a persoanei care a cerut prestarea serviciului.
4. Prin regim de urgență, în sensul pct. 2 și 3, se
înțelege prestarea serviciilor pe loc sau în termen de
48 de ore.»“

2. La articolul I punctul 3, numărul curent 3 din anexă
se abrogă.
3. La articolul I punctul 3, la numărul curent 4 din
anexă, coloana Termenul de efectuare a prestației
subcoloana În regim de urgență va avea următorul
cuprins:
î4. 10 zile“.
4. La articolul I punctul 3, numerele curente 15 și 17 din
anexă se abrogă.
5. La articolul I punctul 3, la numărul curent 18 din
anexă, coloana Denumirea prestației va avea următorul
cuprins:
î18. Aviz pentru desfășurarea activităților de pescuit
industrial și sportiv, organizate pe adâncimea de 500 m de
la fâșia de protecție a frontierei de stat, la frontiera externă
sau de la culoarul de frontieră la frontiera internă, către
interior“.
6. La articolul I punctul 3, la numărul curent 19 din
anexă, coloana Denumirea prestației va avea următorul
cuprins:
î19. Aviz pentru desfășurarea unor activități de
agrement și sportive, organizate pe adâncimea de 500 m
de la fâșia de protecție a frontierei de stat, la frontiera
externă sau de la culoarul de frontieră la frontiera internă,
către interior“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 370.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 29/2005 pentru modificarea Ordonanței
Guvernului nr. 128/2000 privind stabilirea unor tarife
pentru serviciile prestate în regim de urgență
pentru persoanele fizice și juridice de către
Ministerul de Interne
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 29/2005 pentru modificarea Ordonanței Guvernului
nr. 128/2000 privind stabilirea unor tarife pentru serviciile prestate în regim
de urgență pentru persoanele fizice și juridice de către Ministerul de Interne
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.287.
´

3

MONITORUL OFICIAL AL ROMÂNIEI, PARTEA I, Nr. 1.143/19.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 34/2005 pentru modificarea și completarea
Ordonanței Guvernului nr. 80/2000 privind certificarea sau omologarea echipamentelor,
pieselor de schimb și materialelor de exploatare utilizate la vehicule rutiere,
precum și condițiile de comercializare și utilizare a acestora
Parlamentul României adoptă prezenta lege.
Articol unic. — Se aprobă Ordonanța Guvernului nr. 34
din 14 iulie 2005 pentru modificarea și completarea
Ordonanței Guvernului nr. 80/2000 privind certificarea sau
omologarea echipamentelor, pieselor de schimb și
materialelor de exploatare utilizate la vehicule rutiere,
precum și condițiile de comercializare și utilizare a
acestora, adoptată în temeiul art. 1 pct. III.9 din Legea
nr. 209/2005 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 662 din 26 iulie 2005, cu următoarele
modificări și completări:
1. La articolul I punctul 2, alineatele (4) și (5) ale
articolului 1 vor avea următorul cuprins:
î(4) Omologarea produselor prevăzute la alin. (2) se
efectuează de către Regia Autonomă «Registrul Auto
Român», organism tehnic specializat aflat sub autoritatea
Ministerului Transporturilor, Construcțiilor și Turismului,
denumit în continuare R.A.R., pe baza rezultatelor
încercărilor efectuate de laboratoare acreditate sau evaluate
de Ministerul Transporturilor, Construcțiilor și Turismului, în
cazul omologării naționale, respectiv de laboratoare
notificate, în cazul omologării comunitare (CE) de tip și al
omologării internaționale (CEE—ONU) de tip.
(5) Certificarea produselor și materialelor de exploatare
prevăzute în lista menționată la alin. (3) se efectuează de
R.A.R. sau de alte organisme de certificare a produselor,
desemnate conform legislației în vigoare de Ministerul
Transporturilor, Construcțiilor și Turismului, pe baza
rezultatelor încercărilor efectuate de laboratoare acreditate
sau evaluate de Ministerul Transporturilor, Construcțiilor și
Turismului.“
2. La articolul I punctul 2, alineatul (7) al articolului 1 va
avea următorul cuprins:
î(7) Se supun omologării sau certificării, conform legii,
componentele, piesele de schimb și entitățile tehnice
neomologate ale autorităților competente din statele
membre ale Uniunii Europene și care sunt destinate
înlocuirii componentelor, pieselor și entităților tehnice care
fac parte dintr-un sistem sau un echipament de origine ori
fac parte dintr-un sistem sau un echipament omologat în
conformitate cu prevederile directivelor/regulamentelor
Uniunii Europene ori regulamentelor CEE—ONU.“
3. La articolul I punctul 3, partea introductivă și punctul 1
ale articolului 12 vor avea următorul cuprins:
îArt. 1 2 . — Pentru aplicarea prezentei ordonanțe,
termenii și expresiile de mai jos au următorul înțeles:
1. produs — un sistem, un echipament, o piesă, o
componentă sau o entitate tehnică utilizate la fabricarea
unui vehicul, pentru înlocuirea celor existente pe un vehicul

sau pentru montarea/utilizarea ulterioară pe un vehicul
omologat. Poate fi:“.
4. La articolul I punctul 3, punctele 3 și 5 ale articolului 12
vor avea următorul cuprins:
î3. omologarea unui produs — procedura administrativă
prin care R.A.R. certifică faptul că un produs îndeplinește
condițiile tehnice, precum și alte condiții, conform legislației
în vigoare;
...............................................................................................
5. certificarea unui carburant auto — procedura
administrativă prin care R.A.R. certifică faptul că un
carburant auto îndeplinește condițiile tehnice, precum și alte
condiții aplicabile în vederea introducerii pe piață;“.
5. La articolul I punctul 3, după punctul 6 al articolului
1 2 se introduc două noi puncte, punctele 7 și 8, cu
următorul cuprins:
î7. laboratoare notificate — laboratoare acreditate sau
evaluate de Ministerul Transporturilor, Construcțiilor și
Turismului și comunicate de acesta Comisiei Europene —
în cazul omologării comunitare (CE) de tip, respectiv
Secretariatului General al ONU — în cazul omologării
internaționale (CEE—ONU) de tip;
8. partiționare — împărțirea unei cantități de materiale de
exploatare în vrac în cantități mai mici, în vederea
ambalării pentru introducerea pe piață.“
6. La articolul I punctul 4, alineatul (5) al articolului 2 va
avea următorul cuprins:
î(5) Operatorii economici care nu dispun de împuterniciri
de reprezentare din partea producătorilor pot obține dreptul
de introducere pe piață numai prin certificarea de către
R.A.R. a loturilor de produse respective, în condițiile legii.“
7. La articolul I punctul 6, alineatul (3) al articolului 3 va
avea următorul cuprins:
î(3) Obligația aplicării mărcilor/marcajelor sau a
numărului certificatului de conformitate/omologare revine
exclusiv titularilor certificatelor de conformitate/omologare
sau titularilor de autorizație pentru activitatea de partiționare
și ambalare prevăzuți la art. 2 alin. (6), după caz.“
8. La articolul I punctul 11, literele g) și l) ale alineatului (1)
al articolului 62 vor avea următorul cuprins:
îg) efectuează încercările necesare pentru verificarea
îndeplinirii condițiilor tehnice, impuse în vederea acordării
omologării sau certificării pentru produsele ori materialele
de exploatare menționate în lista prevăzută la art. 1
alin. (3), prin laboratoare acreditate sau evaluate de
Ministerul Transporturilor, Construcțiilor și Turismului ori prin
laboratoare notificate, după caz;
...............................................................................................
l) autorizează operatorii economici pentru activitatea de
partiționare și ambalare a materialelor de exploatare în vrac.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 375.

4

MONITORUL OFICIAL AL ROMÂNIEI, PARTEA I, Nr. 1.143/19.XII.2005
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 34/2005 pentru modificarea și completarea
Ordonanței Guvernului nr. 80/2000 privind certificarea
sau omologarea echipamentelor, pieselor de schimb și
materialelor de exploatare utilizate la vehicule rutiere,
precum și condițiile de comercializare și utilizare a acestora
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței
Guvernului nr. 34/2005 pentru modificarea și completarea Ordonanței
Guvernului nr. 80/2000 privind certificarea sau omologarea echipamentelor,
pieselor de schimb și materialelor de exploatare utilizate la vehicule rutiere,
precum și condițiile de comercializare și utilizare a acestora și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.292.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 573
din 3 noiembrie 2005

referitoare la excepția de neconstituționalitate a dispozițiilor art. 40 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 40 alin. 2 din Codul de
procedură civilă, excepție ridicată de Gheorghița Văduva și
Elena Văduva în Dosarul nr. 786/2005 al Tribunalului Gorj —
Secția civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca fiind
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2005, pronunțată în
Dosarul nr. 786/2005, Tribunalul Gorj — Secția civilă a
sesizat Curtea Constituțională cu excepția de
neconstituționalitate a dispozițiilor art. 40 alin. 2 din Codul
de procedură civilă, excepție ridicată de Gheorghița
Văduva și Elena Văduva într-o cauză având ca obiect
soluționarea apelului declarat de acestea împotriva sentinței
prin care le-a fost respinsă cererea de constatare a nulității
absolute a unui act administrativ.
În motivarea excepției de neconstituționalitate se
susține că textul de lege criticat aduce atingere dispozițiilor
art. 16 alin. (1) și art. 21 alin. (3) din Constituție. În acest
sens arată că dispoziția legală criticată instituie îo
discriminare pozitivă în favoarea unor cauze pe rol“ cu
privire la care s-a dispus suspendarea, în raport cu acele
cauze în care președintele instanței nu dispune aceeași
măsură, așa încât se încalcă dispozițiile art. 16 alin. (1) din
Constituție.

MONITORUL OFICIAL AL ROMÂNIEI, PARTEA I, Nr. 1.143/19.XII.2005
În situația în care nu s-a dispus suspendarea cauzei pe
perioada soluționării cererii de strămutare, se aduce
atingere dispozițiilor art. 21 alin. (3) din Constituție privind
dreptul la un proces echitabil. Astfel, continuarea judecății
poate pune instanța care judecă cererea de strămutare în
situația de a nu cunoaște ce acte au fost îndeplinite după
introducerea acesteia, iar, în ipoteza admiterii cererii de
strămutare, de a dispune dacă actele respective pot sau
nu pot fi păstrate.
De asemenea, este posibil ca unele cauze să fie
judecate și hotărârea pusă în executare înainte de
judecarea cererii de suspendare, ceea ce complică
soluționarea raporturilor juridice dintre părți în ipoteza
admiterii cererii de suspendare.
Se mai consideră că în vederea evitării încălcării art. 16
alin. (1) și art. 21 alin. (3) din Constituție este necesar ca,
după înregistrarea cererii de strămutare, îsuspendarea să
fie dispusă obligatoriu de instanța care judecă pricina în
fond, până la judecarea cererii de strămutare, ori, în mod
obligatoriu, aceeași instanță să acorde un termen de
judecată după data judecării cererii de strămutare“.
Tribunalul Gorj — Secția civilă apreciază că excepția
de neconstituționalitate este întemeiată, textul de lege
criticat încălcând atât dispozițiile art. 16 și 21 din
Constituție, cât și pe cele ale art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens arată că textul nu stabilește
în ce situație se poate dispune suspendarea judecării
cauzei sau obligativitatea acestei suspendări. îÎn situația în
care instanța de strămutare nu dispune suspendarea
judecății, instanța de fond [...] poate soluționa dosarul,
hotărârea pronunțată înainte de suspendare fiind valabilă.“
Consideră că în această ipoteză cererea de strămutare
rămâne fără obiect, iar respingerea acesteia fără
cercetarea motivelor invocate este inevitabilă.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că îacordarea unui
drept de apreciere asupra necesității suspendării cauzei a
cărei strămutare se cere nu înseamnă că s-ar crea
premisele unei discriminări între cauze, întregul sistem de
drept procedural românesc bazându-se pe dreptul de
apreciere al judecătorului. În mod evident, președintele
instanței competente să soluționeze cererea de strămutare
va aprecia asupra necesității suspendării cauzei în raport
cu motivele de strămutare invocate, după cum se
soluționează însăși cererea de strămutare. Cererea nu are
caracter contencios, astfel încât citarea părților nu este
necesară. Procedura de soluționare a cererii de strămutare,
ca și suspendarea judecării cauzei rezultă din motivele
specifice pentru care legiuitorul a prevăzut posibilitatea
strămutării: fie motive obiective, a căror existență se
dovedește de regulă cu înscrisuri — rudenia și afinitatea,
fie motive pur subiective, a căror afirmare este prin ea
însăși suficientă pentru a justifica, în funcție de aprecierea
instanței — bănuiala legitimă.
În funcție de motivele invocate pentru cererea de
strămutare și de relevanța lor în cadrul soluționării pricinii,
președintele instanței se va pronunța și cu privire la
suspendarea acesteia.
În același timp, procedura de soluționare a strămutării
este astfel gândită încât, bazată cel mai adesea pe motive

5

de bănuială legitimă, invocarea acestora să nu devină
abuzivă și să permită totuși parcurgerea fazelor
procedurale într-un termen rezonabil.
Tot în raport cu motivele de strămutare invocate,
instanța competentă să o soluționeze va aprecia și cu
privire la menținerea sau desființarea actelor îndeplinite
înainte de strămutare de instanța învestită cu soluționarea
cauzei.“
Avocatul Poporului consideră că textul de lege criticat
este constituțional. Astfel, prin dispozițiile art. 40 alin. 2 din
Codul de procedură civilă s-a stabilit o procedură specială
de soluționare a cererii de strămutare, care nu aduce
atingere intereselor părților, ci, dimpotrivă, contribuie la
evitarea unor tergiversări în soluționarea cauzei,
rezolvându-se un incident procesual cu privire la instanța
sesizată, iar nu fondul cauzei.
Cât privește critica de neconstituționalitate a textului de
lege criticat în raport de prevederile art. 16 din Constituție,
apreciază că legiuitorul nu a instituit un tratament
discriminatoriu, ci un regim legal diferit, aplicabil unei
proceduri derivate, cu caracter derogatoriu, respectiv
strămutarea.
În plus, dispozițiile art. 40 alin. 2 din Codul de
procedură civilă se circumscriu domeniului de reglementare
a procedurii de judecată, care, potrivit prevederilor art. 126
alin. (2) din Constituție, este atributul exclusiv al
legiuitorului.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 40 alin. 2 din Codul de procedură civilă,
care au următorul conținut: îPreședintele instanței va putea
cere dosarul pricinii și să ordone, fără citarea părților,
suspendarea judecării pricinii, comunicând de urgență această
măsură instanței respective.“
Autorii excepției susțin că dispozițiile legale criticate
încalcă prevederile art. 16 alin. (1) și art. 21 alin. (3) din
Constituție, care au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“
Examinând excepția de neconstituționalitate ridicată,
Curtea constată că soluția legislativă adoptată prin
reglementarea dedusă controlului de constituționalitate de a
lăsa la latitudinea președintelui instanței învestită cu
soluționarea cererii de strămutare suspendarea judecării
pricinii nu relevă nici o contradicție cu textele
constituționale de referință. Astfel, prerogativa președintelui
instanței învestite cu soluționarea cererii de strămutare de
a suspenda judecarea pricinii îi permite acestuia ca, în
funcție de motivele de strămutare invocate, de seriozitatea

6

MONITORUL OFICIAL AL ROMÂNIEI, PARTEA I, Nr. 1.143/19.XII.2005

și credibilitatea lor, să aprecieze asupra măsurii în care
suspendarea se impune, pentru a se evita o soluție
părtinitoare.
Având în vedere cele de mai sus, Curtea reține că
opțiunea președintelui instanței de judecată cu privire la
suspendarea pricinii nu este determinată de calitatea
părților și, în consecință, nu sunt încălcate prevederile
art. 16 alin. (1) din Constituție.

Totodată, Curtea constată că dispozițiile art. 40 alin. 2
din Codul de procedură civilă nu contravin textului art. 21
alin. (3) din Constituție, ci, dimpotrivă, posibilitatea
recunoscută președintelui de a decide asupra suspendării,
în funcție de circumstanțele concrete ale cauzei, este de
natură să contribuie la realizarea dreptului la un proces
echitabil, ca și la soluționarea cauzelor într-un termen
rezonabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 40 alin. 2 din Codul de procedură civilă, excepție
ridicată de Gheorghița Văduva și Elena Văduva în Dosarul nr. 786/2005 al Tribunalului Gorj — Secția civilă.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 584
din 8 noiembrie 2005

referitoare la excepția de neconstituționalitate a prevederilor art. 28 alin. (5), (6) și (8)
din Legea nr. 1/2000 pentru reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului funciar nr. 18/1991
și ale Legii nr. 169/1997
Ioan Vida
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 28 alin. (5), (6) și (8) din
Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar
nr. 18/1991 și ale Legii nr. 169/1997, excepție ridicată de
Composesoratul Silvic Detunata Bucium în Dosarul
nr. 661/2005 al Judecătoriei Câmpeni.
La apelul nominal este prezent autorul excepției, prin
Traian Petrincă în calitate de președinte, lipsind celelalte
părți, față de care procedura de citare a fost legal
îndeplinită.
Partea prezentă arată că susține motivele de
neconstituționalitate invocate în notele scrise.

Reprezentantul Ministerului Public solicită respingerea
excepției ca nefondată, arătând că textele legale criticate
nu contravin dispozițiilor constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 martie 2005, pronunțată în
Dosarul nr. 661/2005, Judecătoria Câmpeni a sesizat
Curtea Constituțională cu excepția de neconstituționalitate
a prevederilor art. 28 alin. (5), (6) și (8) din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, excepție ridicată de îComposesoratul Silvic
Detunata Bucium“.
În motivarea excepției de neconstituționalitate autorul
excepției susține, în esență, că prin restrângerea dreptului
membrilor formelor asociative de a solicita și obține ieșirea
din indiviziune se instituie în mod artificial o indiviziune
forțată pe toată durata existenței asociației, fapt ce aduce o
gravă atingere dreptului de proprietate garantat de art. 44
alin. (1) din Constituție. În opinia sa, astfel, dreptul de
proprietate privată al membrilor formelor asociative este
lipsit de una dintre componentele sale esențiale, și anume
dreptul de dispoziție.

MONITORUL OFICIAL AL ROMÂNIEI, PARTEA I, Nr. 1.143/19.XII.2005
De asemenea, susține că această îngrădire nu își
găsește nici o justificare în sensul prevăzut de art. 53 din
Constituție.
În ceea ce privește prevederile alin. (6) al art. 28, arată
că acestea contravin art. 44 alin. (3) și (4) din Constituție,
întrucât reglementează o modalitate abuzivă de expropiere.
Și, în fine, susține că alin. (8) al art. 28 contravine art. 44
alin. (1) și (2) din Constituție.
Instanța de judecată își exprimă opinia în sensul că
excepția este admisibilă.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază excepția ca neîntemeiată. În acest
sens consideră că formele asociative avute în vedere de
reglementarea criticată sunt, de fapt, forme organizatorice
create în trecut și preluate de Legea nr. 1/2000 în vederea
reconstituirii dreptului de proprietate. Învestirea acestor
entități cu personalitate juridică, în condițiile prevăzute
expres de lege, reprezintă o condiție fără de care
participarea acestora la circuitul civil nu ar fi posibilă.
Dreptul de proprietate al membrilor formelor asociative
constituite în condițiile prevăzute de Legea nr. 1/2000
există numai în condițiile stabilite de acest act normativ,
fiind în acord cu prevederile art. 44 alin. (1) din Constituție.
Avocatul Poporului consideră că prevederile legale
criticate sunt constituționale. Astfel, arată că textele criticate
reglementează dreptul de proprietate asupra unor bunuri
aflate într-o perpetuă indiviziune forțată, bunurile respective
fiind administrate și exploatate exclusiv în formele
asociative prevăzute de lege, corespunzător situației
existente în momentul trecerii terenurilor forestiere în
proprietatea statului. Aceste particularități ale proprietății în
indiviziune perpetuă și forțată îi conferă acestei forme de
proprietate un regim juridic diferit, care nu poate fi
considerat ca o îngrădire a dreptului de proprietate.
Regimul juridic al coproprietății forțate și perpetue
presupune numai o altă modalitate de exercitare a dreptului
de proprietate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 28 alin. (5), (6) și (8) din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României,
Partea I, nr. 8 din 12 ianuarie 2000, prevederi care la data
sesizării aveau următoarea redactare: î(5) Suprafețele
forestiere aflate în proprietate comună rămân în proprietate
indiviză pe toată durata existenței asociației.

7

(6) În cazul dizolvării formei asociative suprafețele de teren
forestier respective revin în proprietatea statului și în folosința
consiliului local respectiv.
..........................................................................................
(8) Membrii formelor asociative nu pot înstrăina propriile
cote-părți între ei sau unor persoane din afara acestora și nu
pot transmite drepturile prin testament sau donație, ci numai
prin moștenire legală.“
Textele constituționale considerate a fi încălcate sunt
cele ale art. 44 alin. (1), (2), (3) și (4) și ale art. 53, al
căror conținut este următorul:
— Art. 44 alin. (1), (2), (3) și (4): î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
constată că, ulterior sesizării, art. 28 alin. (5), (6) și (8) din
Legea nr. 1/2000 a fost modificat prin art. I pct. 31 din
titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653
din 22 iulie 2005, având următorul conținut: î(5) Suprafețele
forestiere aflate în proprietate comună, conform naturii
acestora, rămân în proprietate indiviză pe toată durata
existenței lor.
(6) Membrii formelor asociative aflați în devălmășie sau
indiviziune nu pot înstrăina propriile cote-părți unor persoane
din afara acestora.
............................................................................................
(8) În cazul dizolvării formei asociative proprietatea indiviză
a acestora va trece în proprietatea publică a consiliilor locale în
raza cărora se află terenurile respective.“
În jurisprudența sa, Curtea Constituțională a statuat în
mod constant că, în cazul în care, după invocarea unei
excepții de neconstituționalitate în fața instanțelor
judecătorești, prevederea supusă controlului a fost
modificată, Curtea se pronunță asupra prevederii legale în
noua sa redactare, numai dacă soluția legislativă din legea
sau ordonanța modificată este, în principiu, aceeași cu cea
dinaintea modificării. Curtea observă că soluția legislativă
de principiu reglementată de aceste texte, referitoare la
regimul juridic al proprietății în indiviziune forțată și

8

MONITORUL OFICIAL AL ROMÂNIEI, PARTEA I, Nr. 1.143/19.XII.2005

perpetuă, s-a păstrat și în noua redactare. Având în
vedere că, în cauză, această cerință este îndeplinită,
Curtea va exercita controlul de constituționalitate asupra
textelor legale criticate, în noua redactare.
Analizând criticile de neconstituționalitate, Curtea
constată că acestea sunt neîntemeiate pentru
considerentele ce urmează:
În concepția legiuitorului, reconstituirea dreptului de
proprietate în cazul suprafețelor forestiere aflate în
proprietatea comună a formelor asociative enumerate nu
poate fi concepută decât tot în cadrul acelor forme. Dreptul
de proprietate urmează să aibă configurarea și
prerogativele avute în perioada respectivă. În aceste
condiții regimul juridic al proprietății privind terenurile
forestiere restituite foștilor proprietari, în cadrul acestor
forme asociative, este determinat de legiuitor, în mod
special, în considerarea particularităților economice și
sociale ale formelor de exploatare anterioare trecerii
terenurilor în proprietatea statului. Aceste particularități
cuprind anumite limitări ale exercitării dreptului de
proprietate, decurgând din faptul că acesta se referă la
proprietatea unor astfel de forme asociative.
De altfel, foștii proprietari urmează să fie despăgubiți ca
în toate celelalte situații privind restituirea bunurilor preluate
abuziv.
Legiuitorul reglementează, în mod deosebit, această
categorie de bunuri, ce fac obiectul dreptului de proprietate
al composesoratelor — subiecte colective de drept, sub
condiția exploatării terenurilor forestiere în forme asociative

și cu respectarea regimului silvic. Limitele și conținutul
acestui drept au fost stabilite în acord cu dispozițiile art. 44
alin. (1) teza a doua din Constituție, potrivit cărora
îConținutul și limitele acestor drepturi sunt stabilite de lege.“
De altfel, prevederile art. 28 din Legea nr. 1/2000 au
mai fost supuse controlului de constituționalitate. Astfel, prin
Decizia nr. 173 din 12 iunie 2002, publicată în Monitorul
Oficial al României, Partea I, nr. 492 din 9 iulie 2002, și
Decizia nr. 269 din 22 octombrie 2002, publicată în
Monitorul Oficial al României, Partea I, nr. 879 din
6 decembrie 2002, Curtea a statuat că, atunci când există
diferențe între formele de proprietate comună ori între
acestea și proprietatea exclusivă, în ceea ce privește
exercitarea unora dintre atributele dreptului de proprietate,
aceste diferențe corespund particularităților regimului juridic
al acelei forme de proprietate, neputând fi considerate ca
îngrădiri ale exercițiului dreptului de proprietate, în sensul
la care se referă art. 53 din Constituție, potrivit căruia o
restrângere poate fi făcută numai dacă se impune, după
caz, pentru apărarea siguranței naționale, a ordinii, a
sănătății ori a moralei publice, a drepturilor și a libertăților
cetățenilor, desfășurarea instrucției penale, prevenirea
consecințelor unei calamități naturale ori ale unui sinistru
deosebit de grav.
Atât considerentele, cât și soluțiile acestor decizii sunt
valabile și în cauza de față, întrucât nu au intervenit
elemente noi de natură a determina o reconsiderare a
jurisprudenței Curții în materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 28 alin. (5), (6) și (8) din Legea nr. 1/2000 pentru
reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, excepție ridicată de Composesoratul Silvic Detunata Bucium în
Dosarul nr. 661/2005 al Judecătoriei Câmpeni.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.143/19.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067295]
ISSN 1453—4495

