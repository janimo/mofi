PARTEA

Anul 173 (XVII) — Nr. 37

I

LEGI, DECRETE, HOTĂRÂRI ȘI ALTE ACTE

Miercuri, 12 ianuarie 2005

SUMAR

Pagina

Decizia nr. 430 din 21 octombrie 2004 referitoare la
excepția de neconstituționalitate a dispozițiilor
art. 330—3304 din Codul de procedură civilă ......

1–3

Decizia nr. 554 din 16 decembrie 2004 referitoare la
excepția de neconstituționalitate a dispozițiilor
art. 361 alin. 2 și ale art. 3851 alin. 2 din Codul
de procedură penală ...............................................

3–5

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE

Decizia nr. 563 din 16 decembrie 2004 referitoare la
excepția de neconstituționalitate a prevederilor
art. 403 alin. 1 din Codul de procedură civilă .....

Nr.

5–7

CURȚII

2.342/2004. — Ordin al ministrului transporturilor,
construcțiilor și turismului privind încetarea
procedurii de administrare specială la Societatea
Comercială îAntrepriza Lucrări Drumuri și Poduri
Bacău“ — S.A. ........................................................

7

1. — Ordin al președintelui Agenției Naționale pentru
Resurse Minerale privind aprobarea unei licențe
de concesiune pentru explorare .............................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 430
din 21 octombrie 2004

referitoare la excepția de neconstituționalitate a dispozițiilor art. 330—3304
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 330—3304 din Codul de procedură civilă,
excepție ridicată de Societatea Comercială îLaurențiu“ —
S.R.L. din Șag în Dosarul nr. 1.401/2003 al Înaltei Curți de
Casație și Justiție — Secția comercială.
La apelul nominal răspund, pentru autorul excepției,
avocat Gheorghe Piperea, iar pentru părțile Societatea
Comercială îEurom Bank“ — S.A. din București și
Societatea Comercială îEurom Bank“ — S.A. Sucursala
Timiș, avocat Grigore Simion, lipsind cealaltă parte, față de
care procedura de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 37/12.I.2005

Președintele constată cauza în stare de judecată și
acordă cuvântul pe fond.
Reprezentantul autorului excepției solicită admiterea
acesteia, susținând oral motivele de neconstituționalitate a
textelor de lege criticate, expuse în notele scrise prin care
a motivat excepția.
Reprezentantul părților prezente solicită respingerea
excepției de neconstituționalitate ca inadmisibilă, arătând că
textele de lege criticate sunt abrogate.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, motivând că, la data sesizării Curții
Constituționale, textele de lege criticate erau abrogate.
C U R T E A,

având în vedere actele și lucrările dosarului, reține
următoarele:
Prin Încheierea din 3 iunie 2004, pronunțată în Dosarul
1.401/2003, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 330, 3301, 3302,
3303 și 3304 din Codul de procedură civilă. Excepția a fost
ridicată de Societatea Comercială îLaurențiu“ — S.R.L. în
dosarul cu numărul de mai sus, având ca obiect recursul
în anulare declarat de procurorul general al Parchetului de
pe lângă Înalta Curte de Casație și Justiție împotriva unei
decizii a Tribunalului Timiș — Secția comercială.
În motivarea excepției de neconstituționalitate autorul
susține că textele de lege criticate încalcă, pe de-o parte,
dispozițiile art. 16, ale art. 129 și ale art. 132 alin. (1) din
Constituție, iar pe de altă parte, dispozițiile art. 6 pct. 1 din
Convenția pentru apărarea drepturilor omului și a libertăților
fundamentale, deoarece procurorul face parte din completul
de judecată, putând influența ceilalți membri ai acestuia, în
sensul pronunțării unei soluții favorabile procurorului
general, respectiv admiterea recursului în anulare.
Principiul constituțional al imparțialității procurorului nu
poate fi respectat datorită controlului ierarhic la care acesta
este supus. Faptul că recursul în anulare nu poate fi
exercitat și de justițiabili duce la încălcarea principiului
egalității participanților la procesul civil.
Înalta Curte de Casație și Justiție — Secția comercială
opinează în sensul că excepția de neconstituționalitate este
neîntemeiată.
Potrivit dispozițiilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
exprima punctul de vedere asupra excepției de
neconstituționalitate ridicate.
Guvernul consideră că excepția de neconstituționalitate
a devenit inadmisibilă, în temeiul art. 23 alin. (1) din Legea
nr. 47/1992, întrucât textul atacat a fost abrogat prin
Ordonanța de urgență a Guvernului nr. 58/2003 privind
modificarea și completarea Codului de procedură civilă,
publicată în Monitorul Oficial al României, Partea I, nr. 460
din 28 iunie 2003, aprobată cu modificări și completări prin
Legea nr. 195/2004, publicată în Monitorul Oficial al
României, Partea I, nr. 470 din 26 mai 2004.
Avocatul Poporului apreciază că excepția de
neconstituționalitate este inadmisibilă, în temeiul art. 23
alin. (1) din Legea nr. 47/1992, deoarece textul atacat a
fost abrogat prin art. I pct. 17 din Ordonanța de urgență a
Guvernului nr. 58/2003 privind modificarea și completarea
Codului de procedură civilă.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului autorului
excepției, precum și ale reprezentantului părților prezente,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie,
așa cum rezultă din încheierea de sesizare și din notele
scrise prin care autorul motivează excepția, dispozițiile
art. 330—3304 din Codul de procedură civilă, cu modificările
și completările ulterioare, având următorul cuprins:
— Art. 330: îProcurorul general al Parchetului de pe lângă
Curtea Supremă de Justiție, din oficiu sau la cererea ministrului
justiției, poate ataca cu recurs în anulare, la Curtea Supremă
de Justiție, hotărârile judecătorești irevocabile pentru
următoarele motive:
1. când instanța a depășit atribuțiile puterii judecătorești;
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond ori această hotărâre este vădit netemeinică;
3. când s-au săvârșit infracțiuni de către judecători în
legătură cu hotărârea pronunțată;
4. când Curtea Europeană a Drepturilor Omului a constatat
o încălcare a drepturilor sau libertăților fundamentale și faptul
că partea, potrivit legii române, poate obține o reparație, cel
puțin parțială, prin anularea hotărârii pronunțate de o instanță
română.“;
— Art 3301: îÎn cazurile prevăzute de art. 330 pct. 1 și 2,
recursul în anulare se poate declara în termen de 1 an de la
data când hotărârea judecătorească a rămas irevocabilă.
Pentru motivul prevăzut la art. 330 pct. 3, recursul în
anulare se poate declara în termen de 1 an de la data
rămânerii definitive a hotărârii de condamnare.
În cazul prevăzut de art. 330 pct. 4, recursul în anulare se
poate declara în termen de 1 an de la data comunicării hotărârii
Curții Europene a Drepturilor Omului către statul român.“;
— Art. 3302: îDupă introducerea recursului în anulare, la
cererea procurorului general sau a părții interesate, instanța
poate să dispună suspendarea executării hotărârii atacate. În
cazul în care suspendarea este cerută de partea interesată,
cauțiunea este obligatorie și va fi stabilită de către instanță.
Dispozițiile art. 403 alin. 3 se aplică în mod corespunzător.
Cererea de suspendare se poate soluționa și înainte de
primul termen de judecată, în camera de consiliu, cu citarea
părților și concluziile procurorului.“;
— Art. 3303: îLa judecarea și soluționarea recursului în
anulare se aplică în mod corespunzător dispozițiile privitoare la
recurs.
Judecata recursului în anulare se face de urgență și cu
precădere, cu participarea procurorului, care expune motivele
acestui recurs și pune concluzii.“;
— Art. 3304: îPână la închiderea dezbaterilor procurorul
general își poate retrage motivat recursul în anulare. În acest
caz, părțile din proces pot cere continuarea judecății.“
Aceste dispoziții sunt considerate de autorul excepției ca
fiind neconstituționale în raport cu dispozițiile art. 16 din

MONITORUL OFICIAL AL ROMÂNIEI, PARTEA I, Nr. 37/12.I.2005
Constituție privitor la egalitatea în drepturi, ale art. 129
referitor la folosirea căilor de atac, ale art. 132 alin. (1)
privitor la statutul procurorilor, precum și cu dispozițiile
art. 6 pct. 1 din Convenția pentru apărarea drepturilor
omului și a libertăților fundamentale, referitor la dreptul la
un proces echitabil.
Examinând excepția, Curtea Constituțională constată că
la data sesizării sale dispozițiile art. 330—3304 din Codul
de procedură civilă erau abrogate expres, fără a fi
preluate, prin art. I pct. 17 din Ordonanța de urgență a
Guvernului nr. 58/2003 privind modificarea și completarea
Codului de procedură civilă, publicată în Monitorul Oficial al

3

României, Partea I, nr. 460 din 28 iunie 2003, aprobată cu
modificări și completări prin Legea nr. 195 din 25 mai
2004, publicată în Monitorul Oficial al României, Partea I,
nr. 470 din 26 mai 2004. În consecință, în temeiul art. 29
alin. (1) din Legea nr. 47/1992 potrivit căruia îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia“, excepția de neconstituționalitate
urmează a fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1, 2, 3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 330—3304 din Codul de procedură
civilă, excepție ridicată de Societatea Comercială îLaurențiu“ — S.R.L. din Șag în Dosarul nr. 1.401/2003 al Înaltei Curți
de Casație și Justiție — Secția comercială.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 554
din 16 decembrie 2004

referitoare la excepția de neconstituționalitate a dispozițiilor art. 361 alin. 2
și ale art. 3851 alin. 2 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 361 alin. 2 și ale art. 3851 alin. 2 din
Codul de procedură penală, ridicată de Dumitru Dulămescu
în Dosarul nr. 2.059/2004 al Curții de Apel București —
Secția I penală.
La apelul nominal răspunde autorul excepției, personal,
care solicită admiterea excepției de neconstituționalitate așa
cum a fost formulată. Depune note scrise.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată. În ceea ce privește
critica de neconstituționalitate a dispozițiilor art. 3851 alin. 2
din Codul de procedură penală, se face referire la
jurisprudența Curții Constituționale în materie, apreciindu-se

că aceleași considerente care fundamentează această
jurisprudență sunt aplicabile, mutatis mutandis, și cu privire
la critica de neconstituționalitate a dispozițiilor art. 361
alin. 2 din Codul de procedură penală.
C U R T E A,

având în vedere actele și lucrările dosarului, reține
următoarele:
Prin Încheierea din 13 septembrie 2004, pronunțată în
Dosarul nr. 2.059/2004, Curtea de Apel București — Secția I
penală a sesizat Curtea Constituțională cu excepția de
neconstituționalitate a dispozițiilor art. 361 alin. 2 și ale
art. 3851 alin. 2 din Codul de procedură penală, ridicată de
Dumitru Dulămescu în dosarul menționat.
În motivarea excepției de neconstituționalitate se
susține că textele de lege criticate încalcă dreptul la
apărare și restrâng dreptul părții interesate de a folosi
calea de atac a recursului împotriva hotărârii judecătorești,
restrângere care înu poate fi justificată prin invocarea
vreunuia din temeiurile prevăzute în art. 49 din Constituția
României [...]“ (devenit art. 53). În fapt, autorul excepției a
atacat cu recurs încheierea prin care Tribunalul București —
Secția a II-a penală a dispus disjungerea cauzei față de
inculpatul Sorin Shmuel Beraru, iar în cadrul recursului
formulat a ridicat excepția de neconstituționalitate a
dispozițiilor art. 361 alin. 2 și ale art. 385 1 alin. 2 din

4

MONITORUL OFICIAL AL ROMÂNIEI, PARTEA I, Nr. 37/12.I.2005

Codul de procedură penală, texte din a căror interpretare
rezultă că încheierea prin care instanța dispune disjungerea
cauzei poate fi atacată numai o dată cu fondul.
Curtea de Apel București — Secția I penală apreciază
că îposibilitatea atacării cu recurs a încheierii prin care se
dispune disjungerea cauzei [...] este îndreptățită în măsura
în care recurentul dovedește prejudicierea sa prin această
măsură“, această cale de atac fiind necesară, pe de o
parte, pentru a da posibilitatea recurentului îde a face
dovezile necesare“ înainte de soluționarea fondului cauzei,
iar pe de altă parte, pentru evitarea unor situații care pot
întârzia mai mult soluționarea cauzei, atunci când
disjungerea a fost dispusă cu încălcarea dispozițiilor legale
sau este netemeinică. Se conchide în sensul că excepția
de neconstituționalitate este îadmisibilă.“
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Se arată că nu poate fi primită critica
de neconstituționalitate a dispozițiilor art. 361 alin. 2 din
Codul de procedură penală în raport de prevederile art. 23
alin. (11) și ale art. 24 alin. (1) din Constituție, respectiv
în raport de prevederile art. 6 pct. 1 din Convenția pentru
apărarea drepturilor omului și a libertăților fundamentale,
întrucât îposibilitatea de a ataca pe calea apelului
încheierile date în primă instanță numai o dată cu fondul
nu constituie un obstacol pentru inculpat de a-și angaja
apărător sau de a beneficia, în condițiile legii, de un
apărător numit din oficiu“. În opinia Guvernului,
îreglementarea actuală din Codul de procedură penală [...]
nu lipsește partea interesată de dreptul de a ataca
încheierile pronunțate de instanțe în cauzele penale, iar
faptul că exercițiul acestui drept este corelat cu contestarea
fondului cauzei nu reprezintă un impediment real, sub
raport constituțional, al exercițiului unei căi de atac pentru
orice încheiere pronunțată în instanță pe parcursul
soluționării cauzei“.
În ceea ce privește dispozițiile art. 385 1 alin. 2 din
Codul de procedură penală, criticate de autorul excepției,
se apreciază că acestea nu sunt de natură a încălca
normele constituționale privind libertatea individuală, dreptul
la apărare și folosirea căilor de atac. În acest sens se
arată că îprin posibilitatea exercitării căilor de atac
împotriva hotărârilor judecătorești, prin care se soluționează
fondul cauzei, este asigurată libertatea individuală și dreptul
la apărare“.
Avocatul Poporului consideră că excepția de
neconstituționalitate este neîntemeiată, întrucât îdispozițiile
art. 361 alin. 2 și ale art. 385 1 alin. 2 din Codul de
procedură penală nu contravin nici unui text din Constituție“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și

29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 361 alin. 2 și ale art. 3851 alin. 2 din Codul
de procedură penală, care au următorul conținut:
— Art. 361 alin. 2: îÎncheierile date în primă instanță pot fi
atacate cu apel numai o dată cu fondul.“;
— Art. 3851 alin. 2: îÎncheierile pot fi atacate cu recurs
numai o dată cu sentința sau decizia recurată, cu excepția
cazurilor când, potrivit legii, pot fi atacate separat cu recurs.“
Autorul excepției susține că aceste dispoziții legale
contravin prevederilor constituționale ale art. 23 alin. (8)
[devenit art. 23 alin. (11) din Constituția revizuită și
republicată, cu renumerotarea textelor], ale art. 24 alin. (1),
ale art. 49 (devenit art. 53), precum și ale art. 128 (devenit
art. 129), având următorul conținut:
— Art. 23 alin. (11): îPână la rămânerea definitivă a
hotărârii judecătorești de condamnare, persoana este
considerată nevinovată.“;
— Art. 24 alin. (1): îDreptul la apărare este garantat.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenești; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
De asemenea, aceleași dispoziții legale sunt considerate
de autorul excepției ca fiind contrare prevederilor art. 6 pct. 1
din Convenția pentru apărarea drepturilor omului și a
libertăților fundamentale, privind dreptul la un proces
echitabil.
Examinând criticile de neconstituționalitate formulate,
Curtea constată că acestea sunt neîntemeiate.
Curtea reține că, față de dispozițiile art. 126 alin. (2) din
Constituție, potrivit cărora îCompetența instanțelor
judecătorești și procedura de judecată sunt prevăzute numai
prin lege“, legiuitorului îi revine obligația constituțională de
a reglementa procedura de judecată și, în acest cadru,
exercitarea căilor de atac, în limitele prevăzute de Legea
fundamentală și de tratatele internaționale privind drepturile
omului. Stabilind, prin dispozițiile art. 361 alin. 2 din Codul
de procedură penală, că încheierile date în primă instanță
pot fi atacate cu apel numai o dată cu fondul, iar prin
dispozițiile art. 3851 alin. 2 din Codul de procedură penală,
că încheierile pot fi atacate cu recurs, de regulă, numai o
dată cu sentința sau decizia recurată, legiuitorul a acționat
potrivit competenței sale, stabilită de prevederile
constituționale mai sus menționate.
Acest mod de reglementare a exercitării căilor de atac
împotriva încheierilor de ședință este justificat de
necesitatea de a asigura celeritatea procesului penal,
exigență recunoscută cu valoare de principiu atât în
sistemul nostru procesual, cât și în Convenția pentru
apărarea drepturilor omului și a libertăților fundamentale.
Așa fiind, contrar susținerilor autorului excepției, prevederile
legale criticate sunt în deplină concordanță cu dispozițiile
art. 6 pct. 1 din Convenție, dând expresie cerinței de

MONITORUL OFICIAL AL ROMÂNIEI, PARTEA I, Nr. 37/12.I.2005
soluționare a cauzei îîntr-un termen rezonabil“, reglementată
de acestea.
Nu poate fi primită nici susținerea autorului excepției în
sensul că textele criticate încalcă dreptul la apărare,
consacrat de art. 24 din Constituție, întrucât dispozițiile
art. 361 alin. 2 și ale art. 385 1 alin. 2 din Codul de
procedură penală nu înlătură în nici un mod posibilitatea
părților de a-și angaja apărător, de a fi asistate și de a se
prevala de toate garanțiile procesuale prevăzute de lege.
Este neîntemeiată și critica acelorași texte de lege în
raport de dispozițiile cuprinse în art. 129 din Legea
fundamentală, câtă vreme dispozițiile art. 361 alin. 2 și ale
art. 3851 alin. 2 din Codul de procedură penală stabilesc
chiar regulile de folosire a căilor de atac împotriva
încheierilor de ședință, în concordanță cu textul
constituțional arătat, potrivit căruia împotriva hotărârilor
judecătorești se pot exercita căile de atac îîn condițiile
legii“.
În ceea ce privește dispozițiile constituționale ale art. 23
alin. (11) privind prezumția de nevinovăție, respectiv cele
ale art. 53 privind restrângerea exercițiului unor drepturi
sau al unor libertăți, acestea nu sunt incidente în cauză.
Astfel, invocarea ca temei al criticii de neconstituționalitate

5

a prevederilor art. 23 alin. (11) nu este însoțită de nici un
argument în susținerea criticii formulate, dispozițiile
constituționale ce consacră prezumția de nevinovăție
neavând de altfel nici o legătură cu reglementarea căilor
de atac împotriva încheierilor de ședință. De asemenea,
textele criticate nu reglementează nici o restrângere a
vreunui drept ori a vreunei libertăți pentru a se aprecia
dacă eventuala restrângere respectă garanțiile impuse de
prevederile constituționale ale art. 53.
De altfel, dispozițiile art. 385 1 alin. 2 din Codul de
procedură penală au mai fost supuse controlului de
constituționalitate, Curtea Constituțională statuând, prin
Decizia nr. 122 din 11 aprilie 2002, publicată în Monitorul
Oficial al României, Partea I, nr. 430 din 20 iunie 2002,
prin Decizia nr. 182 din 20 iunie 2002, publicată în
Monitorul Oficial al României, Partea I, nr. 737 din
9 octombrie 2002, și prin Decizia nr. 65 din 13 februarie
2003, publicată în Monitorul Oficial al României, Partea I,
nr. 200 din 27 martie 2003, că aceste prevederi legale
sunt constituționale. Cele statuate prin deciziile menționate
își păstrează valabilitatea și în prezenta cauză, deoarece
nu au intervenit elemente noi, de natură să determine
schimbarea jurisprudenței Curții.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 361 alin. 2 și art. 3851 alin. 2 din Codul de
procedură penală, ridicată de Dumitru Dulămescu în Dosarul nr. 2.059/2004 al Curții de Apel București — Secția I
penală.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 563
din 16 decembrie 2004

referitoare la excepția de neconstituționalitate a prevederilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură
civilă, excepție ridicată de Societatea Comercială îAmonil“ —
S.A. Slobozia în Dosarul nr. 2.796/2004 al Judecătoriei
Sectorului 3 București.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale.

6

MONITORUL OFICIAL AL ROMÂNIEI, PARTEA I, Nr. 37/12.I.2005
C U R T E A,

având în vedere actele și lucrările dosarului, constată
următoarele:
Prin Încheierea din 6 iulie 2004, pronunțată în Dosarul
nr. 2.796/2004, Judecătoria Sectorului 3 București a
sesizat Curtea Constituțională cu excepția de
neconstituționalitate a prevederilor art. 403 alin. 1 din
Codul de procedură civilă, excepție ridicată de Societatea
Comercială îAmonil“ — S.A. Slobozia.
În motivarea excepției de neconstituționalitate se
susține că textul de lege criticat încalcă dispozițiile art. 21
din Constituție. Se arată că este încălcat dreptul la un
proces echitabil, deoarece debitorul nu-și poate exercita
toate drepturile procesuale din cauze independente de
voința sa, și anume datorită faptului că acesta se află într-o
imposibilitate obiectivă de a depune cauțiunea cerută de
lege, dat fiind că toate sumele de bani existente în
conturile sale bancare sunt poprite sau indisponibilizate, în
condițiile art. 457 din Codul de procedură civilă. De
asemenea, se susține că prin dispozițiile legale criticate
este încălcat și dreptul părții de a se adresa justiției pentru
apărarea drepturilor, libertăților și intereselor sale legitime,
deoarece nedepunerea cauțiunii are drept consecință
imposibilitatea părții în cauză de a-și mai susține cererea
pe fond.
Judecătoria Sectorului 3 București consideră că textul
de lege criticat nu încalcă dispozițiile art. 21 alin. (1) și (2)
din Constituție. În acest sens, se arată că accesul liber la
justiție semnifică faptul că orice persoană poate sesiza
instanțele judecătorești în cazul în care consideră că
drepturile, libertățile sau interesele sale legitime au fost
încălcate, și nu faptul că acest drept nu poate fi supus nici
unei condiționări. Se mai consideră că această modalitate
de reglementare reprezintă o opțiune a legiuitorului, în
deplină conformitate cu dispozițiile constituționale privind
competența și procedura în fața instanțelor judecătorești.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens, se arată că dispozițiile
art. 403 din Codul de procedură civilă, în ansamblul lor,
îasigură un tratament juridic egal pentru cei interesați în
exercitarea dreptului de a se adresa justiției atât în ceea
ce privește încuviințarea suspendării executării silite, cât și
pentru controlul judecătoresc al soluției pronunțate“, dat
fiind că dispozițiile art. 403 alin. 3 al textului de lege
criticat instituie pentru partea interesată posibilitatea de a
ataca cu recurs încheierea dată asupra suspendării. Nu se
poate susține astfel încălcarea dispozițiilor art. 21 alin. (2)
din Constituție. De asemenea, se arată că reglementarea
procedurii contestației la executare se întemeiază pe
dispozițiile art. 126 alin. (2) din Constituție, care prevăd în
mod expres că prin lege se stabilesc competența și
procedura de judecată, dând astfel libertate legiuitorului să
statueze în aceste domenii.
Avocatul Poporului consideră că textul de lege criticat
este în conformitate cu dispozițiile constituționale invocate.
Se arată astfel, invocând jurisprudența Curții Constituționale

în materie, că obligația de a plăti cauțiune are caracterul
unei garanții instituite în favoarea creditorului, pentru
acoperirea pagubelor ce i s-ar aduce ca urmare a
suspendării executării silite. Mai mult, plata cauțiunii nu
constituie o condiție de admisibilitate a contestației la
executare, ci doar pentru a putea solicita suspendarea
executării silite. De asemenea, se precizează că
prevederile legale criticate sunt norme de procedură și
reprezintă opțiuni ale legiuitorului, conforme cu dispozițiile
art. 126 alin. (2) din Constituție. În ceea ce privește
încălcarea art. 21 alin. (4) din Constituție, se consideră că
acesta nu are relevanță în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând Încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (1), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 403 alin. 1 din Codul de procedură civilă.
Prevederile legale criticate au următorul conținut:
— Art. 403 alin. 1: îPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în
care legea dispune altfel.“
În opinia autorului excepției de neconstituționalitate,
aceste prevederi legale contravin dispozițiilor cuprinse în
art. 21 din Constituție, care au următorul conținut:
— Art. 21: î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția de neconstituționalitate ridicată,
Curtea constată că prevederile art. 403 alin. 1 din Codul
de procedură civilă au mai făcut obiectul controlului de
constituționalitate, prin raportare la aceleași dispoziții
constituționale ca și în cauza de față și cu o motivare
identică. Astfel, prin Decizia nr. 375 din 28 septembrie
2004, publicată în Monitorul Oficial al României, Partea I,
nr. 940 din 14 octombrie 2004, Curtea Constituțională s-a
pronunțat
în
sensul
respingerii
excepției
de
neconstituționalitate. La acea dată Curtea Constituțională a
constatat că prevederile legale criticate sunt constituționale,
reținând, în esență, că art. 403 alin. 1 din Codul de
procedură civilă reglementează posibilitatea instanței de a
suspenda executarea silită până la soluționarea contestației
la executare, dacă se depune o cauțiune al cărei cuantum
este fixat de instanță. Instituirea obligației de plată a
cauțiunii, ca o condiție a suspendării executării, are o

MONITORUL OFICIAL AL ROMÂNIEI, PARTEA I, Nr. 37/12.I.2005
dublă finalitate, și anume, pe de o parte, aceea de a
constitui o garanție pentru creditor în ceea ce privește
acoperirea eventualelor daune suferite ca urmare a
întârzierii executării silite, prin efectul suspendării acesteia,
și, pe de altă parte, de a preveni și limita eventualele
abuzuri în valorificarea unui asemenea drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci

7

exclusiv pentru a se putea solicita suspendarea executării
silite, instituirea acestei obligații nu poate fi calificată ca o
modalitate de a împiedica accesul liber la justiție, așa cum
susține autorul excepției.
Soluția și considerentele cuprinse în această decizie își
păstrează valabilitatea și în cauza de față, întrucât nu au
intervenit elemente noi, de natură să determine
reconsiderarea jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 403 alin. 1 din Codul de procedură civilă, excepție
ridicată de Societatea Comercială îAmonil“ — S.A. Slobozia în Dosarul nr. 2.796/2004 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind încetarea procedurii de administrare specială la Societatea Comercială
îAntrepriza Lucrări Drumuri și Poduri Bacău“ — S.A.
În temeiul prevederilor alin. (6) al art. 16 din Legea nr. 137/2002 privind unele măsuri pentru accelerarea
privatizării, cu modificările și completările ulterioare, ale art. 187 din Normele metodologice de aplicare a Ordonanței de
urgență a Guvernului nr. 88/1997 privind privatizarea societăților comerciale, cu modificările și completările ulterioare, și
ale Legii nr. 137/2002 privind unele măsuri pentru accelerarea privatizării, aprobate prin Hotărârea Guvernului
nr. 577/2002, cu completările ulterioare, și ale alin. (4) al art. 5 din Hotărârea Guvernului nr. 412/2004 privind organizarea
și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — La data publicării prezentului ordin încetează
procedura de administrare specială în perioada de
privatizare, instituită la Societatea Comercială îAntrepriza
Lucrări Drumuri și Poduri Bacău“ — S.A., cu sediul în
municipiul Bacău, str. Nicolae Lascăr Bogdan nr. 25,
județul Bacău, nr. de înregistrare la oficiul registrului
comerțului J 04/241/1998, cod fiscal nr. 10369960.

Art. 2. — Cu această dată ordinul ministrului lucrărilor
publice, transporturilor și locuinței nr. 349/2003 privind
instituirea procedurii de administrare specială, publicat în
Monitorul Oficial al României, Partea I, nr. 196 din
26 martie 2003, se abrogă.
Art. 3. — Prezentul ordin se publică în Monitorul Oficial
al României, Partea I.

p. Ministrul transporturilor, construcțiilor și turismului,
Traian Panait,
secretar de stat
București, 27 decembrie 2004.
Nr. 2.342.

8

MONITORUL OFICIAL AL ROMÂNIEI, PARTEA I, Nr. 37/12.I.2005

AGENȚIA NAȚIONALĂ PENTRU RESURSE MINERALE

ORDIN
privind aprobarea unei licențe de concesiune pentru explorare
Având în vedere art. 15 și art. 21 alin. (1) din Legea minelor nr. 85/2003, cu modificările ulterioare,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției
Naționale pentru Resurse Minerale, precum și al Deciziei Primului-ministru nr. 353/2001,
președintele Agenției Naționale pentru Resurse Minerale emite următorul ordin:
Art. 1. — Se aprobă licența de concesiune pentru
explorarea nisipului și pietrișului din perimetrul Chilișeni —
Știrbăț, situat în județul Suceava, încheiată cu Societatea
Comercială îCon 2000“ — S.A. Botoșani, prevăzută în
anexa*) care face parte integrantă din prezentul ordin.
Art. 2. — Începerea activității miniere prevăzute la art. 1
se autorizează de către Agenția Națională pentru Resurse

Minerale, în termen de 180 de zile de la intrarea în
vigoare a acesteia, cu respectarea condițiilor prevăzute la
art. 22 din Legea minelor nr. 85/2003, cu modificările
ulterioare.
Art. 3. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Maria Iuliana Stratulat
București, 5 ianuarie 2005.
Nr. 1.
*) Anexa se comunică titularului licenței de concesiune pentru explorare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 37/12.I.2005 conține 8 pagini.

Prețul de vânzare 5.500 lei

ISSN 1453—4495

