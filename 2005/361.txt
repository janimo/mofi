PARTEA

Anul 173 (XVII) — Nr. 361

I

Joi, 28 aprilie 2005

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 145 din 15 martie 2005 referitoare la excepția
de neconstituționalitate a dispozițiilor Decretului
Consiliului de Stat al Republicii Populare Române
nr. 336/1961 privind exproprierea și trecerea în
proprietatea statului a unor imobile situate în
orașul Craiova, regiunea Oltenia ............................

DECIZII

ALE

Nr.

Pagina
HOTĂRÂRI ALE GUVERNULUI ROMÂNIEI

314.

— Hotărâre pentru aprobarea Regulamentului
privind organizarea și desfășurarea procedurilor
pentru valorificarea bunurilor materiale aflate în

1–3

CURȚII

administrarea Serviciului de Informații Externe .....

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 145
din 15 martie 2005

referitoare la excepția de neconstituționalitate a dispozițiilor Decretului Consiliului de Stat
al Republicii Populare Române nr. 336/1961 privind exproprierea și trecerea
în proprietatea statului a unor imobile situate în orașul Craiova, regiunea Oltenia
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Decretului Consiliului de Stat al Republicii
Populare Române nr. 336/1961 privind exproprierea și
trecerea în proprietatea statului a unor imobile situate în
orașul Craiova, regiunea Oltenia, excepție ridicată de
Cornelia Nicola, Mircea Nicola și Adela Aida Petrică în

Dosarul nr. 1.301/CIV/2004 al Curții de Apel Craiova —
Secția civilă.
La apelul nominal răspund personal Cornelia Nicola și
Mircea Nicola, lipsă fiind celelalte părți, față de care
procedura de citare este legal îndeplinită.
Cauza fiind în stare de judecată, autorii excepției de
neconstituționalitate solicită admiterea acesteia, astfel cum
a fost formulată în fața instanței de judecată.
Reprezentantul Ministerului Public, invocând jurisprudența
în materie a Curții Constituționale, și anume Decizia
nr. 3/1993, pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea nr. 30 din 25 octombrie 2004, pronunțată
în Dosarul nr. 1.301/CIV/2004, Curtea de Apel Craiova —

2

MONITORUL OFICIAL AL ROMÂNIEI, PARTEA I, Nr. 361/28.IV.2005

Secția civilă a sesizat Curtea Constituțională cu excepția
de neconstituționalitate a dispozițiilor Decretului
nr. 336/1961 privind exproprierea și trecerea în
proprietatea statului a unor imobile situate în orașul
Craiova, regiunea Oltenia.
Excepția de neconstituționalitate a fost ridicată de
Cornelia Nicola, Mircea Nicola și Adela Aida Petrică într-o
cauză având ca obiect soluționarea apelului declarat
împotriva Sentinței civile nr. 11.034 din 28 octombrie 2003,
pronunțată în Dosarul nr. 23.189/2002 al Judecătoriei
Craiova.
În motivarea excepției de neconstituționalitate autorii
acesteia susțin că dispozițiile Decretului nr. 336/1961
contravin prevederilor constituționale ale art. 44, 53 și 78,
precum și ale art. 20 raportate la Declarația Universală a
Drepturilor Omului. În acest sens arată că dispozițiile
criticate contravin prevederilor art. 44 din Constituție,
întrucât exproprierea imobilului, proprietate a autorilor
excepției, îs-a făcut fără plata unei despăgubiri juste și
prealabile, așa cum prevedea legea“.
În ceea ce privește înfrângerea prevederilor
constituționale ale art. 53, referitor la restrângerea
exercițiului unor drepturi sau al unor libertăți, autorii
excepției arată că Decretul nr. 336/1961 nu a fost publicat,
deci nu putea produce efecte juridice, astfel încât statul nu
a avut un titlu asupra imobilului respectiv și, în consecință,
nu a putut opera transferul de proprietate. De asemenea,
consideră că sunt încălcate și prevederile art. 20 din
Constituție, precum și cele din tratatele internaționale
privind drepturile omului, respectiv Declarația Universală a
Drepturilor Omului, întrucât exproprierea s-a făcut fără
despăgubire, fără utilitate publică declarată sau realizată,
realizându-se îprin violență în formă psihică, fiind exercitată
față de o persoană persecutată politic“. În sfârșit, apreciază
că dispozițiile criticate sunt în contradicție și cu prevederile
constituționale ale art. 78, referitoare la intrarea în vigoare
a legii, deoarece Decretul nr. 336/1961 nu a fost publicat
niciodată în Buletinul Oficial al României, fiind astfel lipsit
de eficiență normativă.
Ca urmare a solicitării Curții Constituționale de a-și
exprima opinia asupra excepției de neconstituționalitate a
dispozițiilor Decretului nr. 336/1961, Curtea de Apel
Craiova — Secția civilă, prin Încheierea din 21 ianuarie
2005, apreciază că aceasta este nefondată.
În acest sens instanța arată că nu se poate examina
constituționalitatea dispozițiilor de lege criticate în raport cu
prevederile art. 44 din Constituție, întrucât supremația
Constituției și, implicit, a prevederilor referitoare la regimul
juridic al proprietății privesc reglementările adoptate sub
imperiul ei, iar nu și pe cele anterioare momentului intrării
în vigoare a Legii fundamentale. De asemenea, apreciază
că punerea în discuție a raportului de constituționalitate
dintre dispozițiile Decretului nr. 336/1961 și cele ale
Constituției nu este posibilă nici din prisma prevederilor
constituționale ale art. 154 alin. (1), care vizează tocmai
conflictul temporal de legi, în sensul că legile și toate
celelalte acte normative rămân în vigoare, în măsura în
care nu contravin Constituției. Ca atare, instanța apreciază
că un act normativ care nu mai este în vigoare, prin
abrogarea implicită pe baza art. 154 alin. (1) din
Constituție, nu poate face obiect al excepției de
neconstituționalitate.
În ceea ce privește efectele produse de un asemenea
act, arată că aceasta nu este o problemă de
constituționalitate, ci o problemă de aplicare a legii, de
competența instanței judecătorești.

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că invocarea excepției de
neconstituționalitate a dispozițiilor Decretului nr. 336/1961
nu are legătură cu soluționarea cauzei, astfel încât, potrivit
art. 29 alin. (1) din Legea nr. 47/1992, excepția este
inadmisibilă. În acest sens apreciază că, în speța de față,
sunt aplicabile dispozițiile art. 46 din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989,
indiferent de modalitatea în care imobilul a fost preluat.
Avocatul Poporului consideră că, în absența opiniei
instanței de judecată cu privire la excepția de
neconstituționalitate
invocată,
sesizarea
Curții
Constituționale nu este legală, astfel încât nu își exprimă
punctul de vedere în legătură cu constituționalitatea
dispozițiilor Decretului nr. 336/1961.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părților prezente,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
În ceea ce privește aspectul legalității sesizării Curții
Constituționale, dată fiind absența inițială a opiniei instanței
de judecată, instanța de contencios constituțional s-a
pronunțat prin Decizia nr. 47 din 5 martie 1997, publicată
în Monitorul Oficial al României, Partea I, nr. 146 din
10 aprilie 1998. Cu acel prilej, Curtea a statuat că lipsa
opiniei instanței judecătorești din încheierile de sesizare nu
poate opri Curtea Constituțională să judece cauzele ce i-au
fost deduse, deoarece încălcarea de către instanță a
obligației de a-și exprima opinia nu poate paraliza
exercitarea dreptului conferit de Constituție autorilor
excepției de a o invoca și, în mod corelativ, de a primi
soluția rezultată din controlul legii de către Curtea
Constituțională. De principiu, exercițiul unui drept
constituțional nu poate fi împiedicat de neîndeplinirea unei
obligații în sarcina unei autorități publice, chiar dacă
aceasta este o instanță judecătorească.
Obiectul excepției de neconstituționalitate îl constituie
dispozițiile Decretului Consiliului de Stat al Republicii
Populare Române nr. 336 din 13 octombrie 1961 privind
exproprierea și trecerea în proprietatea statului a unor
imobile situate în orașul Craiova, regiunea Oltenia,
nepublicat, cu dispoziții care au următorul conținut:
îArt. 1: Se expropriază fără plată și se trec în proprietatea
statului, dându-se în administrare Comitetului executiv al
Sfatului popular al orașului Craiova, regiunea Oltenia,
terenurile împreună cu construcțiile aferente situate în orașul
Craiova, regiunea Oltenia, proprietatea locuitorilor prevăzuți în
tabelul anexă, care face parte integrantă din prezentul decret.“

MONITORUL OFICIAL AL ROMÂNIEI, PARTEA I, Nr. 361/28.IV.2005
În susținerea neconstituționalității acestor dispoziții
legale, autorii excepției invocă încălcarea prevederilor
constituționale ale art. 44, 53 și 78, precum și ale art. 20
raportate la Declarația Universală a Drepturilor Omului.
Prevederile constituționale invocate au următorul
conținut:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.

3

(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 78: îLegea se publică în Monitorul Oficial al
României și intră în vigoare la 3 zile de la data publicării sau la
o dată ulterioară prevăzută în textul ei.“
Examinând excepția de neconstituționalitate, Curtea
constată că actul normativ criticat, de forța juridică a legii,
este anterior Constituției din anul 1991.
În speța de față, dispozițiile legale criticate prevăd
exproprierea și trecerea în proprietatea statului a unor
imobile situate în orașul Craiova, regiunea Oltenia. Din
examinarea actelor depuse la dosar Curtea observă că
obiectul acțiunii îl constituie constatarea nulității contractului
de vânzare-cumpărare nr. 33/1977 și, implicit, a titlului de
proprietate nr. 61/1977, prin care un imobil, preluat în baza
Decretului nr. 336/1961, a fost vândut chiriașilor.
În acest context, Curtea constată că actul normativ care
face obiectul controlului de constituționalitate a încetat să
mai producă efecte juridice din momentul în care a operat
transferul de proprietate, astfel încât acesta nu mai este în
vigoare. De altfel, efectele produse de un asemenea act
normativ nu constituie o problemă de constituționalitate, ci
o problemă de aplicare a legii, de competența instanței
judecătorești.
Ca atare, în temeiul art. 29 alin. (1) din Legea
nr. 47/1992, potrivit căruia Curtea Constituțională se
pronunță numai asupra excepțiilor privind neconstituționalitatea
unei legi sau ordonanțe ori a unei dispoziții dintr-o lege
sau dintr-o ordonanță în vigoare, care are legătură cu
soluționarea cauzei, excepția ridicată este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Decretului Consiliului de Stat al
Republicii Populare Române nr. 336/1961 privind exproprierea și trecerea în proprietatea statului a unor imobile situate în
orașul Craiova, regiunea Oltenia, excepție ridicată de Cornelia Nicola, Mircea Nicola și Adela Aida Petrică în Dosarul
nr. 1.301/CIV/2004 al Curții de Apel Craiova — Secția civilă.
Definitivă și general obligatorie.
Pronunțată în ședința publică din data de 15 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 361/28.IV.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului privind organizarea și desfășurarea procedurilor
pentru valorificarea bunurilor materiale aflate în administrarea Serviciului de Informații Externe
În temeiul art. 108 din Constituția României, republicată, al art. 1 lit. a) și al art. 3 din Ordonanța de urgență a
Guvernului nr. 95/1999 cu privire la valorificarea bunurilor scoase din funcțiune, aflate în administrarea instituțiilor publice
de apărare, ordine publică și siguranță națională, aprobată cu modificări prin Legea nr. 28/2001, cu modificările și
completările ulterioare, și al art. 20 1 din Ordonanța Guvernului nr. 122/1998 privind acumularea, scoaterea și
împrospătarea produselor din rezervele proprii ale forțelor destinate apărării naționale, aprobată prin Legea nr. 50/1999,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul privind organizarea
și desfășurarea procedurilor pentru valorificarea bunurilor
materiale aflate în administrarea Serviciului de Informații
Externe, prevăzut în anexa care face parte integrantă din
prezenta hotărâre.

Art. 2. — Pe data intrării în vigoare a prezentei hotărâri se
abrogă Hotărârea Guvernului nr. 980/2001 pentru aprobarea
Regulamentului privind organizarea licitațiilor pentru valorificarea
bunurilor scoase din funcțiune, aflate în administrarea
Serviciului de Informații Externe, publicată în Monitorul Oficial
al României, Partea I, nr. 657 din 19 octombrie 2001.

PRIM-MINISTRU

CĂLIN POPESCU-TĂRICEANU

București, 14 aprilie 2005.
Nr. 314.

Contrasemnează:
Directorul Serviciului de Informații Externe,
Gheorghe Fulga
p. Ministrul finanțelor publice,
Sebastian Bodu,
secretar de stat
ANEXĂ

REGULAMENT
privind organizarea și desfășurarea procedurilor pentru valorificarea bunurilor materiale aflate în administrarea
Serviciului de Informații Externe
CAPITOLUL I
Dispoziții generale
Art. 1. — (1) Bunurile materiale aflate în administrarea
Serviciului de Informații Externe, care nu mai sunt
necesare, sunt excedentare în raport cu prevederile
normelor de înzestrare ori nu mai sunt prevăzute de
acestea, cele a căror utilizare nu mai este oportună sau nu
se mai justifică din punct de vedere economic, cele atipice,
precum și cele pe care Serviciul de Informații Externe nu
mai are dreptul să le folosească, dar care pot fi utilizate în
mod curent de alte persoane juridice ori fizice, se scot din
funcțiune în condițiile legii și pot fi valorificate în starea
fizică în care se află sau ca materiale și piese rezultate în
urma casării acestora, prin:
a) licitație publică cu strigare;
b) valorificare directă fără organizare de licitație;
c) selecție de oferte sau negociere directă;
d) transmitere fără plată la alte instituții publice.
(2) Bunurile materiale de natura armamentului, tehnicii
de luptă, mijloacelor și instalațiilor speciale, precum și cele
care, datorită caracteristicilor specifice, nu pot fi folosite în
mod curent în alte sectoare de activitate se scot din
funcțiune potrivit legii și pot fi valorificate în starea fizică în
care se află sau sub forma rezultatelor obținute din
casarea acestora, prin agenți economici români acreditați în
producerea și/sau comercializarea acestora, prin:
a) negociere directă;
b) selecție de oferte;
c) transmitere fără plată la alte instituții publice din
sistemul de apărare, ordine publică și siguranță națională.

(3) Bunurile materiale care fac obiectul rezervelor proprii
se scot din rezerve în condițiile legii și se valorifică potrivit
dispozițiilor alin. (1) sau (2), în funcție de natura acestora.
(4) Mijloacele destinate obținerii, verificării, prelucrării și
stocării informațiilor privitoare la siguranța națională se
valorifică numai sub forma rezultatelor obținute din casarea
acestora, prin agenți economici specializați în colectarea
și/sau reciclarea deșeurilor, pe bază de selecție de oferte;
prin excepție, unele bunuri materiale de această natură pot
fi valorificate prin procedurile prevăzute la alin. (1), numai
dacă ordonatorul principal de credite constată că prin
aceasta nu se aduce atingere metodelor și mijloacelor de
muncă specifice Serviciului de Informații Externe.
(5) Produsele, ansamblurile, subansamblurile, piesele de
schimb și alte materiale aflate în existent, care nu mai sunt
necesare, sunt excedentare în raport cu prevederile
tabelelor de înzestrare, normelor și normativelor de consum
ori nu mai sunt prevăzute de acestea, cele a căror utilizare
nu mai este oportună sau nu se mai justifică din punct de
vedere economic, cele atipice, precum și cele pe care
Serviciul de Informații Externe nu mai are dreptul să le
folosească, de natura celor care pot fi utilizate în mod
curent de alte persoane juridice sau fizice, a armamentului,
tehnicii de luptă, mijloacelor și instalațiilor speciale ori a
mijloacelor destinate obținerii, verificării, prelucrării și stocării
informațiilor privitoare la siguranța națională, pot fi
valorificate potrivit dispozițiilor alin. (1), (2) sau (4), în
funcție de natura acestora.
Art. 2. — (1) Nu fac obiectul valorificării:
a) aparatura, obiectele și materialele de secretizare,
suporții de memorie din tehnica de calcul sau alte

MONITORUL OFICIAL AL ROMÂNIEI, PARTEA I, Nr. 361/28.IV.2005
componente speciale care, prin procedura de valorificare,
ar conduce la transmiterea de informații și date cu caracter
secret. Acestea se scot din funcțiune sau se declasează,
după caz, și se casează potrivit normelor metodologice
aprobate prin ordin al directorului Serviciului de Informații
Externe;
b) deșeurile nerefolosibile, care se distrug.
(2) Nu se valorifică la persoanele fizice și agenții
economici neautorizați bunurile materiale care, prin
destinația lor, ar putea fi utilizate în scopuri care afectează
siguranța națională și individuală sau colectivă.
Art. 3. — (1) În cazul în care cheltuielile de valorificare
și/sau de păstrare a bunurilor materiale nu se justifică din
punct de vedere economic ori starea tehnică nu permite
valorificarea lor în starea în care se află, bunurile materiale
vor fi scoase din funcțiune sau vor fi declasate, după caz,
și apoi casate cu aprobarea ordonatorului principal de
credite.
(2) Rezultatele obținute în urma casării se valorifică,
prin selecție de oferte, prin agenții economici specializați în
colectarea și reciclarea deșeurilor.
Art. 4. — Valorificarea bunurilor materiale în starea
fizică în care se află sau sub forma rezultatelor obținute
din casarea acestora, precum și procedurile de valorificare
se aprobă de ordonatorul principal de credite, la
propunerea structurilor stabilite prin norme metodologice
aprobate prin ordin al directorului Serviciului de Informații
Externe.
Art. 5. — În sensul prezentului regulament, prin bunuri
materiale se înțelege produsele, echipamentele și orice alte
obiecte de orice fel și cu orice descriere, cu excepția
clădirilor și terenurilor.
Art. 6. — Pentru bunurile materiale scoase din funcțiune
sau declasate, aprobate pentru valorificare, se interzice
efectuarea oricăror lucrări care determină consumuri de
materiale, de energie sau de manoperă ori care urmăresc
schimbarea stării tehnice avute la data scoaterii din
funcțiune, cu excepția celor destinate casării ori dezafectării
de tehnica specific militară.
CAPITOLUL II
Evaluarea bunurilor materiale
Art. 7. — Evaluarea bunurilor materiale care urmează a
se valorifica în starea fizică în care se află se face de
către o comisie de evaluare numită prin ordin al
ordonatorului principal de credite, compusă din cel puțin
3 membri, din care, în mod obligatoriu, fac parte
reprezentanți ai structurilor financiar-contabilă, de logistică
și specialiști în domeniul de utilizare a bunurilor materiale
care se valorifică.
Art. 8. — (1) Comisia de evaluare stabilește prețul
minim de începere a procedurii și întocmește un raport de
evaluare care va fi supus aprobării ordonatorului principal
de credite, în conformitate cu prevederile normelor
metodologice aprobate prin ordin al directorului Serviciului
de Informații Externe.
(2) Prin raportul de evaluare, comisia va supune
totodată spre aprobare ordonatorului principal de credite
salturile de supralicitare și eventualele prețuri diminuate,
corespunzătoare situațiilor prevăzute la art. 24 alin. (2) și,
respectiv, la art. 28 lit. b) și c).
Art. 9. — La evaluarea bunurilor materiale se vor avea
în vedere procedura și criteriile stabilite prin ordin al
directorului Serviciului de Informații Externe, precum și
prețul pieței la bunuri materiale de același fel.
Art. 10. — Bunurile materiale care se valorifică prin
transmitere fără plată la alte instituții publice se evaluează
la valoarea cu care sunt înregistrate în evidența contabilă.

5

CAPITOLUL III
Valorificarea bunurilor materiale
SECȚIUNEA 1
Organizarea și desfășurarea procedurii de valorificare
prin licitație publică cu strigare

Art. 11. — (1) Licitațiile publice cu strigare se
organizează de către structura stabilită prin ordin al
directorului Serviciului de Informații Externe.
(2) Valorificarea bunurilor materiale aflate în
administrarea Serviciului de Informații Externe se
realizează, de regulă, prin aplicarea procedurii de licitație.
Art. 12. — (1) Șeful structurii organizatoare numește, cu
cel puțin 30 de zile înainte de data ținerii licitației, comisia
de licitație formată din minimum 3 membri cu experiență
profesională și probitate morală, în următoarea
componență:
a) președintele comisiei de licitație;
b) membri: (i) specialiști în domeniile logistic, financiar
și juridic;
(ii) specialiști în domeniul de utilizare a
bunurilor materiale care se valorifică;
c) secretarul comisiei de licitație.
(2) Nu pot face parte din comisia de licitație persoanele
din componența comisiei de evaluare a bunurilor materiale
care fac obiectul procedurii respective.
Art. 13. — În vederea asigurării transparenței, structura
organizatoare va publica un anunț de vânzare cu cel puțin
15 zile înainte de data ținerii licitației.
Art. 14. — Anunțul de vânzare se publică într-un
cotidian de circulație la nivel național și va conține cel
puțin următoarele informații:
a) denumirea și adresa structurii organizatoare a
licitației;
b) obiectul licitației;
c) locul și data până la care se poate obține documentația
licitației, precum și prețul acesteia;
d) locul, data și ora ținerii licitației, precum și datele de
desfășurare a următoarelor licitații în caz de neadjudecare;
e) numărul de telefon și/sau fax la care pot fi obținute
informații suplimentare.
Art. 15. — (1) Organizatorul licitației întocmește și pune
la dispoziție persoanelor juridice și fizice interesate, contra
cost, cu cel puțin 10 zile lucrătoare înainte de data
desfășurării licitației, documentația licitației, care cuprinde:
a) caietul de sarcini;
b) fișele tehnice ale bunurilor materiale scoase la
licitație, în care se vor face și precizări referitoare la starea
tehnică de funcționare a acestora;
c) proiectul contractului de vânzare-cumpărare și
modelul declarației de acceptare a acestuia;
d) liste, cataloage și altele asemenea, dacă este cazul.
(2) Caietul de sarcini cuprinde:
a) obiectul licitației;
b) cantitatea oferită;
c) locul unde pot fi vizionate bunurile materiale;
d) condițiile de admitere la licitație, precum și clauzele
privind pierderea garanției de participare;
e) valoarea taxei de participare și modalitățile de
achitare;
f) cota garanției de participare la licitație și modul de
constituire;
g) prețul de începere a licitației și valoarea saltului de
supralicitare;
h) termenul limită de prezentare a documentelor de
către participanții la licitație;
i) data, locul și ora de desfășurare a licitației;
j) modul de desfășurare a licitației;
k) modalitățile de plată;
l) adresa, numărul de telefon și numărul de fax ale
departamentului care se va ocupa de soluționarea
contestațiilor;

6

MONITORUL OFICIAL AL ROMÂNIEI, PARTEA I, Nr. 361/28.IV.2005

m) alte condiții și precizări pe care comisia de licitație
consideră că este necesar să le introducă.
(3) Caietul de sarcini se aprobă de ordonatorul principal
de credite.
(4) Costul documentelor prevăzute la alin. (1), numite
îdocumentația licitației“, reprezintă contravaloarea redactării
și multiplicării acestora.
Art. 16. — (1) Orice persoană fizică sau juridică,
denumită în continuare licitator, care a obținut un exemplar
al documentației licitației elaborate de organizatorul licitației,
are dreptul de a solicita, în scris, clarificări.
(2) Organizatorul licitației are obligația de a răspunde, în
scris, înainte de termenul de depunere a documentelor, la
orice solicitare de clarificări formulată de licitatori.
(3) Organizatorul licitației are obligația de a comunica
aceste clarificări către toți participanții la procedură.
Art. 17. — Modificarea documentelor licitației, efectuată
de organizator din proprie inițiativă sau la solicitarea
justificată a licitatorilor, se notifică în scris tuturor
licitatorilor, cu cel puțin 5 zile înainte de termenul limită de
depunere a documentelor de participare la licitație.
Art. 18. — (1) Taxa de participare la licitație este
stabilită de comisia de licitație, în funcție de cheltuielile
ocazionate de organizarea și desfășurarea licitației.
(2) Taxa de participare la licitație achitată nu se
restituie.
Art. 19. — (1) Garanția de participare la licitație,
stabilită de organizatorul licitației, reprezintă 5—10% din
prețul de pornire și se depune în contul organizatorului
licitației sau la casieria acestuia, în forma și până la data
stabilită prin caietul de sarcini.
(2) Licitatorii pierd garanția de participare dacă pe
timpul desfășurării licitației nu oferă cel puțin prețul de
pornire.
(3) Garanția de participare se restituie, în termen de
maximum 15 zile lucrătoare de la data desfășurării licitației,
licitatorilor cărora, deși au oferit cel puțin prețul de pornire,
nu li s-au adjudecat bunurile materiale sau celor care nu
s-au prezentat la licitație.
Art. 20. — (1) La licitațiile publice cu strigare poate
participa orice persoană juridică sau fizică care a cumpărat
caietul de sarcini și care prezintă următoarele documente:
a) chitanța de achitare a taxei de participare la licitație,
eliberată de casieria organizatorului licitației;
b) dovada depunerii garanției de participare;
c) declarația de acceptare a modelului contractului de
vânzare-cumpărare;
d) copie de pe codul unic de înregistrare la registrul
comerțului sau de pe certificatul de înscriere în Registrul
asociațiilor și fundațiilor, după caz, și de pe codul de
identificare fiscală, pentru persoanele juridice, iar pentru
persoanele fizice, copie de pe actul de identitate.
(2) Documentele de participare la licitație se primesc de
organizator până la data stabilită în caietul de sarcini.
(3) Licitatorii pot participa la licitație și prin reprezentanți
desemnați de aceștia, prin procură autentificată de un
notar public.
Art. 21. — (1) Solicitanților care prezintă chitanțele de
plată a taxelor de participare la licitație li se permite să
examineze bunurile materiale, fără punerea în funcțiune și
fără efectuarea de probe.
(2) Cu ocazia examinării bunurilor materiale, potrivit
alin. (1), nu se admit consumuri de energie, de carburanți
și lubrifianți sau de piese de schimb și alte materiale.
Art. 22. — (1) La licitație nu pot participa, în calitate de
licitator, persoanele din componența comisiei de evaluare,
a comisiei de licitație și nici soțul sau rudele ori afinii
acestora până la gradul IV inclusiv.
(2) Înainte de începerea licitației, persoanele care
alcătuiesc comisia de licitație semnează o declarație pe
propria răspundere, prin care se angajează să respecte
prevederile alin. (1).

Art. 23. — (1) Comisia de licitație analizează
documentele prezentate și întocmește lista cu licitatorii
acceptați, cu două zile înainte de data desfășurării licitației
excluzându-i de la participare pe cei care nu au prezentat,
în totalitate și până la termenul stabilit, documentele de
participare prevăzute în caietul de sarcini.
(2) Comisia de licitație are obligația de a încheia un
proces-verbal în care se va consemna rezultatul activităților
prevăzute la alin. (1).
Art. 24. — (1) Desfășurarea procedurii de licitație se
realizează în prezența tuturor membrilor comisiei, ședințele
fiind conduse de președintele comisiei de licitație.
(2) În ziua și la ora stabilite pentru începerea licitației,
în cazul în care sunt cel puțin 2 licitatori, președintele
comisiei de licitație verifică dacă sunt îndeplinite condițiile
legale pentru desfășurarea licitației, inclusiv cele de
publicitate, face prezența licitatorilor prin completarea unui
tabel cu datele de identificare a acestora, citește lista celor
excluși și motivele excluderii, după care anunță obiectul
licitației și prețul inițial de vânzare de la care se pornește
strigarea, cu precizarea salturilor de supralicitare stabilite
de comisia de licitație.
(3) Licitatorii prezintă oferta de preț prin strigare; oferta
de preț trebuie să respecte condițiile de salt precizate la
deschiderea licitației; președintele comisiei de licitație
anunță cu glas tare și clar suma oferită de licitator.
(4) Dacă la a treia strigare a ultimei oferte nu se oferă
o sumă mai mare, președintele comisiei de licitație anunță
adjudecarea bunului licitat în favoarea licitatorului care a
oferit ultima sumă.
(5) După anunțarea verbală a câștigătorului, președintele
comisiei de licitație declară închisă licitația, iar secretarul
comisiei întocmește un proces-verbal care se semnează de
membrii comisiei de licitație și de licitatori.
(6) Dosarul licitației, care conține procesele-verbale și
toate documentele privind organizarea și desfășurarea
procedurii de valorificare, se arhivează la sediul
organizatorului licitației, constituind baza legală a încheierii
contractului de vânzare-cumpărare.
Art. 25. — (1) Orice persoană fizică sau juridică care
suferă, riscă să sufere sau a suferit un prejudiciu, ca o
consecință directă a unui act nelegal ori a unei decizii
nelegale a organizatorului licitației, are dreptul de a formula
o contestație pe care o depune la sediul organizatorului
licitației, în termen de două zile lucrătoare de la încheierea
procedurii.
(2) Organizatorul este obligat să soluționeze contestațiile
în termen de 5 zile lucrătoare de la depunerea acestora și
să comunice hotărârea în scris; în acest sens se numește
o comisie formată din 3—5 persoane, altele decât cele
care fac parte din comisia de licitație.
Art. 26. — (1) Câștigătorul licitației are obligația să
semneze contractul de vânzare-cumpărare și să achite
integral prețul bunului adjudecat, în termen de 10 zile
lucrătoare de la data licitației.
(2) Dacă s-a formulat o contestație la licitație, contractul
de vânzare-cumpărare se semnează în termen de 5 zile
lucrătoare de la soluționarea acesteia, în condițiile stabilite
prin hotărârea comisiei de soluționare a contestațiilor.
Art. 27. — (1) Câștigătorul licitației, care nu se prezintă
sau refuză să semneze contractul de vânzare-cumpărare în
condițiile stabilite la art. 26, pierde garanția de participare
la licitație.
(2) În situațiile prevăzute la alin. (1), organizatorul
licitației negociază vânzarea bunurilor materiale cu ceilalți
licitatori, în ordinea descrescătoare a prețului licitat de
aceștia, pentru fiecare dintre bunurile materiale în cauză și
încheie contractul de vânzare-cumpărare cu cel care a
oferit prețul cel mai mare.
(3) Prețul negociat nu poate fi mai mic decât prețul
oferit cu ocazia licitației.
Art. 28. — În cazul în care la licitație nu s-au prezentat
minimum 2 licitatori, se procedează după cum urmează:

MONITORUL OFICIAL AL ROMÂNIEI, PARTEA I, Nr. 361/28.IV.2005
a) dacă s-a prezentat un singur licitator, a cărui ofertă
este corespunzătoare, comisia adjudecă bunurile materiale
în favoarea acestuia, la prețul inițial; se întocmește un
proces-verbal de adjudecare semnat de ambele părți, care
va constitui temeiul legal al încheierii contractului de
vânzare-cumpărare;
b) dacă nu s-a prezentat nici un licitator, licitația se
repetă după trecerea a cel puțin 15 zile de la data
organizării precedentei licitații, iar prețul inițial se diminuează
cu până la 20%; dacă la licitația repetată s-a prezentat
un singur licitator, a cărui ofertă este corespunzătoare, se
procedează conform prevederilor lit. a), prețul de
adjudecare fiind prețul inițial diminuat cu până la 20%;
c) dacă la a doua licitație nu s-a prezentat nici un
licitator, licitația se repetă după cel puțin 5 zile, iar prețul
inițial se diminuează cu până la 40%; dacă s-a prezentat
un singur licitator, a cărui ofertă este corespunzătoare, se
procedează în conformitate cu prevederile lit. a), prețul de
adjudecare fiind prețul inițial diminuat cu până la 40%;
d) dacă la licitația repetată după 5 zile nu s-a prezentat
cel puțin un licitator, comisia de licitație informează în scris
ordonatorul principal de credite, care dispune măsuri în
vederea valorificării bunurilor materiale.
Art. 29. — (1) Organizatorul licitației poate să anuleze
licitația până la închiderea acesteia, în una dintre
următoarele situații:
a) nu au fost întrunite condițiile de calificare de nici
unul dintre licitatori;
b) nici un licitator nu a oferit prețul de pornire.
(2) Decizia de anulare a licitației obligă organizatorul să
restituie garanțiile de participare, cu excepția situației
prevăzute la alin. (1) lit. b).
SECȚIUNEA a 2-a
Organizarea și desfășurarea procedurilor de valorificare
prin selecție de oferte și prin negociere directă

Art. 30. — (1) Procedura selecției de oferte de preț
constă în solicitarea, prin transmiterea unor invitații de
participare și fără obligația publicării unui anunț, a unor
oferte de preț de la cel puțin 2 potențiali cumpărători,
denumiți în continuare ofertanți.
(2) Șeful structurii organizatoare numește, cu cel puțin
10 zile înainte de data desfășurării selecției de oferte,
comisia de selecție formată din minimum 3 persoane cu
experiență profesională și probitate morală, în următoarea
componență:
a) președintele comisiei de licitație;
b) membri: (i) specialiști în domeniile logistic, financiar
și juridic;
(ii) specialiști în domeniul de utilizare a
bunurilor materiale care se valorifică;
c) secretarul comisiei de selecție.
(3) Nu pot face parte din comisia de selecție
persoanele din componența comisiei de evaluare a
bunurilor materiale care fac obiectul procedurii respective.
Art. 31. — (1) Invitațiile de participare la această
procedură trebuie să conțină cel puțin următoarele
elemente:
a) denumirea și adresa structurii organizatoare a
licitației;
b) obiectul selecției de oferte;
c) cantitatea oferită;
d) informații privind starea bunurilor materiale ce fac
obiectul selecției de oferte;
e) prețul minim de începere a procedurii;
f) modalitatea de depunere sau de transmitere a ofertei;
g) locul și termenul limită de depunere sau de
transmitere a ofertei;
h) data și locul deschiderii ofertelor;
i) modalitățile de plată;
j) adresa, numărul de telefon și numărul de fax ale
departamentului care se va ocupa de soluționarea
contestațiilor;

7

k) alte condiții și precizări pe care comisia de selecție
consideră că este necesar să le introducă.
(2) Structura organizatoare poate stabili drept condiție
de admitere la selecția de oferte depunerea unei garanții
de participare în cuantum de 5—10% din prețurile minime
de începere a procedurii stabilite în urma evaluării
bunurilor. În acest caz, cota garanției de participare, modul
de constituire și clauzele privind pierderea acesteia vor fi
precizate în invitațiile de participare.
(3) Fiecare ofertant are voie să prezinte o singură
ofertă de preț, pe care nu o poate schimba.
(4) Ofertele de preț semnate de ofertant se depun sau
se transmit la sediul organizatorului selecției de oferte.
Art. 32. — (1) Ofertele se deschid la data și în locul
indicate în invitația de participare.
(2) După verificarea modului de respectare a regulilor
formale de depunere și prezentare a ofertelor și a
documentelor care le însoțesc, președintele comisiei de
selecție va proceda la deschiderea plicurilor, având
obligația de a anunța următoarele:
a) denumirea (numele) ofertanților;
b) retragerile de oferte;
c) existența documentelor solicitate;
d) prețul oferit;
e) orice alte detalii și precizări pe care comisia de
selecție le consideră necesare.
Art. 33. — (1) Comisia de selecție are obligația de a
analiza ofertele depuse, de a le evalua pe cele
corespunzătoare și de a stabili oferta câștigătoare.
(2) Evaluarea ofertelor se face pe baza criteriului îprețul
cel mai mare“ și se realizează prin compararea prețurilor
ofertelor; clasamentul se întocmește în ordinea
descrescătoare a prețurilor, stabilindu-se astfel oferta
câștigătoare.
(3) Rezultatele analizei și evaluării se consemnează
într-un proces-verbal.
Art. 34. — Contractul de vânzare-cumpărare se încheie
cu ofertantul care a oferit prețul cel mai mare.
Art. 35. — (1) Eventualele contestații formulate de
ofertanți se depun la sediul organizatorului procedurii, în
termen de două zile lucrătoare de la data comunicării
rezultatelor selecției de oferte.
(2) Contestațiile depuse se soluționează, iar contractele,
în astfel de situații, se încheie prin aplicarea
corespunzătoare a prevederilor art. 25 alin. (2) și,
respectiv, ale art. 26 alin. (2).
Art. 36. — (1) Câștigătorul selecției de oferte este
obligat să semneze contractul de vânzare-cumpărare și să
achite integral prețul bunului adjudecat, în termen de
10 zile lucrătoare de la data comunicării rezultatelor
selecției de oferte.
(2) Câștigătorul selecției de oferte, care nu se prezintă
sau refuză să semneze contractul de vânzare-cumpărare în
condițiile stabilite la alin. (1), pierde garanția de participare
la licitație, în cazul în care a fost solicitată.
(3) În situația în care câștigătorul selecției de oferte nu
se prezintă sau refuză să semneze contractul de vânzarecumpărare în condițiile stabilite la alin. (1), structura
organizatoare a selecției de oferte negociază vânzarea
bunurilor materiale cu ceilalți ofertanți, în ordinea
descrescătoare a prețurilor oferite de aceștia pentru fiecare
dintre bunurile materiale în cauză și încheie contractul de
vânzare-cumpărare cu cel care a oferit prețul cel mai
mare.
(4) Prețul negociat nu poate fi mai mic decât prețul
oferit cu ocazia selecției de oferte.
Art. 37. — (1) Structura organizatoare nu are obligația
de a repeta procedura de valorificare prin selecție de
oferte în cazul în care primește o singură ofertă. În acest
caz, bunurile materiale se pot adjudeca în favoarea
singurului ofertant, prețurile de vânzare urmând a fi stabilite
prin negociere directă.

8

MONITORUL OFICIAL AL ROMÂNIEI, PARTEA I, Nr. 361/28.IV.2005

(2) În cazul aplicării procedurii selecției de oferte, când
mai mulți ofertanți oferă același preț, egal sau mai mare
decât cel de evaluare a bunului, se aplică procedura de
valorificare prin negociere directă. În acest caz, comisia de
selecție organizează ședința de negociere în cel mult
10 zile de la organizarea selecției.
(3) Negocierea directă se desfășoară după cum
urmează:
a) consultarea ofertantului, negocierea prețului și
stabilirea prevederilor finale privind conținutul clauzelor
contractuale, întocmindu-se în acest sens un proces-verbal
care se semnează de către ambele părți;
b) încheierea contractului de vânzare-cumpărare.
Art. 38. — De asemenea, procedura de valorificare prin
negociere directă se poate organiza, cu aprobarea
ordonatorului principal de credite și în următoarele cazuri:
a) valorificarea bunurilor materiale presupune luarea
unor măsuri speciale de securitate;
b) organizarea unei alte proceduri de valorificare nu se
justifică din punct de vedere economic.
Art. 39. — Selecția de oferte poate fi aprobată înainte
de desfășurarea altei proceduri, la propunerea motivată a
structurii organizatoare, conform normelor metodologice
aprobate prin ordin al directorului Serviciului de Informații
Externe.
SECȚIUNEA a 3-a
Organizarea și desfășurarea procedurii de valorificare directă
fără organizare de licitație

Art. 40. — (1) Valorificarea directă fără organizare de
licitație constă în schimbarea bunului material cu altul nou
având aceeași destinație și caracteristici tehnico-funcționale
cel puțin egale cu ale bunului schimbat, acceptată de
producător sau de alt ofertant.
(2) Eventualele diferențe de preț, solicitate de
producătorul bunului nou sau de alt ofertant, se aprobă de
ordonatorul principal de credite, pe baza propunerilor
formulate de structura organizatoare, vizate pentru control
financiar preventiv propriu.
Art. 41. — Valorificarea directă fără organizare de
licitație poate fi aprobată înainte de desfășurarea altei
proceduri, la propunerea motivată a structurii organizatoare,
conform normelor metodologice aprobate prin ordin al
directorului Serviciului de Informații Externe.
SECȚIUNEA a 4-a
Organizarea și desfășurarea procedurii de valorificare
prin transmitere fără plată la alte instituții publice

Art. 42. — (1) Bunurile materiale care se apreciază că
prezintă interes pentru alte instituții publice pot fi propuse
pentru valorificare prin transmitere fără plată.
(2) Listele cu bunurile materiale prevăzute la alin. (1) se
transmit instituțiilor publice potențial interesate, cărora li se
comunică și termenul până la care pot formula răspunsul.
(3) În cazul în care răspunsul instituțiilor publice nu este
transmis în termenul stabilit, structura organizatoare
formulează propuneri de valorificare prin celelalte proceduri
prevăzute de prezenta hotărâre, cu respectarea regulilor

stabilite prin norme metodologice aprobate prin ordin al
directorului Serviciului de Informații Externe.
Art. 43. — Transmiterea fără plată la altă instituție
publică se face prin ordin al directorului Serviciului de
Informații Externe și prin proces-verbal de predare-preluare,
aprobat de ordonatorii principali de credite ai instituțiilor
publice care predau și, respectiv, care preiau.
Art. 44. — (1) La cererea expresă a unor instituții
publice și cu aprobarea ordonatorului principal de credite,
bunurile materiale pot fi transmise fără plată, înainte de
organizarea oricărei alte proceduri de valorificare.
(2) Bunurile materiale culturale clasate sau susceptibile
de a fi clasate, care sunt scoase din funcțiune, pot fi
valorificate numai prin transmitere fără plată Ministerului
Culturii și Cultelor.
CAPITOLUL IV
Dispoziții finale
Art. 45. — (1) Bunurile materiale de natura celor care
pot fi utilizate în mod curent de alte persoane juridice sau
fizice, care nu au putut fi valorificate în starea fizică în
care se află prin organizarea uneia dintre procedurile
prevăzute la art. 1 alin. (1), se casează cu aprobarea
ordonatorului principal de credite.
(2) Rezultatele obținute în urma casării se valorifică,
prin selecție de oferte, la agenți economici specializați în
colectarea și reciclarea deșeurilor.
Art. 46. — (1) Bunurile materiale de natura
armamentului, tehnicii de luptă, mijloacelor și instalațiilor
speciale care nu au putut fi valorificate în starea fizică în
care se află, prin procedurile prevăzute la art. 1 alin. (2),
se casează cu aprobarea ordonatorului principal de credite,
conform normelor metodologice aprobate prin ordin al
directorului Serviciului de Informații Externe.
(2) Rezultatele obținute în urma casării armamentului,
tehnicii de luptă, mijloacelor și instalațiilor speciale, precum
și rezultatele casării mijloacelor prevăzute la art. 1 alin. (4)
se valorifică prin agenți economici specializați, pe bază de
selecție de oferte sau negociere directă, cu condiția ca
structura organizatoare să asigure luarea tuturor măsurilor
astfel încât, prin operațiile efectuate, deșeurile să nu poată
fi utilizate în scopul reconstituirii bunurilor materiale din
care provin.
Art. 47. — Veniturile realizate din valorificarea bunurilor
materiale se înregistrează ca venituri bugetare și se
virează la bugetul de stat.
Art. 48. — Organizarea și exercitarea controlului
financiar preventiv propriu, precum și înregistrările contabile
ale modificărilor patrimoniale determinate de procesul
valorificării bunurilor materiale se efectuează potrivit legii.
Art. 49. — În termen de 60 de zile de la data intrării în
vigoare a prezentului regulament se emit și se aprobă, prin
ordin al directorului Serviciului de Informații Externe, norme
metodologice care prevăd atribuțiile și limitele de
competență ale structurilor interne, modalitatea de calcul al
prețului de pornire pe categorii de bunuri, precum și alte
detalii tehnice privind organizarea și desfășurarea
procedurilor de valorificare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 361/28.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016149]
ISSN 1453—4495

