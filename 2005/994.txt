PARTEA

Anul 173 (XVII) — Nr. 994

I

LEGI, DECRETE, HOTĂRÂRI ȘI ALTE ACTE

Miercuri, 9 noiembrie 2005

SUMAR

Nr.

Pagina

LEGI ȘI DECRETE
309. — Lege privind aprobarea Ordonanței Guvernului
nr. 25/2005 pentru modificarea art. 7 1 din
Ordonanța de urgență a Guvernului nr. 11/2004
privind stabilirea unor măsuri de reorganizare în
cadrul administrației publice centrale .....................
1.024. — Decret pentru promulgarea Legii privind
aprobarea Ordonanței Guvernului nr. 25/2005
pentru modificarea art. 7 1 din Ordonanța de
urgență a Guvernului nr. 11/2004 privind stabilirea
unor măsuri de reorganizare în cadrul
administrației publice centrale ..................................
´
311. — Lege privind aprobarea Ordonanței de urgență
a Guvernului nr. 53/2005 pentru preluarea
procurorilor financiari ai Curții de Conturi de
Ministerul Public ........................................................
1.026. — Decret pentru promulgarea Legii privind
aprobarea Ordonanței de urgență a Guvernului
nr. 53/2005 pentru preluarea procurorilor financiari
ai Curții de Conturi de Ministerul Public ...............
´

Nr.

Pagina

1.027. — Decret privind numirea unui ambasador............
1.028. — Decret privind numirea unui ambasador............

2

4

1.029. — Decret privind numirea unui ambasador............
2

4
5

DECIZII ALE CURȚII CONSTITUȚIONALE
Decizia nr. 472 din 22 septembrie 2005 referitoare la
excepția de neconstituționalitate a dispozițiilor
art. III alin. (2) din Legea nr. 195/2004 pentru
aprobarea Ordonanței de urgență a Guvernului
nr. 58/2003 privind modificarea și completarea
Codului de procedură civilă ....................................

5–7

HOTĂRÂRI ALE GUVERNULUI ROMÂNIEI

3

3

1.348. — Hotărâre pentru abrogarea poziției nr. 6
din anexa nr. 1 la Hotărârea Guvernului
nr. 1.347/2001 privind atestarea domeniului public
al județului Bacău, precum și al municipiilor,
orașelor și comunelor din județul Bacău ................

7

1.352. — Hotărâre pentru modificarea și completarea
Hotărârii Guvernului nr. 744/2003 privind
organizarea și funcționarea Ministerului Comunicațiilor
și Tehnologiei Informației..........................................

8

2

MONITORUL OFICIAL AL ROMÂNIEI, PARTEA I, Nr. 994/9.XI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 25/2005 pentru modificarea art. 71
din Ordonanța de urgență a Guvernului nr. 11/2004 privind stabilirea unor măsuri de reorganizare
în cadrul administrației publice centrale
Parlamentul României adoptă prezenta lege.
Articol unic. — Se aprobă Ordonanța Guvernului nr. 25
din 12 iulie 2005 pentru modificarea art. 71 din Ordonanța
de urgență a Guvernului nr. 11/2004 privind stabilirea unor
măsuri de reorganizare în cadrul administrației publice

centrale, adoptată în temeiul art. 1 pct. IX.1 din Legea
nr. 209/2005 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 634 din 19 iulie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 8 noiembrie 2005.
Nr. 309.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 25/2005 pentru modificarea art. 71
din Ordonanța de urgență a Guvernului nr. 11/2004
privind stabilirea unor măsuri de reorganizare
în cadrul administrației publice centrale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 25/2005 pentru modificarea art. 71 din Ordonanța de urgență
a Guvernului nr. 11/2004 privind stabilirea unor măsuri de reorganizare în
cadrul administrației publice centrale și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 7 noiembrie 2005.
Nr. 1.024.
´

3

MONITORUL OFICIAL AL ROMÂNIEI, PARTEA I, Nr. 994/9.XI.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 53/2005
pentru preluarea procurorilor financiari ai Curții de Conturi de Ministerul Public
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 53 din 15 iunie 2005 pentru preluarea
procurorilor financiari ai Curții de Conturi de Ministerul
Public, publicată în Monitorul Oficial al României, Partea I,
nr. 534 din 23 iunie 2005, cu următoarele modificări și
completări:
1. La articolul 1, alineatul (2) se abrogă.
2. Articolul 4 se abrogă.

3. După articolul 5 se introduce un articol nou, articolul 6,
cu următorul cuprins:
îArt. 6. — Pe data intrării în vigoare a legii de aprobare
a prezentei ordonanțe de urgență dispozițiile Legii
nr. 94/1992 privind organizarea și funcționarea Curții de
Conturi, republicată, cu modificările și completările
ulterioare, care prevăd atribuții pentru procurorii financiari,
se abrogă.“

Această lege a fost adoptată de Parlamentul Românei, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 8 noiembrie 2005.
Nr. 311.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 53/2005 pentru preluarea
procurorilor financiari ai Curții de Conturi de Ministerul Public
În temeiul prevederilor art. 77
Constituția României, republicată,
Președintele României

alin. (1) și ale art. 100 alin. (1) din

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 53/2005 pentru preluarea procurorilor financiari ai
Curții de Conturi de Ministerul Public și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 7 noiembrie 2005.
Nr. 1.026.
´

4

MONITORUL OFICIAL AL ROMÂNIEI, PARTEA I, Nr. 994/9.XI.2005
PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Domnul Theodor Paleologu se acreditează în calitatea
de ambasador extraordinar și plenipotențiar al României în Regatul
Danemarcei și în Republica Islanda.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 noiembrie 2005.
Nr. 1.027.

PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Domnul Gheorghe Tokay se acreditează în calitatea de
ambasador extraordinar și plenipotențiar al României în Republica Lituania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 noiembrie 2005.
Nr. 1.028.

MONITORUL OFICIAL AL ROMÂNIEI, PARTEA I, Nr. 994/9.XI.2005

5

PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Domnul Gabriel Gafița se acreditează în calitatea de
ambasador extraordinar și plenipotențiar al României în Republica
Portugheză.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 noiembrie 2005.
Nr. 1.029.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 472
din 22 septembrie 2005

referitoare la excepția de neconstituționalitate a dispozițiilor art. III alin. (2) din Legea nr. 195/2004
pentru aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. III alin. (2) din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, excepție ridicată de Bondar Sandor și Bondar
Elisabeta în Dosarul nr. 5.146/2004 al Curții de Apel
Oradea — Secția civilă mixtă.
La apelul nominal lipsesc părțile, față de care procedura
de citare este legal îndeplinită.

Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale, și anume Decizia nr. 318
din 14 iunie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 24 februarie 2005, pronunțată în
Dosarul nr. 5.146/2004, Curtea de Apel Oradea — Secția
civilă mixtă a sesizat Curtea Constituțională cu excepția de
neconstituționalitate a dispozițiilor art. III alin. (2) din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, excepție ridicată
de Bondar Sandor și Bondar Elisabeta.
În motivarea excepției de neconstituționalitate, autorii
arată că textul de lege criticat contravine dispozițiilor art. 21

6

MONITORUL OFICIAL AL ROMÂNIEI, PARTEA I, Nr. 994/9.XI.2005

alin. (3) din Constituție privind dreptul la un proces
echitabil, întrucât îaceeași instanță de judecată, prin
judecători din aceeași secție, va soluționa căile de atac
împotriva propriilor hotărâri“. Or, principiul de bază al
organizării justiției este acela al jurisdicției multiple, la
instanțe de grad diferit, prin controlul judiciar al instanței
superioare în grad asupra hotărârilor pronunțate de
instanțele de grad inferior. Acest principiu se realizează
prin organizarea judecătorească pe patru niveluri de
judecată, specifică fiind instituția controlului ierarhic, al
instanței imediat superioare, care verifică temeinicia și
legalitatea hotărârilor instanțelor inferioare.
Textul de lege criticat încalcă principiul menționat,
întrucât stabilește competența aceleiași instanțe în
judecarea apelului și a recursului, fără a ține seama că în
acest fel nu se realizează scopul urmărit, și anume
controlul ierarhic superior.
Curtea de Apel Oradea — Secția civilă mixtă apreciază
că excepția de neconstituționalitate este întemeiată. În
acest sens arată că noțiunea de îierarhie“ are, în domeniul
justiției, o semnificație aparte, deoarece adoptarea
hotărârilor este străină de orice subordonare. Constituirea
ierarhică a instanțelor judecătorești rezultă atât din
dispozițiile art. 126 alin. (1) din Constituție, cât și din
prevederile art. 2 alin. (2) din Legea nr. 304/2004 privind
organizarea judiciară. Dacă nu există ierarhie în
interpretarea legii, aceasta există însă cu privire la controlul
interpretării legilor. Controlul judiciar înseamnă dreptul și
obligația pe care le au, în cadrul unui sistem judiciar,
instanțele judecătorești superioare de a verifica legalitatea
și temeinicia hotărârilor pronunțate de instanțele
judecătorești inferioare, casând hotărârile greșite și
confirmându-le pe cele legale și temeinice.
Pe de altă parte, dreptul la un proces echitabil
presupune, printre altele, și posibilități procesuale egale
pentru toate părțile. Or, a acorda aceleiași instanțe
competența de a-și reforma propria hotărâre este de natură
a aduce atingere dreptului la un proces echitabil.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că modificarea competenței și
stabilirea normelor tranzitorii cuprinse în Legea
nr. 195/2004 reprezintă o expresie a principiului înscris în
art. 126 alin. (2) din Constituție.
Așa cum a statuat în mod constant Curtea
Constituțională, accesul liber la justiție nu presupune în
mod necesar accesul la toate gradele de jurisdicție și la
toate nivelurile de instanță, motiv pentru care exercitarea
controlului de legalitate pe calea recursului de către o
instanță de același nivel cu cea care a soluționat apelul nu
contravine accesului liber la justiție.
Nici afectarea imparțialității instanței nu poate fi
susținută, deoarece aceasta este asigurată prin dispozițiile
care reglementează statutul magistraților, precum și prin
dispozițiile procedurale referitoare la incompatibilitate, care
împiedică pronunțarea acelorași judecători în aceeași speță,
în două grade diferite de jurisdicție. Diferența dintre apel și
recurs este dată de compunerea instanței, de procedura de
judecată a fiecărei căi de atac, de efectele hotărârilor
pronunțate în respectivele căi de atac, iar nu de instanța
care judecă. Altfel spus, recursul nu este prin esența sa o

cale de atac de reformare, fiind posibil ca uneori,
asemenea altor căi de atac extraordinare, să intre în
competența aceleiași instanțe care a pronunțat hotărârea
atacată.
Avocatul Poporului apreciază că textul de lege criticat
este constituțional. Astfel, dispozițiile legale criticate au
caracter tranzitoriu și au fost adoptate de legiuitor conform
competenței sale, conferite de dispozițiile art. 126 alin. (2)
din Constituție. În acest sens, Curtea Constituțională a
reținut, pe de-o parte, că reglementarea competenței
materiale a instanțelor are caracter imperativ și de ordine
publică, iar, pe de altă parte, în condițiile în care textul
constituțional consacrând dreptul la un proces echitabil nu
înțelege să subordoneze respectarea acestuia încadrării
într-un anumit termen, care ar deveni un criteriu de
constituționalitate, conceptul îechitabil“ are caracter relativ,
respectarea sau încălcarea lui urmând a fi stabilită de la
caz la caz, în funcție de circumstanțele concrete ale cauzei
(Decizia nr. 46 din 27 ianuarie 2005).
Prin urmare, textul de lege criticat nu este de natură să
îngrădească dreptul părților interesate de a apela la
instanțele judecătorești și de a se prevala de garanțiile
procesuale care condiționează într-o societate democratică
procesul echitabil, finalitatea lor fiind de a transpune în
practică principiul constituțional consacrat de art. 21
alin. (3), de a preveni eventualele abuzuri și de a limita
efectele perturbatoare asupra stabilității și securității
raporturilor juridice.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. III alin. (2) din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, publicată în Monitorul Oficial al României, Partea I,
nr. 470 din 26 mai 2004, dispoziții care au următorul
conținut:
— Art. III alin. (2): îÎn cazurile prevăzute la alin. (1),
apelurile aflate pe rolul curților de apel la data intrării în vigoare
a prezentei legi se trimit la tribunale, iar recursurile aflate pe
rolul Înaltei Curți de Casație și Justiție se trimit la curțile de
apel. Dispozițiile art. II alin. (3) sunt aplicabile în mod
corespunzător.“
Art. III alin. (1) din Legea nr. 195/2004 are următorul
conținut: îHotărârile pronunțate de judecătorii în primă instanță
în materia fondului funciar sunt supuse apelului la tribunal și
recursului la curtea de apel.“
Autorii excepției susțin că dispozițiile legale criticate
încalcă prevederile art. 21 alin. (3) din Constituție, care au
următorul conținut: îPărțile au dreptul la un proces echitabil și
la soluționarea cauzelor într-un termen rezonabil.“
Examinând excepția, Curtea Constituțională constată că,
în condițiile în care prin alin. (1) al art. III din Legea

MONITORUL OFICIAL AL ROMÂNIEI, PARTEA I, Nr. 994/9.XI.2005
nr. 195/2004 se consacră regula potrivit căreia, în materia
fondului funciar, hotărârile pronunțate de judecătorii în
primă instanță sunt supuse apelului la tribunal și recursului
la curtea de apel, alin. (2) al aceluiași articol
reglementează, cu luarea în considerare a acestei reguli,
situația tranzitorie referitoare la litigiile în curs de
soluționare. În acest sens, norma dedusă controlului
prevede că asemenea litigii aflate în faza de apel urmează
a fi trimise de la curțile de apel, pe al căror rol se aflau,
la tribunale, iar cele aflate în recurs la Înalta Curte de
Casație și Justiție se trimit la curțile de apel.
Chiar dacă, prin efectul aplicării imediate a noii
reglementări referitoare la competența materială, aceeași
instanță urmează să soluționeze o cale de atac împotriva
propriei sale hotărâri, soluția legislativă adoptată nu relevă

7

nici un fine de neconstituționalitate. Astfel, dincolo de
faptul că ne aflăm în prezența unei reglementări cu
caracter tranzitoriu, soluționarea aparține unor complete cu
o compunere diferită, iar părțile beneficiază de toate
drepturile și garanțiile procesuale menite să le asigure
dreptul la un proces echitabil și la soluționarea acestuia
într-un termen rezonabil.
De altfel, asupra constituționalității textului de lege
criticat, Curtea s-a mai pronunțat prin Decizia nr. 318 din
14 iunie 2005, publicată în Monitorul Oficial al României,
Partea I, nr. 730 din 11 august 2005.
Atât soluția, cât și considerentele cuprinse în această
decizie își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. III alin. (2) din Legea nr. 195/2004 pentru aprobarea
Ordonanței de urgență a Guvernului nr. 58/2003 privind modificarea și completarea Codului de procedură civilă, excepție
ridicată de Bondar Sandor și Bondar Elisabeta în Dosarul nr. 5.146/2004 al Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru abrogarea poziției nr. 6 din anexa nr. 1 la Hotărârea Guvernului nr. 1.347/2001
privind atestarea domeniului public al județului Bacău, precum și al municipiilor,
orașelor și comunelor din județul Bacău
În temeiul art. 108 din Constituția României, republicată, și al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Pe data intrării în vigoare a
prezentei hotărâri se abrogă poziția nr. 6 din anexa
nr. 1 la Hotărârea Guvernului nr. 1.347/2001 privind
atestarea domeniului public al județul Bacău, precum și

al municipiilor, orașelor și comunelor din județul Bacău,
publicată în Monitorul Oficial al României, Partea I,
nr. 305 și 305 bis din 9 mai 2002, cu modificările
ulterioare.

PRIM-MINISTRU

CĂLIN POPESCU-TĂRICEANU

București, 3 noiembrie 2005.
Nr. 1.348.

Contrasemnează:
Ministrul administrației și internelor,
Vasile Blaga
p. Ministrul finanțelor publice,
Claudiu Doltu,
secretar de stat

8

MONITORUL OFICIAL AL ROMÂNIEI, PARTEA I, Nr. 994/9.XI.2005
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 744/2003
privind organizarea și funcționarea Ministerului Comunicațiilor și Tehnologiei Informației
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 744/2003
privind
organizarea
și
funcționarea
Ministerului
Comunicațiilor și Tehnologiei Informației, publicată în
Monitorul Oficial al României, Partea I, nr. 494 din 9 iulie
2003, cu modificările și completările ulterioare, se modifică
și completează după cum urmează:
1. Alineatul (2) al articolului 9 va avea următorul
cuprins:
î(2) Numărul maxim de posturi este de 140, exclusiv
demnitarii și posturile aferente cabinetului ministrului.“
2. Alineatul (4) al articolului 10 1 va avea următorul
cuprins:
î(4) Organismul intermediar pentru Promovarea Societății
Informaționale funcționează cu un număr total de
26 de posturi.“

3. După alineatul (4) al articolului 101 se introduce un
nou alineat, alineatul (41), cu următorul cuprins:
î(41) Fondurile necesare se asigură prin suplimentarea
bugetului aprobat Ministerului Comunicațiilor și Tehnologiei
Informației pentru anul 2005.“
4.

La anexa nr. 1 îStructura organizatorică a

Ministerului Comunicațiilor și Tehnologiei Informației“,
numărul maxim de posturi se modifică în mod
corespunzător de la 130 la 140.

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.352.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 994/9.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064065]
ISSN 1453—4495

