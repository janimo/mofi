Anul 173 (XVII) — Nr. 1.142

PARTEA

I

LEGI, DECRETE, HOTĂRÂRI ȘI ALTE ACTE

Vineri, 16 decembrie 2005

SUMAR

Nr.

Pagina
LEGI ȘI DECRETE

359. — Lege privind aprobarea Ordonanței de urgență
a Guvernului nr. 103/2005 pentru modificarea și
completarea Legii nr. 1/2004 privind înființarea,
organizarea și funcționarea Agenției de Plăți și
Intervenție pentru Agricultură, Industrie Alimentară
și Dezvoltare Rurală și a Ordonanței de urgență a
Guvernului nr. 142/2000 privind înființarea,
organizarea și funcționarea Agenției SAPARD
pentru implementarea tehnică și financiară a
Instrumentului special de preaderare pentru
agricultură și dezvoltare rurală.................................
1.276. — Decret pentru promulgarea Legii privind
aprobarea Ordonanței de urgență a Guvernului
nr. 103/2005 pentru modificarea și completarea
Legii nr. 1/2004 privind înființarea, organizarea și
funcționarea Agenției de Plăți și Intervenție pentru
Agricultură, Industrie Alimentară și Dezvoltare
Rurală și a Ordonanței de urgență a Guvernului
nr. 142/2000 privind înființarea, organizarea
și funcționarea Agenției SAPARD pentru

Nr.

Pagina
implementarea tehnică și financiară a Instrumentului special de preaderare pentru agricultură și
dezvoltare rurală........................................................

2

ORDONANȚE ȘI HOTĂRÂRI
ALE GUVERNULUI ROMÂNIEI
179. — Ordonanță de urgență pentru modificarea și
completarea Legii nr. 340/2004 privind instituția
prefectului...................................................................
1.655. — Hotărâre privind organizarea și desfășurarea
examenului de atestare în funcțiile publice de
prefect și subprefect .................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.122. — Ordin al ministrului transporturilor, construcțiilor
și turismului privind aprobarea Instrucțiunilor pentru
programarea și analiza tehnico-operativă a
circulației trenurilor nr. 099.......................................
´
Rectificări ...............................................................................

3

3–6

6–7

8
8

2

MONITORUL OFICIAL AL ROMÂNIEI, PARTEA I, Nr. 1.142/16.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 103/2005 pentru modificarea
și completarea Legii nr. 1/2004 privind înființarea, organizarea și funcționarea Agenției de Plăți
și Intervenție pentru Agricultură, Industrie Alimentară și Dezvoltare Rurală și a Ordonanței
de urgență a Guvernului nr. 142/2000 privind înființarea, organizarea și funcționarea Agenției
SAPARD pentru implementarea tehnică și financiară a Instrumentului special de preaderare
pentru agricultură și dezvoltare rurală
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 103 din 14 iulie 2005 pentru modificarea și
completarea Legii nr. 1/2004 privind înființarea, organizarea
și funcționarea Agenției de Plăți și Intervenție pentru
Agricultură, Industrie Alimentară și Dezvoltare Rurală și a
Ordonanței de urgență a Guvernului nr. 142/2000 privind
înființarea, organizarea și funcționarea Agenției SAPARD
pentru implementarea tehnică și financiară a Instrumentului
special de preaderare pentru agricultură și dezvoltare
rurală, publicată în Monitorul Oficial al României, Partea I,
nr. 646 din 21 iulie 2005, cu următoarele modificări și
completări:
1. La articolul I, înaintea punctului 1 se introduce un
nou punct, cu următorul cuprins:
îAlineatul (1) al articolului 1 va avea următorul cuprins:
«Art. 1. — (1) Se înființează Agenția de Plăți și
Intervenție pentru Agricultură, denumită în continuare
Agenție, instituție publică în subordinea Ministerului
Agriculturii, Pădurilor și Dezvoltării Rurale, cu personalitate
juridică, finanțată integral de la bugetul de stat.»“
2. La articolul I, punctul 5 va avea următorul cuprins:
î5. După litera l) a articolului 3 se introduc 7 noi litere,
literele m)—ș), cu următorul cuprins:
«m) este autoritatea publică responsabilă cu
implementarea Sistemului Integrat de Administrare și
Control;
n) asigură managementul cotelor de producție de zahăr
și izoglucoză și gestionează contribuțiile aferente acestor
cote;
o) elaborează manuale de proceduri și metodologii în
vederea implementării corespunzătoare a atribuțiilor care îi
revin;

p) implementează și administrează restituțiile la export și
sistemul de garanții aferente restituțiilor;
r) furnizează toate informațiile solicitate de Organismul
coordonator al agențiilor de plăți pentru agricultură,
dezvoltare rurală și pescuit;
s) implementează sistemul de garanții pentru importul și
exportul produselor agricole;
ș) realizează și întreține sistemul de identificare a
parcelelor agricole.»“
3. La articolul I, după punctul 6 se introduce un nou
punct, punctul 61, cu următorul cuprins:
î6 1 . Alineatele (2) și (3) ale articolului 5 vor avea
următorul cuprins:
«(2) Numărul de posturi al Agenției va fi de maximum
5.000 în anul 2006.
(3) Posturile necesare Agenției se asigură prin
suplimentarea numărului de posturi aprobat Ministerului
Agriculturii, Pădurilor și Dezvoltării Rurale cu 3.953 de
posturi.»“
4. La articolul IV punctul 3, alineatul (6) al articolului 3
va avea următorul cuprins:
î(6) Începând cu intrarea în vigoare a Planului Național
de Dezvoltare Rurală, Agenția SAPARD preia personalul
din cadrul direcțiilor județene pentru agricultură și
dezvoltare rurală ale Ministerului Agriculturii, Pădurilor și
Dezvoltării Rurale, care are atribuții în cadrul serviciului
tehnic delegat pentru Programul SAPARD. Personalul va fi
preluat fără examen sau concurs și va beneficia de
aceleași drepturi salariale ca și personalul angajat în cadrul
Agenției SAPARD.“

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 12 decembrie 2005.
Nr. 359.

MONITORUL OFICIAL AL ROMÂNIEI, PARTEA I, Nr. 1.142/16.XII.2005

3

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 103/2005
pentru modificarea și completarea Legii nr. 1/2004 privind înființarea, organizarea și funcționarea
Agenției de Plăți și Intervenție pentru Agricultură, Industrie Alimentară și Dezvoltare Rurală
și a Ordonanței de urgență a Guvernului nr. 142/2000 privind înființarea, organizarea
și funcționarea Agenției SAPARD pentru implementarea tehnică și financiară a Instrumentului
special de preaderare pentru agricultură și dezvoltare rurală
În temeiul prevederilor art. 77 alin. (3) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 103/2005 pentru
modificarea și completarea Legii nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, Industrie Alimentară și
Dezvoltare Rurală și a Ordonanței de urgență a Guvernului

nr. 142/2000 privind înființarea, organizarea și funcționarea
Agenției SAPARD pentru implementarea tehnică și
financiară a Instrumentului special de preaderare pentru
agricultură și dezvoltare rurală și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 9 decembrie 2005.
Nr. 1.276.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 340/2004 privind instituția prefectului
Având în vedere importanța realizării unei reforme reale prin care administrația publică din țara noastră să se situeze la
nivelul standardelor europene, și anume să se caracterizeze prin transparență, predictibilitate, responsabilitate, adaptabilitate și
eficacitate,
ținând seama de necesitatea respectării angajamentelor Guvernului României, asumate prin Strategia actualizată de accelerare
a reformei administrației publice cu privire la delimitarea palierului politic de cel administrativ pentru a se evita ingerințele pe criterii
politice în actul administrativ local,
în vederea corectării deficiențelor constatate în urma evaluării modului de implementare a Legii nr. 340/2004 privind instituția
prefectului de la data adoptării și până în prezent, cu privire la profesionalizarea funcției prefectului și rolul prefectului în conducerea
serviciilor publice deconcentrate,
pentru evitarea riscului de a pierde momentul trecerii prefecților în categoria înalților funcționari publici, stabilit de lege la
1 ianuarie 2006, prin adoptarea măsurilor prevăzute în prezenta ordonanță de urgență, care asigură punerea în acord a misiunilor
prefectului cu instrumentele sale manageriale, neutralitatea politică, mobilitatea și profesionalizarea sa, elemente care vizează interesul
public și constituie situații de urgență și extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 340/2004 privind instituția prefectului,
publicată în Monitorul Oficial al României, Partea I, nr. 658 din
21 iulie 2004, se modifică și se completează după cum urmează:
1. Titlul legii va avea următorul cuprins:
îL E G E
privind prefectul și instituția prefectului“
2. Articolul 1 va avea următorul cuprins:
îArt. 1. — (1) Prefectul este reprezentantul Guvernului pe plan
local.
(2) Guvernul numește câte un prefect în fiecare județ și în
municipiul București, la propunerea ministrului administrației și
internelor.
(3) Prefectul este garantul respectării legii și a ordinii publice
la nivel local.

(4) Miniștrii și conducătorii celorlalte organe ale administrației
publice centrale din subordinea Guvernului pot delega prefectului
unele dintre atribuțiile lor de conducere și control cu privire la
activitatea serviciilor publice deconcentrate din subordine.
(5) Atribuțiile care pot fi delegate potrivit alin. (4) se stabilesc
prin hotărâre a Guvernului.“
3. După articolul 1 se introduce un nou articol, articolul 11, cu
următorul cuprins:
îArt. 1 1 . — (1) Pentru exercitarea de către prefect a
prerogativelor care îi revin potrivit Constituției și altor legi se
organizează și funcționează instituția prefectului, sub conducerea
prefectului.
(2) Instituția prefectului este o instituție publică cu personalitate
juridică, cu patrimoniu și buget propriu.
(3) Prefectul este ordonator terțiar de credite.

4

MONITORUL OFICIAL AL ROMÂNIEI, PARTEA I, Nr. 1.142/16.XII.2005

(4) Structura organizatorică și atribuțiile instituției prefectului se
stabilesc prin hotărâre a Guvernului.“
4. Articolul 3 va avea următorul cuprins:
îArt. 3. — (1) Prefectul conduce serviciile publice
deconcentrate ale ministerelor și ale celorlalte organe ale
administrației publice centrale din subordinea Guvernului,
organizate la nivelul unităților administrativ-teritoriale.
(2) Lista serviciilor publice deconcentrate prevăzute la alin. (1)
se aprobă prin decizie a primului-ministru și se actualizează la
propunerea ministrului administrației și internelor.“
5. Articolul 4 va avea următorul cuprins:
îArt. 4. — Activitatea prefectului se întemeiază pe principiile:
a) legalității, imparțialității și obiectivității;
b) transparenței și liberului acces la informațiile de interes
public;
c) eficienței;
d) responsabilității;
e) profesionalizării;
f) orientării către cetățean.“
6. Articolul 6 va avea următorul cuprins:
îArt. 6. — (1) Activitatea instituției prefectului este finanțată de
la bugetul de stat, prin bugetul Ministerului Administrației și
Internelor, și din alte surse legal constituite.
(2) Instituția prefectului poate beneficia de programe cu
finanțare internațională.“
7. Articolul 7 va avea următorul cuprins:
îArt. 7. — (1) Conducătorii serviciilor publice deconcentrate ale
ministerelor și ale celorlalte organe ale administrației publice
centrale din subordinea Guvernului au obligația să transmită
prefectului proiectul de buget. După avizarea acestuia, prefectul
înaintează proiectul de buget conducătorului instituției ierarhic
superioare serviciului public deconcentrat.
(2) Situațiile financiare privind execuția bugetară, întocmite de
serviciile publice deconcentrate ale ministerelor și ale celorlalte
organe ale administrației publice centrale din subordinea
Guvernului, se transmit prefectului pentru avizare. După avizare,
prefectul înaintează situațiile financiare conducătorului instituției
ierarhic superioare serviciului public deconcentrat.
(3) Avizul prefectului prevăzut la alin. (1) și (2) are caracter
consultativ.“
8. Articolul 8 va avea următorul cuprins:
îArt. 8. — (1) Pentru îndeplinirea atribuțiilor și prerogativelor
care îi revin potrivit legii, prefectul este ajutat de 2 subprefecți.
Prefectul municipiului București este ajutat de 3 subprefecți.
(2) Atribuțiile subprefectului se stabilesc prin hotărâre a
Guvernului.“
9. Alineatul (2) al articolului 9 se abrogă.
10. Articolele 10 și 11 se abrogă.
11. Capitolul II îCorpul prefecților și Corpul subprefecților“,
cuprinzând articolele 13—18, se abrogă.
12. Titlul capitolului III va avea următorul cuprins:
îCAPITOLUL III
Drepturile și îndatoririle prefecților și subprefecților“

13. Alineatele (1) și (2) ale articolului 19 vor avea următorul
cuprins:
îArt. 19. — (1) Prefecții și subprefecții numiți în funcții în alt
județ decât cel de domiciliu beneficiază de o indemnizație de
instalare egală cu 3 salarii, precum și de locuință de serviciu
corespunzătoare, în condițiile legii, în baza unui contract de
închiriere.
(2) În situația prevăzută la alin. (1) cheltuielile privind chiria
locuinței de serviciu, cele pentru transportul prefecților și
subprefecților și al familiilor acestora, la mutarea în localitatea în
care își are sediul instituția prefectului, și cele de instalare sunt
suportate din bugetul instituției prefectului.“
14. Articolul 20 se abrogă.
15. După articolul 20 se introduc 3 noi articole, articolele 201—203,
cu următorul cuprins:
îArt. 201. — Prefecții și subprefecții nu au dreptul la grevă.

Art. 20 2 . — Prefecții și subprefecții nu pot să înființeze
organizații sindicale proprii.
Art. 203. — Prefecții și subprefecții au obligația să informeze
conducerea Ministerului Administrației și Internelor ori de câte ori
călătoresc în afara județului.“
16. Articolul 22 va avea următorul cuprins:
îArt. 22. — Prefectul și subprefectul nu pot fi membri ai unui
partid politic sau ai unei organizații căreia îi este aplicabil același
regim juridic ca și partidelor politice, potrivit legii, sub sancțiunea
destituirii lor din funcția publică.“
17. La articolul 24 alineatul (1), literele a), d), e), f), g) și k) vor
avea următorul cuprins:
îa) asigură, la nivelul județului sau, după caz, al municipiului
București, aplicarea și respectarea Constituției, a legilor, a
ordonanțelor și a hotărârilor Guvernului, a celorlalte acte
normative, precum și a ordinii publice;
.....................................................................................................
d) acționează pentru asigurarea climatului de pace socială,
menținerea unei comunicări permanente cu toate nivelurile
instituționale și sociale, acordând o atenție constantă prevenirii
tensiunilor sociale;
e) stabilește, împreună cu autoritățile administrației publice
locale, prioritățile de dezvoltare teritorială;
f) verifică legalitatea actelor administrative ale consiliului
județean, ale consiliului local sau ale primarului;
g) asigură, împreună cu autoritățile și organele abilitate,
ducerea la îndeplinire, în condițiile stabilite prin lege, a măsurilor
de pregătire pentru situații de urgență;
.....................................................................................................
k) asigură realizarea planului de măsuri pentru integrare
europeană;“.
18. La articolul 24 alineatul (1), litera c) se abrogă.
19. La articolul 24 alineatul (1), după litera m) se introduce o
nouă literă, litera m1), cu următorul cuprins:
îm1) asigură folosirea, în condițiile legii, a limbii materne în
raporturile dintre cetățenii aparținând minorităților naționale și
serviciile publice deconcentrate în unitățile administrativ-teritoriale
în care aceștia au o pondere de peste 20%.“
20. După articolul 24 se introduce un nou articol,
articolul 241, cu următorul cuprins:
îArt. 241. — Prefectul poate verifica măsurile întreprinse de
primar sau de președintele consiliului județean în calitatea lor de
reprezentanți ai statului în unitatea administrativ-teritorială și poate
sesiza organele competente în vederea stabilirii măsurilor
necesare, în condițiile legii.“
21. Articolul 25 va avea următorul cuprins:
îArt. 25. — (1) Din comisia de concurs pentru ocuparea
postului de conducător al unui serviciu public deconcentrat face
parte obligatoriu și un reprezentant al instituției prefectului din
județul în care își are sediul serviciul public, desemnat prin ordin
al prefectului, în condițiile legii.
(2) Prefectul poate propune miniștrilor și conducătorilor
celorlalte organe ale administrației publice centrale organizate la
nivelul unităților administrativ-teritoriale sancționarea conducătorilor
serviciilor publice deconcentrate din subordinea acestora.“
22. După articolul 25 se introduce un nou articol,
articolul 251, cu următorul cuprins:
îArt. 25 1. — (1) În fiecare județ funcționează un colegiu
prefectural compus din prefect, subprefecți și conducătorii
serviciilor publice deconcentrate ale ministerelor și ale celorlalte
organe ale administrației publice centrale din subordinea
Guvernului, care își au sediul în județul respectiv.
(2) La lucrările colegiului prefectural pot fi invitate și alte
persoane a căror prezență este considerată necesară.
(3) Colegiul prefectural se convoacă de către prefect cel puțin
o dată pe lună și oricând se consideră că este necesar.
(4) Atribuțiile colegiului prefectural privesc armonizarea
activității serviciilor publice deconcentrate care au sediul în județul
respectiv, precum și implementarea programelor, politicilor,
strategiilor și planurilor de acțiune ale Guvernului la nivelul
județului sau al localităților acestuia și vor fi reglementate prin
hotărâre a Guvernului.“

MONITORUL OFICIAL AL ROMÂNIEI, PARTEA I, Nr. 1.142/16.XII.2005
23. Articolul 26 va avea următorul cuprins:
îArt. 26. — În exercitarea atribuției cu privire la verificarea
legalității actelor administrative ale consiliului județean, ale
consiliului local sau ale primarului, prefectul, cu cel puțin 10 zile
înaintea introducerii acțiunii în contenciosul administrativ, va
solicita autorităților care au emis actul, cu motivarea necesară,
reanalizarea actului socotit nelegal, în vederea modificării sau,
după caz, a revocării acestuia.“
24. După articolul 26 se introduce un nou articol, articolul
261, cu următorul cuprins:
îArt. 261. — (1) Acțiunea introdusă de către prefect pentru
anularea unui act administrativ al autorităților administrației publice
locale socotit nelegal este scutită de taxa de timbru și se judecă
în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost comunicată
cel puțin cu o zi înaintea judecării.
(4) Hotărârile prin care se soluționează fondul cauzei se
pronunță în ziua în care au luat sfârșit dezbaterile.
(5) În situații deosebite pronunțarea poate fi amânată cel mult
două zile.
(6) Dispozițiile prezentului articol referitoare la procedura de
verificare a legalității actelor administrative ale autorităților
administrației publice locale ori județene se completează în mod
corespunzător cu prevederile Legii contenciosului administrativ
nr. 554/2004.“
25. Articolul 28 va avea următorul cuprins:
îArt. 28. — În situații de urgență sau de criză autoritățile
militare și organele locale ale Ministerului Administrației și
Internelor au obligația să informeze și să sprijine prefectul pentru
rezolvarea oricărei probleme care pune în pericol ori afectează
siguranța populației, a bunurilor, a valorilor și a mediului
înconjurător.“
26. Articolul 29 se abrogă.
27. Articolul 30 va avea următorul cuprins:
îArt. 30. — Pentru îndeplinirea atribuțiilor care îi revin
prefectul poate solicita instituțiilor publice și autorităților
administrației publice locale documentații, date și informații, iar
acestea sunt obligate să i le furnizeze cu celeritate și în mod
gratuit.“
28. Articolul 31 se abrogă.
29. Articolul 35 va avea următorul cuprins:
îArt. 35. — Ministerele și celelalte organe ale administrației
publice centrale sunt obligate să comunice de îndată prefecților
actele cu caracter normativ emise în domeniul de activitate al
serviciilor publice deconcentrate.“
30. Titlul capitolului VI va avea următorul cuprins:
îCAPITOLUL VI
Cancelaria prefectului și oficiile prefecturale“

31. Articolele 36, 37 și 38 se abrogă.
32. Articolul 39 va avea următorul cuprins:
îArt. 39. — (1) În cadrul instituției prefectului se organizează
și funcționează cancelaria prefectului.
(2) Cancelaria prefectului este un compartiment organizatoric
distinct, care cuprinde următoarele funcții de execuție de
specialitate specifice: directorul cancelariei, 2 consilieri, un
consultant și secretarul cancelariei.
(3) Personalul din cadrul cancelariei prefectului este numit sau
eliberat din funcție de către prefect.
(4) Personalul din cadrul cancelariei prefectului își desfășoară
activitatea în baza unui contract individual de muncă încheiat, în
condițiile legii, pe durata exercitării funcției publice de către înaltul
funcționar public.
(5) Activitatea cancelariei prefectului este coordonată de
director, care răspunde în fața prefectului în acest sens.
(6) Salarizarea personalului din cadrul cancelariei prefectului
se face potrivit anexei nr. I — cap. I lit. B — la Ordonanța
Guvernului nr. 9/2005 privind creșterile salariale ce se vor acorda
în anul 2005 personalului bugetar salarizat potrivit Ordonanței de
urgență a Guvernului nr. 24/2000 privind sistemul de stabilire a
salariilor de bază pentru personalul contractual din sectorul
bugetar și personalului salarizat potrivit anexelor nr. II și III la

5

Legea nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru persoane care
ocupă funcții de demnitate publică, aprobată cu modificări prin
Legea nr. 112/2005, cu modificările ulterioare.“
33. Articolul 40 va avea următorul cuprins:
îArt. 40. — (1) Prefectul poate organiza, prin ordin, în cadrul
numărului de posturi și al fondurilor aprobate anual, oficii
prefecturale. În municipiul București se pot organiza oficii
prefecturale în fiecare sector.
(2) Ordinul prefectului de înființare și organizare a oficiilor
prefecturale se emite numai cu avizul conform al Ministerului
Administrației și Internelor.
(3) Oficiile prefecturale fac parte integrantă din instituția
prefectului.
(4) Prin derogare de la prevederile art. XVI alin. (2) și (4) din
Legea nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare, oficiile
prefecturale sunt conduse de către un șef al oficiului prefectural.
(5) Funcția de șef al oficiului prefectural este echivalentă cu
funcția de director executiv.
(6) Numirea, modificarea, suspendarea și încetarea raportului
de serviciu al șefului oficiului prefectural se fac de către prefect,
în condițiile legii.“
34. Articolul 41 se abrogă.
35. Articolul 42 va avea următorul cuprins:
îArt. 42. — Prevederile art. 6, 7 și 22 se aplică începând cu
data de 1 ianuarie 2006.“
Art. II. — Funcțiilor publice de prefect și de subprefect nu le
sunt aplicabile prevederile art. XVI alin. (4) din Legea
nr. 161/2003 privind unele măsuri pentru asigurarea transparenței
în exercitarea demnităților publice, a funcțiilor publice și în mediul
de afaceri, prevenirea și sancționarea corupției, cu modificările și
completările ulterioare.
Art. III. — (1) Prefecții în funcție la data intrării în vigoare a
prezentei ordonanțe de urgență, precum și cei care vor ocupa
posturile rămase vacante după data intrării în vigoare a prezentei
ordonanțe de urgență și până la 31 decembrie 2005 pot fi numiți
în funcții publice de prefect în urma promovării unui examen de
atestare pe post.
(2) Subprefecții în funcție la data intrării în vigoare a prezentei
ordonanțe de urgență, precum și cei care vor ocupa posturile
rămase vacante după data intrării în vigoare a prezentei
ordonanțe de urgență și până la 31 decembrie 2005 pot fi numiți
în funcții publice de subprefect în urma promovării unui examen
de atestare pe post.
(3) Pot participa la examenul de atestare pe post și pot
ocupa funcțiile publice în condițiile prevăzute la alin. (1) și (2)
persoanele care îndeplinesc condițiile prevăzute la art. 15 din
Legea nr. 188/1999 privind Statutul funcționarilor publici,
republicată, cu modificările ulterioare, cu excepția celor prevăzute
la lit. c)—e).
(4) Persoanele care nu promovează examenul de atestare pe
post, în condițiile legii, vor fi eliberate din funcțiile deținute.
(5) Numirea în funcții publice a persoanelor prevăzute la
alin. (1) și (2) se face începând cu data de 1 ianuarie 2006.
(6) Condițiile de organizare și desfășurare a examenului de
atestare pe post se stabilesc prin hotărâre a Guvernului, la
propunerea Agenției Naționale a Funcționarilor Publici.
(7) Examenul de atestare pe post este gestionat de comisia
pentru recrutarea înalților funcționari publici numită prin decizie a
primului-ministru.
Art. IV. — (1) Începând cu data de 1 ianuarie 2006, funcția
publică de secretar general al prefecturii se transformă în funcția
publică de subprefect.
(2) Secretarii generali ai prefecturii în funcție la data de
31 decembrie 2005 ca urmare a promovării concursului organizat
pentru ocuparea funcției publice respective sunt numiți în funcția
publică de subprefect începând cu data de 1 ianuarie 2006.
(3) Începând cu data intrării în vigoare a prezentei ordonanțe
de urgență, atribuțiile stabilite prin actele normative în vigoare în

6

MONITORUL OFICIAL AL ROMÂNIEI, PARTEA I, Nr. 1.142/16.XII.2005

competența secretarului general al prefecturii se exercită de către
unul dintre subprefecți, desemnat prin ordin al prefectului.
Art. V. — Legea nr. 340/2004 privind instituția prefectului, cu
modificările și completările aduse prin prezenta ordonanță de

urgență, va fi republicată în Monitorul Oficial al României,
Partea I, după aprobarea acesteia de către Parlament prin lege,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat

București, 14 decembrie 2005.
Nr. 179.

GUVERNUL ROMÂNIEI

HOTĂRÂRE
privind organizarea și desfășurarea examenului de atestare
în funcțiile publice de prefect și subprefect
În temeiul art. 108 din Constituția României, republicată, și al art. III alin. (6) din Ordonanța de urgență a Guvernului
nr. 179/2005 pentru modificarea și completarea Legii nr. 340/2004 privind instituția prefectului,
Guvernul României adoptă prezenta hotărâre.
Art. 1. — (1) Prezenta hotărâre reglementează condițiile de
participare, precum și condițiile de organizare și desfășurare a
examenului de atestare în funcțiile publice de prefect și
subprefect, denumit în continuare examen.
(2) Examenul este gestionat de comisia de concurs pentru
recrutarea înalților funcționari publici, numită prin Decizia
primului-ministru nr. 276/2005, completată de Decizia primuluiministru nr. 356/2005, denumită în continuare comisie.
(3) Secretariatul comisiei prevăzute la alin. (2) se asigură
de Agenția Națională a Funcționarilor Publici. Persoanele care
fac parte din secretariatul comisiei se desemnează prin ordin
al președintelui Agenției Naționale a Funcționarilor Publici.
(4) Examenul prevăzut la alin. (1) se organizează și se
desfășoară în condițiile stabilite prin Legea nr. 188/1999
privind Statutul funcționarilor publici, republicată, cu modificările
ulterioare, ale Ordonanței de urgență a Guvernului nr. 179/2005
și cu respectarea prevederilor prezentei hotărâri.
(5) Examenul constă în două etape, după cum urmează:
a) elaborarea unui proiect pe baza tematicii și bibliografiei
stabilite prin ordin al ministrului administrației și internelor;
b) probă scrisă, care constă în rezolvarea unor subiecte în
prezența comisiei.
Art. 2. — Comisia prevăzută la art. 1 alin. (2) are
următoarele atribuții:
a) verifică dosarele de înscriere la examen ale candidaților;
b) stabilește subiectele pentru examen;
c) acordă punctajele pentru fiecare candidat în parte.
Art. 3. — Secretariatul comisiei are următoarele atribuții
principale:
a) întocmește, redactează și semnează alături de comisie
întreaga documentație privind activitatea specifică a acestora;
b) asigură afișarea rezultatelor examenului;
c) îndeplinește orice sarcini specifice necesare pentru buna
desfășurare a examenului.
Art. 4. — Pot participa la examen persoanele care
îndeplinesc condițiile prevăzute la art. 15 din Legea nr. 188/1999
privind Statutul funcționarilor publici, republicată, cu modificările
ulterioare, cu excepția celor prevăzute la lit. c)—e).
Art. 5. — Bibliografia și tematica pentru examen se
stabilesc prin ordin al ministrului administrației și internelor și
se comunică prin afișare la sediul și pe site-ul Agenției
Naționale a Funcționarilor Publici și al Ministerului Administrației
și Internelor la data intrării în vigoare a prezentei hotărâri.
Art. 6. — (1) În vederea participării la examen candidații
vor depune la sediul Agenției Naționale a Funcționarilor Publici
dosarele de înscriere.

(2) Dosarele de înscriere trebuie să cuprindă următoarele
documente:
a) copia actului de identitate;
b) formularul de înscriere;
c) copii ale diplomelor de studii;
d) copia carnetului de muncă sau o adeverință care să
ateste vechimea în muncă și, după caz, în specialitate;
e) cazierul judiciar;
f) adeverința care să ateste starea de sănătate
corespunzătoare;
g) recomandarea de la ultimul loc de muncă.
(3) Copiile actelor prevăzute la alin. (2) se prezintă însoțite
de documentele originale, care se certifică pentru conformitate
cu originalul de către secretariatul comisiei, sau în copii
legalizate.
(4) Formularul de înscriere este pus la dispoziția
candidaților de secretariatul comisiei.
Art. 7. — (1) Pot susține proba scrisă a examenului
candidații ale căror dosare de înscriere au fost verificate de
comisie, în condițiile prezentei hotărâri.
(2) Rezultatele verificării dosarelor, cu mențiunea
admis/respins, se comunică prin afișare la sediul Agenției
Naționale a Funcționarilor Publici.
Art. 8. — (1) Pentru a putea susține proba scrisă candidații
sunt obligați să depună proiectul prevăzut la art. 1 alin. (4)
lit. a) înainte de începerea probei scrise a examenului.
(2) Subiectele pentru proba scrisă se stabilesc pe baza
bibliografiei stabilite prin ordin al ministrului administrației și
internelor.
(3) În cazul în care, datorită numărului mare de candidați,
proba scrisă se organizează în mai multe serii, subiectele se
vor schimba la fiecare serie, cu excepția situației în care se
organizează simultan.
(4) Seturile de subiecte se semnează de toți membrii
comisiei și se închid în plicuri sigilate, purtând ștampila
Agenției Naționale a Funcționarilor Publici.
Art. 9. — (1) Cu două ore înainte de începerea probei
scrise, la locul desfășurării acesteia se va afișa repartizarea
pe săli a candidaților.
(2) Cu 30 de minute înainte de începerea probei scrise se
face apelul nominal al candidaților, în vederea îndeplinirii
formalităților prealabile, respectiv verificarea identității. Verificarea
identității candidaților se face numai pe baza buletinului de
identitate sau a cărții de identitate.
(3) După verificarea identității candidaților, ieșirea din sală
a acestora atrage eliminarea din examen, cu excepția

MONITORUL OFICIAL AL ROMÂNIEI, PARTEA I, Nr. 1.142/16.XII.2005
situațiilor de urgență în care aceștia pot fi însoțiți de unul
dintre membrii comisiei sau de persoanele care asigură
supravegherea.
(4) Durata probei scrise se stabilește de comisie în funcție
de gradul de dificultate și complexitate al subiectelor, dar nu
poate depăși 3 ore.
(5) La ora stabilită pentru începerea probei scrise comisia
prezintă candidaților seturile de subiecte și invită un candidat
să extragă un plic cu subiectele de examen.
(6) După începerea comunicării subiectelor este interzis
accesul candidaților care întârzie sau al oricărei persoane, în
afara membrilor comisiei, precum și a persoanelor care
asigură secretariatul comisiei, respectiv supravegherea
desfășurării probei. În acest caz candidatul este eliminat din
examen.
(7) În încăperea în care are loc examenul, pe toată
perioada derulării acestuia, inclusiv a formalităților prealabile și
a celor ulterioare finalizării probei, candidaților nu le este
permisă deținerea sau folosirea vreunei surse de consultare
sau a telefoanelor mobile ori a altor mijloace de comunicare
la distanță.
(8) Nerespectarea dispozițiilor prevăzute la alin. (7) atrage
eliminarea candidatului din proba de examen. Comisia,
constatând încălcarea acestor dispoziții, va elimina candidatul
din sală, va face mențiunea îAnulat“ pe lucrare și va
consemna cele întâmplate în procesul-verbal.
(9) Lucrările vor fi redactate, sub sancțiunea anulării, doar
pe seturile de hârtie asigurate de Agenția Națională a
Funcționarilor Publici, purtând ștampila acesteia pe fiecare filă,
în colțul din stânga sus. Prima filă, după înscrierea numelui și
a prenumelui în colțul din dreapta, va fi lipită astfel încât
datele înscrise să nu poată fi identificate și se va aplica
ștampila Agenției Naționale a Funcționarilor Publici.
(10) Candidatul are obligația de a preda comisiei lucrarea
scrisă la expirarea timpului alocat probei scrise, semnând
borderoul special întocmit în acest sens.
Art. 10. — (1) Lucrările scrise se corectează sigilate.
(2) Lucrările scrise care prezintă însemnări în scopul
identificării candidaților se anulează și nu vor mai fi notate.
Mențiunea îAnulat“ se va face atât pe lucrare, cât și pe
borderoul de notare și pe centralizatorul nominal,
consemnându-se aceasta în procesul-verbal.
(3) După notarea de către fiecare membru al comisiei de
concurs, lucrările scrise se desigilează.
Art. 11. — (1) Probele de examen se notează cu puncte
de la 0 la 100.
(2) Criteriile de evaluare a proiectului, precum și modul de
acordare a punctajului pentru proba scrisă se stabilesc de
comisie și se afișează la finalizarea probei scrise la locul
desfășurării examenului.
(3) Rezultatul final se calculează potrivit ponderii stabilite
de comisie în conformitate cu alin. (2).
(4) Promovarea examenului se face ca urmare a obținerii
punctajului minim de 50 de puncte.
Art. 12. — Rezultatul final, cu mențiunea îAdmis“ sau
îRespins“, se comunică candidaților prin afișare la sediul
Agenției Naționale a Funcționarilor Publici nu mai târziu de
48 de ore de la finalizarea probei scrise.
Art. 13. — La finalizarea examenului se întocmește un
proces-verbal care să conțină modul de desfășurare a

examenului și rezultatele obținute de candidați, semnat de
membrii comisiei.
Art. 14. — Contestațiile se depun la sediul Agenției
Naționale a Funcționarilor Publici, la secretariatul comisiei de
soluționare a contestațiilor, sub sancțiunea decăderii din acest
drept, după afișarea rezultatelor finale ale examenului de
atestare, în termen de 24 de ore de la data afișării
rezultatelor.
Art. 15. — (1) Contestațiile se soluționează de comisia de
soluționare a contestațiilor, numită prin Decizia primuluiministru nr. 276/2005, astfel cum a fost completată prin
Decizia primului-ministru nr. 356/2005.
(2) Secretariatul comisiei de soluționare a contestațiilor
prevăzute la alin. (1) este asigurat de Agenția Națională a
Funcționarilor Publici și se desemnează prin ordin al
președintelui Agenției Naționale a Funcționarilor Publici.
Art. 16. — Comisia de soluționare a contestațiilor
analizează procesul-verbal întocmit în condițiile prevăzute de
art. 13, acordă punctajele pentru fiecare dintre cele două
probe și poate aproba contestația, modificând punctajul final
acordat de comisie, în situația în care:
a) constată că punctajele nu au fost acordate potrivit
baremului și răspunsurilor din lucrarea scrisă;
b) constată că există o diferență mai mare de
10 puncte/probă între punctajele acordate de comisie și
comisia de soluționare a contestațiilor.
Art. 17. — Contestația va fi respinsă în următoarele situații:
a) dacă în urma analizării contestației se constată că
punctajele au fost acordate potrivit baremului și răspunsurilor
din lucrarea scrisă;
b) dacă între punctajul acordat de comisie și cel apreciat
de comisia de soluționare a contestațiilor nu este o diferență
mai mare de 10 puncte/probă;
c) dacă punctajul acordat de comisia de soluționare a
contestațiilor este mai mic decât punctajul acordat de comisie.
Art. 18. — Comunicarea rezultatelor la contestațiile depuse
se face prin afișare la sediul Agenției Naționale a
Funcționarilor Publici imediat după soluționarea contestațiilor.
Art. 19. — În cazul respingerii contestației candidatul se poate
adresa instanței de contencios administrativ, în condițiile legii.
Art. 20. — (1) Comisiile prevăzute la art. 1 alin. (2) și la
art. 15, prin intermediul secretariatului, pun la dispoziție
candidaților interesați, la solicitarea acestora, documentele
elaborate de aceste comisii, mai puțin cele care conțin date
cu caracter personal ale candidaților.
(2) Orice candidat are acces, la solicitarea sa, la lucrarea
individuală redactată în cadrul probei scrise a examenului.
Art. 21. — La data intrării în vigoare a prezentei hotărâri
se afișează, atât la sediul Ministerului Administrației și
Internelor și al Agenției Naționale a Funcționarilor Publici, cât
și pe site-ul acestora, data, locul și ora la care se va
desfășura examenul de atestare.
Art. 22. — Pentru participarea la lucrările comisiilor
prevăzute la art. 1 alin. (2) și la art. 15, membrii și
secretariatul acestora au dreptul la indemnizația plătită potrivit
Hotărârii Guvernului nr. 1.212/2005 privind unele măsuri
necesare pentru desfășurarea activității comisiilor pentru înalții
funcționari publici.

PRIM-MINISTRU

CĂLIN POPESCU-TĂRICEANU

București, 14 decembrie 2005.
Nr. 1.655.

7

Contrasemnează:
Ministrul administrației și internelor,
Vasile Blaga
p. Ministrul muncii, solidarității sociale și familiei,
Mihai Constantin Șeitan,
secretar de stat
p. Ministrul finanțelor publice,
Doina-Elena Dascălu,
secretar de stat

8

MONITORUL OFICIAL AL ROMÂNIEI, PARTEA I, Nr. 1.142/16.XII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Instrucțiunilor pentru programarea
și analiza tehnico-operativă a circulației trenurilor nr. 099
În temeiul prevederilor art. 4 lit. e) ultima liniuță din Regulamentul de organizare și funcționare al Autorității
Feroviare Române — AFER, aprobat prin Hotărârea Guvernului nr. 626/1998 privind organizarea și funcționarea Autorității
Feroviare Române — AFER și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Instrucțiunile pentru programarea și
analiza tehnico-operativă a circulației trenurilor nr. 099,
prevăzute în anexa*) care face parte integrantă din
prezentul ordin.
Art. 2. — Prevederile prezentului ordin se aplică
Companiei Naționale de Căi Ferate îC.F.R.“ — S.A. în
calitate de administrator al infrastructurii feroviare publice și
operatorilor de transport feroviar.
Art. 3. — (1) Compania Națională de Căi Ferate
îC.F.R.“ — S.A. va elabora și prezenta spre aprobare, prin
ordin al ministrului transporturilor, construcțiilor și turismului,
în termen de 30 de zile de la data publicării prezentelor
instrucțiuni, metodologia privind concentrarea datelor la nivel
de secție de circulație, regulator de circulație, structură
regională și structură centrală a administratorului
infrastructurii feroviare publice în vederea completării
formularului Informare operativă privind analiza efectuării
programului de circulație a trenurilor.
(2) Compania Națională de Căi Ferate îC.F.R.“ — S.A.,
în termen de 90 de zile de la aprobarea prezentului ordin,
va edita Instrucțiunile pentru programarea și analiza
tehnico-operativă a circulației trenurilor nr. 099.
Art. 4. — La data intrării în vigoare a Instrucțiunilor
pentru programarea și analiza tehnico-operativă a circulației
trenurilor nr. 099, conducerea persoanelor juridice prevăzute
la art. 2 va asigura instruirea și examinarea personalului

implicat în activitatea de circulație a trenurilor din
prevederile acestor instrucțiuni.
Art. 5. — Prezentul ordin intră în vigoare în termen de
90 de zile de la data publicării sale în Monitorul Oficial al
României, Partea I.
Art. 6. — Compania Națională de Căi Ferate îC.F.R.“ —
S.A., Societatea Națională de Transport Feroviar de
Călători îC.F.R. Călători“ — S.A., Societatea Națională de
Transport Feroviar de Marfă îC.F.R. Marfă“ — S.A. și
operatorii de transport feroviar vor duce la îndeplinire
prevederile prezentului ordin.
Art. 7. — Nerespectarea prevederilor prezentului ordin
atrage după sine răspunderea juridică, în conformitate cu
prevederile legale în vigoare.
Art. 8. — La data intrării în vigoare a Instrucțiunilor
pentru programarea și analiza tehnico-operativă a circulației
trenurilor nr. 099, Instrucția pentru programarea circulației
trenurilor de marfă, aprobată prin Ordinul adjunctului
ministrului transporturilor și telecomunicațiilor nr. 1.660/1975,
Instrucția pentru analiza tehnico-operativă a circulației
trenurilor, aprobată prin Ordinul adjunctului ministrului
transporturilor și telecomunicațiilor nr. 1.661/1975, precum și
orice alte dispoziții contrare își încetează aplicabilitatea.
Art. 9. — Prezentul ordin se va publica în Monitorul
Oficial al României, Partea I, Foaia Oficială C.F.R. și în
Buletinul AFER.

Ministrul transporturilor, construcțiilor și turismului,
Gheorghe Dobre
București, 6 decembrie 2005.
Nr. 2.122.
*) Anexa va fi pusă la dispoziția celor interesați de către Compania Națională de Căi Ferate îC.F.R.“ — S.A., la cerere.

´
RECTIFICARE

În anexa la Hotărârea Guvernului nr. 1.276/2005 privind alocarea unei sume din Fondul de intervenție
la dispoziția Guvernului, prevăzut în bugetul de stat pe anul 2005, pentru înlăturarea efectelor calamităților
naturale produse în unele județe ale țării și în municipiul București, publicată în Monitorul Oficial al României,
Partea I, nr. 1.000 din 10 noiembrie 2005, se face următoarea rectificare (care nu aparține Redacției
îMonitorul Oficial“, Partea I):
— la nr. crt. 8, în loc de: îȘcoala cls. I—IV Sat Valea 2, Com. Balboși”, se va citi: îȘcoala cls. I—IV Sat Valea 2,
Com. Bolboși”.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.142/16.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|067288]
ISSN 1453—4495

