PARTEA

Anul 173 (XVII) — Nr. 599

I

Marți, 12 iulie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 271 din 26 mai 2005 referitoare la excepția
de neconstituționalitate a prevederilor art. 31
alin. 3 din anexa nr. 2 la Legea locuinței
nr. 114/1996 ..............................................................

2–4

HOTĂRÂRI ALE GUVERNULUI ROMÂNIEI
593.

— Hotărâre privind trecerea unor terenuri agricole
din proprietatea publică a statului și din
administrarea Agenției Domeniilor Statului în
proprietatea privată a statului și în administrarea
Agenției Domeniilor Statului......................................

4–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
712.

— Ordin al ministrului administrației și internelor
pentru aprobarea Dispozițiilor generale privind
instruirea salariaților în domeniul situațiilor de
urgență .......................................................................

9–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 599/12.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 271
din 26 mai 2005

referitoare la excepția de neconstituționalitate a prevederilor art. 31 alin. 3
din anexa nr. 2 la Legea locuinței nr. 114/1996
Ioan Vida
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Irina Loredana Lăpădat

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 31 alin. 3 din anexa nr. 2 la Legea
locuinței nr. 114/1996, excepție ridicată de Aurel Ionescu în
Dosarul nr. 9.471/2004 al Judecătoriei Sectorului 5
București.
La apelul nominal răspunde autorul excepției Aurel
Ionescu, precum și partea Asociația de proprietari a
blocului 104 din Bulevardul Națiunilor Unite nr. 8, București,
prin reprezentant.
Curtea dispune a se face apelul și în dosarele
nr. 775D/2004, nr. 776D/2004 și nr. 122D/2005, care au
fost conexate la Dosarul nr. 774D/2004 la termenul de
judecată din data de 10 mai 2005, dezbaterile fiind
consemnate în încheierea de ședință din acea dată.
La apelul nominal răspunde autorul excepției Aurel
Ionescu, precum și partea Asociația de proprietari a
blocului 104 din Bulevardul Națiunilor Unite nr. 8, București,
prin reprezentant. Lipsesc celelalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul pe fond.
Autorul excepției Aurel Ionescu susține admiterea
acesteia astfel cum a fost formulată prin notele scrise
depuse la dosar.
Partea Asociația de proprietari a blocului 104 din
Bulevardul Națiunilor Unite nr. 8, București, prin reprezentant, susține respingerea excepției de neconstituționalitate,
invocând în acest sens practica în materie a Curții
Constituționale.
Reprezentantul Ministerului Public arată că prevederile
art. 31 alin. 3 din anexa nr. 2 la Legea locuinței
nr. 114/1996 nu contravin dispozițiilor constituționale
invocate, deoarece stabilirea, prin lege, a unor excepții de
la regula timbrării acțiunilor în justiție nu contravine
dispozițiilor art. 16 din Constituție, având în vedere situațiile
diferite în care se află cei care se încadrează în ipoteza
normei legale. Solicită respingerea excepției de
neconstituționalitate, invocând practica în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 26 noiembrie 2004, din
29 octombrie 2004 și din 17 ianuarie 2005, pronunțate în
dosarele nr. 9.471/2004, nr. 10.075/2002, nr. 9.468/2004 și
nr. 10.070/2004, Judecătoria Sectorului 5 București a
sesizat Curtea Constituțională cu excepția de
neconstituționalitate a prevederilor art. 31, ale art. 31

alin. 3 și ale art. 31 alin. 4 din anexa nr. 2 la Legea locuinței
nr. 114/1996. Excepția a fost ridicată de Aurel Ionescu.
În motivarea excepției de neconstituționalitate, autorul
acesteia susține că textul de lege criticat, ce prevede
scutirea asociației de proprietari de la plata taxelor de
timbru, în cadrul acțiunilor introduse de asociațiile de
proprietari împotriva proprietarilor care nu plătesc cheltuielile
comune, încalcă principiul constituțional al egalității în
drepturi a cetățenilor, consacrat de art. 16 din Constituție.
De asemenea, autorul excepției de neconstituționalitate
susține că prevederile legale criticate contravin și
dispozițiilor art. 44 și ale art.136 alin. (6) din Constituție,
precum și celor ale art. 1 din Protocolul nr. 1 adițional la
Convenția pentru apărarea drepturilor omului și a libertăților
fundamentale, ale art. 1 din Protocolul nr. 4 adițional la
Convenție, precum și ale art. 3 și ale art. 14 din Convenție,
raportate la art. 20 din Constituție, și îrestrâng proprietarului
dreptul la apărare“.
Judecătoria Sectorului 5 București consideră că
excepția de neconstituționalitate este neîntemeiată. Se arată
că, în temeiul art. 139 alin. (1) din Constituție, legiuitorul
poate stabili scutiri de taxe sau de impozite, în
considerarea unor situații diferite, fără a aduce atingere
principiului constituțional al egalității în drepturi a cetățenilor.
De asemenea, se arată că îasociația de proprietari este
reprezentanta tuturor proprietarilor, având în această calitate
dreptul de a formula cereri de chemare în judecată pentru
neplata cheltuielilor comune de întreținere, iar acest drept
nu contravine dispozițiilor constituționale invocate (...)“.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens se arată că obligația
fiecărui proprietar de a achita cota ce îi revine din
cheltuielile comune legate de administrarea, întreținerea și
reparațiile clădirilor cu mai multe apartamente este o
obligație civilă, izvorâtă din contractul de asociere al
proprietarilor în cadrul asociației de proprietari, cât și din
raporturile contractuale stabilite de asociație cu furnizorii de
servicii. Se apreciază astfel, invocându-se jurisprudența
Curții Constituționale în materie, că textul de lege criticat
nu încalcă art. 16 din Constituție, deoarece legiuitorul poate
stabili reglementări juridice diferite, aplicabile unor situații
diferite.
Avocatul Poporului arată că excepția de neconstituționalitate este neîntemeiată, deoarece principiul
constituțional al egalității în drepturi nu privește egalitatea
între cetățeni și persoanele juridice. Se mai arată că, în
temeiul art. 139 alin. (1) din Constituție, legiuitorul are
competența să stabilească scutiri de taxe și de impozite,
având în vedere situații diferite, fără a aduce atingere
principiului egalității în drepturi.
Președinții celor două Camere ale Parlamentului nu au
comunicat punctele lor de vedere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 599/12.VII.2005
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
În legătură cu obiectul excepției de neconstituționalitate,
Curtea constată că a fost sesizată de către Judecătoria
Sectorului 5 București cu excepția de neconstituționalitate
a prevederilor art. 31 alin. 3 din anexa nr. 2 la Legea
locuinței nr. 114/1996, prin Încheierea din 26 noiembrie
2004, a prevederilor art. 31 din anexa nr. 2 la Legea
locuinței nr. 114/1996, prin Încheierea din 29 octombrie
2004, și respectiv a prevederilor art. 31 alin. 4 din același
act normativ, prin Încheierea din 17 ianuarie 2005.
Din examinarea motivării formulate de către autorul
excepției, Curtea constată că, în realitate, acesta critică
doar prevederile alin. 3 al art. 31 din anexa nr. 2 la Legea
locuinței nr. 114/1996, publicată în Monitorul Oficial al
României, Partea I, nr. 393 din 31 decembrie 1997, ce se
referă la scutirea de taxa de timbru a acțiunii formulate în
justiție de către asociația de proprietari, astfel încât, prin
prezenta decizie, urmează să se pronunțe asupra acestui
din urmă text de lege potrivit căruia: îAcțiunea este scutită
de taxă de timbru.“
În opinia autorului excepției de neconstituționalitate,
prevederile legale criticate contravin dispozițiilor art. 16, 20,
24, 44 și ale art. 136 alin. (6) din Constituție, al căror
conținut este următorul:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, în condițiile prevăzute prin lege organică, precum și
prin moștenire legală.

3

(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietatea publică a unor bunuri pe baza
apartenenței sociale, etnice, religioase, politice sau de orice
altă natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 136 alin. (5): îProprietatea privată este inviolabilă,
în condițiile legii organice.“
De asemenea, autorul excepției mai invocă și încălcarea
dispozițiilor art. 1 din Protocolul nr. 1 adițional la Convenția
pentru apărarea drepturilor omului și a libertăților
fundamentale, ale art. 1 din Protocolul nr. 4 adițional la
Convenție, precum și ale art. 3 și ale art. 14 din Convenție,
fără a arăta în ce constă această încălcare.
Examinând excepția de neconstituționalitate, Curtea
reține următoarele:
În opinia autorului excepției de neconstituționalitate,
textul de lege criticat încalcă principiul constituțional al
egalității în drepturi a cetățenilor, prevăzut de art. 16 din
Constituție, prin faptul că asociația de proprietari ce
administrează clădirile cu mai multe apartamente
proprietate privată sau mixtă, în condițiile Legii locuinței
nr. 114/1996, este scutită de taxa de timbru, în cazul
acționării în justiție a oricărui proprietar care se face
vinovat de neplata cheltuielilor comune, în timp ce
proprietarul nu beneficiază de această scutire.
Analizând aceste susțineri, Curtea constată că ele nu
sunt întemeiate. Potrivit jurisprudenței sale, de exemplu
Decizia nr. 175 din 26 septembrie 2000, publicată în
Monitorul Oficial al României, Partea I, nr. 702 din
28 decembrie 2000, îinstituirea unor excepții de la regula
generală a plății taxelor judiciare de timbru (scutiri de plata
taxei) nu constituie o discriminare sau o atingere adusă
principiului constituțional al egalității în drepturi a
cetățenilor. Potrivit art. 138 alin. (1) din Constituție,
«Impozitele, taxele și orice alte venituri ale bugetului de stat și
ale bugetului asigurărilor sociale de stat se stabilesc numai prin
lege», fiind așadar la aprecierea legiuitorului să stabilească
scutiri de taxe sau impozite, având în vedere situații
diferite, fără ca prin aceasta să se aducă atingere
principiului egalității în drepturi“.
De altfel, prevederile legale criticate au mai făcut obiect
al controlului de neconstituționalitate, prin raportare la
dispozițiile art. 16 alin. (1) din Constituție, iar prin Decizia
nr. 163 din 4 iunie 2002, publicată în Monitorul Oficial al
României, Partea I, nr. 520 din 18 iulie 2002, Curtea a
respins excepția ca neîntemeiată. Soluția pronunțată în
decizia menționată, precum și considerentele pe care
aceasta s-a bazat sunt valabile și în prezenta cauză.
Curtea constată că invocarea dispozițiilor art. 44
referitoare la dreptul de proprietate privată, ale art. 24
referitoare la dreptul de apărare, precum și a celor
cuprinse în art. 136 alin. (5) din Constituție referitoare la

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 599/12.VII.2005

inviolabilitatea proprietății private, în condițiile legii organice,
nu au relevanță în cauză.
Pentru aceleași considerente nu poate fi reținută nici
încălcarea dispozițiilor art. 1 din Protocolul nr. 1 adițional
la Convenția pentru apărarea drepturilor omului și a
al

libertăților fundamentale, ale art. 1 din Protocolul nr. 4
adițional la Convenție, și nici ale art. 3 și art. 14 din
aceeași Convenție, prin raportare la dispozițiile art. 20 din
Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art.1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 31 alin. 3 din anexa nr. 2 la Legea locuinței
nr. 114/1996, excepție ridicată de Aurel Ionescu în dosarele nr. 9.471/2004, nr. 10.075/2002, nr. 9.468/2004 și
nr. 10.070/2004 ale Judecătoriei Sectorului 5 București.
Definitivă și general obligatorie.
Pronunțată în ședința publică din data de 26 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea unor terenuri agricole din proprietatea publică a statului și din administrarea
Agenției Domeniilor Statului în proprietatea privată a statului și în administrarea Agenției
Domeniilor Statului
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, al art. 10 alin. (2) din Legea
nr. 1/2000 pentru reconstituirea dreptului de proprietate asupra terenurilor agricole și celor forestiere, solicitate potrivit
prevederilor Legii fondului funciar nr. 118/1991 și ale Legii nr. 169/1997, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unor terenuri agricole, în
suprafață totală de 2.398,70 ha, situate în județul
Teleorman, având datele de identificare prevăzute în anexa
care face parte integrantă din prezenta hotărâre, din
proprietatea publică a statului și din administrarea Agenției
Domeniilor Statului în proprietatea privată a statului și în
administrarea Agenției Domeniilor Statului.
Art. 2. — Suprafețele de teren agricol prevăzute la
art. 1 vor fi puse la dispoziția comisiilor locale de stabilire

a dreptului de proprietate privată asupra terenurilor din
județul Teleorman, urmând să fie atribuite persoanelor
îndreptățite potrivit legii.
Art. 3. — Predarea-preluarea terenurilor agricole
prevăzute la art. 1 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 23 iunie 2005.
Nr. 593.

PDF compression, OCR, web-optimization with CVISION's PdfCompressor

*) Anexa este reprodusă în facsimil.

a terenurilor agricole care trec din proprietatea publică a statului și din administrarea Agenției Domeniilor Statului în proprietatea privată a statului
și în administrarea Agenției Domeniilor Statului

DATELE DE IDENTIFICARE

ANEXĂ*)

MONITORUL OFICIAL AL ROMÂNIEI, PARTEA I, Nr. 599/12.VII.2005
5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 599/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 599/12.VII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 599/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 599/12.VII.2005

ACTE
ALE

ALE

ORGANELOR

ADMINISTRAȚIEI

DE

9

SPECIALITATE

PUBLICE

CENTRALE

MINISTERUL ADMINISTRAȚIEI ȘI INTERNELOR

ORDIN
pentru aprobarea Dispozițiilor generale privind instruirea salariaților
în domeniul situațiilor de urgență
Având în vedere prevederile art. 37 alin. (1) din Legea nr. 481/2004 privind protecția civilă,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se aprobă Dispozițiile generale privind
instruirea salariaților în domeniul situațiilor de urgență,
cuprinse în anexa care face parte integrantă din prezentul
ordin.
Art. 2. — Inspectoratul General pentru Situații de
Urgență, prin inspectoratele județene/al municipiului
București pentru situații de urgență, va urmări punerea în
aplicare a prevederilor prezentului ordin.
Art. 3. — Nerespectarea prevederilor Dispozițiilor
generale privind instruirea salariaților în domeniul situațiilor
de urgență atrage răspunderea conform legii.

Art. 4. — (1) Prezentul ordin se publică în Monitorul
Oficial al României, Partea I, și intră în vigoare la 30 de
zile de la data publicării.
(2) La data intrării în vigoare a prezentului ordin se
abrogă Ordinul ministrului de interne nr. 1.080/2000 pentru
aprobarea Dispozițiilor generale privind instruirea în
domeniul prevenirii și stingerii incendiilor — D.G.P.S.I.—002,
publicat în Monitorul Oficial al României, Partea I, nr. 157
din 14 aprilie 2000, precum și orice alte dispoziții contrare.

p. Ministrul administrației și internelor,
Anghel Andreescu,
secretar de stat
București, 23 iunie 2005.
Nr. 712.

ANEXĂ

DISPOZIȚII GENERALE
privind instruirea salariaților în domeniul situațiilor de urgență
CAPITOLUL I
Scopul și domeniile de aplicare
Art. 1. — Prezentele dispoziții generale stabilesc
principiile, modalitățile, cerințele și condițiile necesare în
vederea organizării și desfășurării activității de instruire în
domeniul situațiilor de urgență a persoanelor angajate în
muncă.
Art. 2. — Instruirea persoanelor angajate în muncă în
domeniul situațiilor de urgență constituie parte componentă
a activității de pregătire desfășurate de persoanele fizice și
juridice în domeniul managementului situațiilor de urgență,
potrivit prevederilor legale în vigoare.
Art. 3. — Conducătorii instituțiilor publice, patronii și
managerii operatorilor economici sunt obligați, potrivit
art. 28 alin. (1) lit. f) din Legea nr. 481/2004 privind
protecția civilă, să organizeze și să execute instruirea în
domeniul situațiilor de urgență pe baza prezentelor dispoziții
generale și a reglementărilor specifice.

Art. 4. — Instruirea salariaților în domeniul situațiilor de
urgență este componentă a pregătirii profesionale și are ca
scop însușirea cunoștințelor și formarea deprinderilor
necesare în vederea prevenirii și reducerii efectelor
negative ale situațiilor de urgență sau ale dezastrelor la
locul de muncă și în incinta instituțiilor și operatorilor
economici.
Art. 5. — Termenii specifici utilizați în cuprinsul
prezentelor dispoziții generale au înțelesul celor utilizați în
legislația specifică privind managementul situațiilor de
urgență și protecția civilă.
CAPITOLUL II
Cerințe specifice și categorii de instructaje
Art. 6. — (1) Instruirea salariaților în domeniul situațiilor
de urgență se realizează prin instructaje și prin participarea
la cursuri, aplicații, exerciții practice și antrenamente, în
funcție de tipurile de risc specifice.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 599/12.VII.2005

(2) Periodicitatea aplicațiilor, exercițiilor și a antrenamentelor
este stabilită de Instrucțiunile privind organizarea și
desfășurarea pregătirii în domeniul situațiilor de urgență,
aprobate prin ordin al ministrului administrației și internelor.
Art. 7. — Instruirea salariaților în domeniul situațiilor de
urgență este obligatorie și trebuie să aibă un caracter
permanent și susținut în timpul desfășurării procesului de
producție și la locul de muncă.
Art. 8. — (1) Conducătorii instituțiilor publice, patronii și
managerii agenților economici au obligația să asigure
instruirea întregului personal angajat în muncă, în raport cu
nivelul de pregătire al salariaților și în funcție de specificul
activității desfășurate de fiecare unitate.
(2) Operatorii economici care desfășoară activități ce
prezintă pericole de accidente majore în care sunt
implicate substanțe periculoase se supun și prevederilor
legislației specifice.
Art. 9. — Instruirea salariaților în domeniul situațiilor de
urgență se face la angajare și periodic și se realizează
prin următoarele categorii de instructaje:
a) instructajul introductiv general;
b) instructajul specific locului de muncă;
c) instructajul periodic;
d) instructajul pe schimb, acolo unde situația o impune;
e) instructajul special pentru lucrări periculoase;
f) instructajul la recalificarea profesională;
g) instructajul pentru personalul din afara operatorului
economic sau a instituției.
SECȚIUNEA 1
Instructajul introductiv general

Art. 10. — Instructajul introductiv general vizează
dobândirea de cunoștințe cu privire la:
a) sistemul de acte normative care reglementează
managementul situațiilor de urgență și actele normative
specifice profilului operatorului economic sau instituției;
b) managementul situațiilor de urgență la nivelul
operatorului economic sau al instituției;
c) mijloacele tehnice existente și planificarea resurselor
pentru realizarea măsurilor de protecție civilă și de apărare
împotriva incendiilor;
e) modul de acțiune în cazul producerii unei situații de
urgență ca urmare a manifestării unui tip de risc existent;
f) acțiunile ce trebuie întreprinse pentru limitarea și
înlăturarea urmărilor situațiilor de urgență.
Art. 11. — La instructajul introductiv general participă
următoarele categorii de persoane:
a) nou-angajații în muncă, indiferent de durata sau de
forma contractului de muncă;
b) salariații transferați de la o unitate la alta sau
detașați în unitatea respectivă;
c) lucrătorii sezonieri, temporari sau zilieri;
d) studenții și elevii din școli și licee aflați în practică
de specialitate.
Art. 12. — Instructajul introductiv general se desfășoară
cu grupe compuse din cel mult 20 de persoane.

Art. 13. — Durata instructajului introductiv general se
stabilește prin reglementări interne, în funcție de specificul
activității desfășurate, complexitatea procesului tehnologic,
nivelul de risc rezultat din clasificarea unităților din punct
de vedere al protecției civile, precum și de nivelul de
pregătire al participanților, dar nu poate fi mai mică de
8 ore.
Art. 14. — Pentru fiecare categorie de personal
participant se stabilește un nivel minim de cunoștințe
necesare, iar la terminarea instructajului introductiv general
persoanele instruite vor fi verificate pe bază de teste
asupra cunoștințelor acumulate.
Art. 15. — Persoanele care nu și-au însușit nivelul
minim de cunoștințe stabilit pentru instructajul introductiv
general nu vor fi admise la locurile de muncă.
SECȚIUNEA a 2-a
Instructajul specific locului de muncă

Art. 16. — Instructajul specific locului de muncă se
execută individual, după instructajul introductiv general, de
către șeful locului de muncă respectiv.
Art. 17. — La efectuarea instructajului specific locului de
muncă se urmărește să se asigure participanților cunoștințe
referitoare la:
a) caracteristicile fizico-chimice ale substanțelor,
materialelor și produselor utilizate la locul de muncă;
b) condițiile care determină ori favorizează producerea
accidentelor și avariilor tehnologice și cauzele potențiale de
incendiu și/sau explozie specifice locului de muncă;
c) descrierea, funcționarea, monitorizarea și modul de
intervenție la instalațiile și sistemele de siguranță ale
mașinilor și utilajelor de la locurile de muncă, inclusiv cele
de prevenire a avariilor tehnologice;
d) descrierea, funcționarea, amplasarea și modul de
acționare a instalațiilor, utilajelor, aparatelor, dispozitivelor și
mijloacelor de protecție împotriva incendiilor;
e) concepția de intervenție în cazul producerii unei
situații de urgență și conținutul documentelor operative de
răspuns;
f) sarcini specifice pentru prevenirea situațiilor de
urgență și realizarea măsurilor de protecție civilă.
Art. 18. — Durata instructajului specific locului de
muncă este stabilită în funcție de complexitatea activității
desfășurate (construcții, instalații și utilaje tehnologice) și nu
poate fi mai mică de 8 ore.
Art. 19. — Problemele cu caracter teoretic prezentate
pe timpul instructajului specific locului de muncă sunt
urmate în mod obligatoriu de demonstrații practice.
Art. 20. — Admiterea definitivă la lucru a persoanelor
instruite se face numai după verificarea acestora pe bază
de teste cu privire la nivelul de însușire a cunoștințelor
necesare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 599/12.VII.2005
SECȚIUNEA a 3-a
Instructajul periodic

Art. 21. — Instructajul periodic se execută cu toate
categoriile de salariați pe o durată de cel puțin două ore și
are ca scop împrospătarea, completarea și detalierea
cunoștințelor dobândite prin instructajul introductiv general
și prin instructajul specific locului de muncă.
Art. 22. — Instructajul periodic se execută pe baza
tematicii anuale și a graficului de instruire, aprobate de
conducătorii instituțiilor, manageri sau patroni.
Art. 23. — Tematica orientativă anuală de instruire,
adaptată fiecărei categorii de salariați, se structurează de
regulă astfel:
a) actele normative care reglementează managementul
situațiilor de urgență;
b) obligațiile generale și specifice care revin fiecărei
categorii de salariați pentru realizarea managementului
situațiilor de urgență în cadrul unității;
c) condițiile care determină ori favorizează producerea
accidentelor și avariilor tehnologice și cauzele potențiale
(riscurile) de incendiu și/sau explozie specifice; normele,
regulile și măsurile de prevenire a acestora;
d) descrierea, funcționarea, întreținerea și modul de
utilizare a instalațiilor și sistemelor de protecție destinate
prevenirii avariilor tehnologice și incendiilor;
e) modul de acțiune a salariaților în cadrul serviciilor de
urgență și în sprijinul acestora pentru realizarea intervenției
operative și pentru limitarea și înlăturarea urmărilor
situațiilor de urgență.
Art. 24. — Tematica orientativă se adaptează și se
completează pe parcurs de către cei care execută
instruirea cu concluziile și învățămintele rezultate din:
a) controalele efectuate privind respectarea prevederilor
legale și îndeplinirea sarcinilor stabilite;
b) natura, frecvența și amploarea situațiilor de urgență
produse pe raza unității sau în sectoare de activitate
similare.
Art. 25. — În graficul anual de instruire se menționează
periodicitatea instructajelor și se precizează zilele în care
acestea se execută eșalonat, pe locuri de muncă și
categorii de salariați.
Art. 26. — Intervalul de timp între două instructaje
periodice se stabilește de conducerea agentului economic
sau a instituției publice în funcție de specificul condițiilor de
muncă din unitatea respectivă, cu respectarea următoarelor
termene:
— cel mult o lună (30 de zile), pentru personalul cu
funcții de execuție sau operative, care sprijină serviciile de
urgență (structurile de răspuns) în cazul producerii situațiilor
de urgență;
— 1—3 luni, pentru personalul care lucrează nemijlocit
cu aparate, mașini, utilaje și instalații tehnologice
(tehnicieni, maiștri, subingineri, ingineri), precum și pentru
analiști, cercetători și personalul din laboratoare;
— 3—6 luni, pentru personalul auxiliar din secțiile și
sectoarele de producție, control tehnic, cercetare,

11

proiectare, de întreținere și reparații, investiții, transporturi,
precum și pentru cel care lucrează în instituții publice;
— 1—6 luni, pentru personalul auxiliar care are atribuții
de organizare, conducere și control (șefi de secții, ateliere,
instalații, depozite etc.), pentru cel din conducerea
agentului economic sau a instituției, precum și pentru cel
din structura autorităților publice locale, a administrației
publice centrale și a instituțiilor statului.
Art. 27. — Instructajul periodic se face obligatoriu în
următoarele cazuri:
a) când un salariat a lipsit mai mult de 30 de zile
calendaristice de la locul de muncă;
b) când s-au adus modificări procesului tehnologic sau
au fost introduse noi tehnologii;
c) la reluarea activității după producerea unei situații de
urgență;
d) când au apărut modificări ale legislației specifice în
domeniul situațiilor de urgență sau modificări ale normelor
și instrucțiunilor de protecție a muncii.
Art. 28. — Pe timpul desfășurării instructajului periodic
se pune accent pe demonstrațiile practice, salariații fiind
angrenați în executarea unor operațiuni specifice.
Art. 29. — Verificarea persoanelor instruite privind
cunoștințele însușite și deprinderile formate în timpul
instructajului periodic se face prin sondaj, insistându-se de
fiecare dată pentru clarificarea problemelor și eliminarea
deficiențelor constatate.
Art. 30. — Anual se efectuează o verificare de fond pe
bază de teste tip chestionar asupra nivelului de însușire și
cunoaștere a problematicii care a făcut obiectul
instructajului periodic, rezultatele consemnându-se în fișa
individuală de instructaj.
Art. 31. — (1) Instructajul periodic se face de către
persoanele desemnate de conducătorii instituțiilor, managerii
operatorilor economici sau patroni, astfel:
a) pentru personalul de execuție, de către conducătorul
locului de muncă respectiv;
b) pentru personalul încadrat pe funcții tehnice și
administrative din sectoarele de producție și din
compartimentele de cercetare, proiectare, întreținere,
reparații, controlul calității, aprovizionare tehnico-materială și
desfacere, de către șefii compartimentelor respective;
c) pentru șefii de secții, sectoare, compartimente
funcționale și șefii de departamente, de către conducătorul
tehnic.
(2) Pentru agenții economici sau instituțiile care au cel
mult 9 salariați efectuarea instructajului periodic este
sarcina exclusivă a patronului sau a conducătorului
instituției.
SECȚIUNEA a 4-a
Instructajul pe schimb

Art. 32. — (1) Instructajul pe schimb se execută la
intrarea în schimbul de lucru, cu salariații care desfășoară
activități în locuri de muncă cu risc major din punctul de

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 599/12.VII.2005

vedere al existenței factorilor de risc potențial generatori de
situații de urgență.
(2) Durata acestui instructaj nu va depăși 10—15 minute.
Art. 33. — Instructajul pe schimb se efectuează de
regulă pentru atenționarea salariaților din tura de serviciu
asupra principalelor reguli și măsuri de prevenire a
situațiilor de urgență, pe baza identificării tipurilor de risc
existente și ținând cont de constatările anterioare, precum
și de operațiunile sau lucrările care se execută pe timpul
schimbului respectiv.
Art. 34. — Instructajul pe schimb se efectuează de
conducătorul locului de muncă, execuția consemnându-se
sub semnătură în registrul de predare-primire a schimbului
de lucru.
SECȚIUNEA a 5-a
Instructajul special pentru lucrări periculoase

Art. 35. — Instructajul special pentru lucrări periculoase
se execută înainte de începerea unor lucrări care implică
existența unor factori de risc care pot determina sau
favoriza producerea unor tipuri de risc.
Art. 36. — Lucrările care fac obiectul unui astfel de
instructaj se referă în principal la:
a) executarea unor operațiuni de comandă a unor
instalații sau utilaje tehnologice de importanță ori intervenția
asupra acestora, a căror operare greșită poate determina
sau favoriza producerea unor incendii de amploare,
explozii, calamități naturale, eșecul unor servicii de utilitate
publică sau a altor tipuri de risc;
b) lucrări de reparații sau de întreținere, distrugerea
unor deșeuri sau reziduuri periculoase pentru viața
oamenilor sau pentru mediu;
c) prelevarea de probe din recipiente sau instalații care
conțin substanțe periculoase.
Art. 37. — (1) Instructajul special pentru lucrări
periculoase se efectuează astfel:
a) privind tehnologia de execuție, de către conducătorul
formației de lucru;
b) privind condițiile tehnologice, de către conducătorul
locului de muncă.
(2) Persoanelor care urmează să execute lucrările
prevăzute la art. 36 li se eliberează autorizație de lucru, al
cărei conținut este prevăzut în normele specifice emise de
autoritățile administrației publice centrale de specialitate.
(3) Efectuarea instructajului special pentru lucrări
periculoase se consemnează, după caz, în autorizația de
execuție a lucrării, registrul de tură sau în fișele
individuale.
SECȚIUNEA a 6-a
Instructajul la recalificarea profesională

Art. 38. — Instructajul la recalificarea profesională se
desfășoară cu toate categoriile de salariați care au parcurs
un astfel de curs de formare profesională, definit conform
legislației specifice.

Art. 39. — La stabilirea problematicii pentru instructajul
de recalificare profesională, a persoanelor care îl
efectuează, a duratei necesare și a modului de verificare a
însușirii cunoștințelor se vor avea în vedere următoarele:
a) în cazul persoanelor care își vor desfășura activitatea
în același loc de muncă în care au lucrat și înainte de
conversia profesională, șeful locului de muncă va prelucra
cu acestea numai unele aspecte din cadrul problematicii
pentru instructajul specific locului de muncă pe care le
apreciază că sunt necesare ca urmare a noilor sarcini de
muncă pe care le au de îndeplinit;
b) în cazul persoanelor care își vor desfășura activitatea
în alt loc de muncă din cadrul aceluiași agent economic
sau al aceleiași instituții în care au fost angajate și înainte
de recalificarea profesională, inclusiv pentru cele recrutate
din rândul șomerilor după formarea profesională, se vor
respecta prevederile art. 16 și următoarele din prezentele
dispoziții generale;
c) în cazul persoanelor care își vor desfășura activitatea
în cadrul altui operator economic sau al altei instituții,
acestea se consideră nou-angajate și vor parcurge
categoriile de instructaje prevăzute de prezentele dispoziții
generale.
SECȚIUNEA a 7-a
Instructajul pentru personalul din afara agentului economic
sau a instituției

Art. 40. — Instructajul pentru personalul din afara
agentului economic sau a instituției se desfășoară cu
persoanele care execută temporar activități în locurile din
incinta agentului economic sau a instituției respective unde
sunt prezenți factori de risc potențial generatori de situații
de urgență, după cum urmează:
a) personalul societăților comerciale de construcții-montaj
și instalații;
b) personalul societăților comerciale de reparații, revizii,
întreținere și de service;
c) personalul care efectuează transport de materiale
periculoase;
d) personalul de pază aparținând altor societăți
comerciale sau firme specializate;
e) vizitatori în grup de minimum 5 persoane.
Art. 41. — Locurile din incinta agentului economic sau a
instituției pentru care se execută instructajul pentru
personalul prevăzut la art. 40 se stabilesc prin act de
autoritate al conducătorului instituției publice, al managerului
sau al patronului.
Art. 42. — Instructajul pentru personalul din afara
operatorului economic sau a instituției se efectuează, după
caz, de personalul de specialitate în domeniul protecției
civile, de cadrul tehnic cu atribuții în domeniul prevenirii și
stingerii incendiilor, de șeful serviciului de urgență sau de
șeful locului de muncă în care este prevăzut un asemenea
instructaj.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 599/12.VII.2005
Art. 43. — Problematica instructajului constă în:
a) prezentarea procedurilor specifice instructajului
introductiv general pentru categoriile de persoane prevăzute
la art. 40 lit. a) și b);
b) prezentarea procedurilor din cadrul instructajului
specific locului de muncă pentru categoriile de persoane
prevăzute la art. 40 lit. c) și d);
c) prezentarea unei proceduri special întocmite pentru
persoanele prevăzute la art. 40 lit. e), prin care acestea
sunt instruite sumar (în maximum 15 minute) asupra
principalelor reguli de prevenire pe care trebuie să le
respecte și sunt atenționate asupra pericolelor existente în
anumite locuri de pe traseul parcurs în incinta operatorului
economic sau a instituției.
Art. 44. — Consemnarea efectuării instructajului pentru
personalul din afara operatorului economic sau a instituției
se face într-un proces-verbal întocmit în acest scop, care
conține problematica prezentată și tabelele cu numele,
prenumele și semnătura persoanelor instruite.
CAPITOLUL III
Înregistrarea și confirmarea instructajului
Art. 45. — Instruirea în domeniul situațiilor de urgență
se certifică prin înscrisuri realizate, după caz, în fișa
individuală de instructaj în domeniul situațiilor de urgență,
în registrul de predare-primire a schimbului sau în proceseleverbale de instruire.
Art. 46. — Fișele individuale de instructaj se întocmesc
pentru toate persoanele angajate, conform modelului
prevăzut în anexa care face parte integrantă din prezentele
dispoziții generale.
Art. 47. — După efectuarea instructajelor este
obligatorie completarea fișelor individuale de instructaj,
înscrisul efectuându-se cu pastă sau cu cerneală.
Art. 48. — După completare, fișa individuală de
instructaj în domeniul situațiilor de urgență se semnează
de persoana instruită și de către persoanele care au
efectuat și au verificat instructajul.
Art. 49. — Prin semnătură persoana instruită
demonstrează participarea la instructaj, iar persoana care a
verificat instructajul confirmă, pe baza examinării persoanei
instruite, că aceasta și-a însușit cunoștințele.
Art. 50. — Conducătorii locurilor de muncă răspund de
păstrarea fișelor individuale de instructaj în domeniul
situațiilor de urgență pentru personalul din subordine.
CAPITOLUL IV
Organizarea activității de instruire
Art. 51. — Organizarea activității de instruire a
personalului angajat în muncă se va face avându-se în
vedere următoarele:
a)
responsabilitatea
conducătorului
instituției,
managerului sau patronului privind informarea și instruirea
salariaților cu privire la actele normative, normele, regulile
și măsurile specifice instituției sau operatorului economic
respectiv, care reglementează managementul situațiilor de

13

urgență, precum și asupra sarcinilor ce le sunt stabilite
potrivit art. 5 alin. (1) din Legea nr. 481/2004;
b) respectarea principiului responsabilității conducătorului
instituției, managerului sau patronului privind verificarea
însușirii de către salariați a obligațiilor ce le revin în cazul
producerii situațiilor de urgență;
c) asigurarea măsurilor tehnice și organizatorice
necesare pentru instruirea eficientă a salariaților în
domeniul situațiilor de urgență.
Art. 52. — Sistemul de măsuri tehnice și organizatorice
vizează în principal:
a) desemnarea personalului care execută instructajele și
verifică însușirea cunoștințelor;
b) stabilirea categoriilor de instructaje și de salariați, a
duratei instructajelor în funcție de specificul activității
operatorului economic sau a instituției și de periodicitatea
instructajelor;
c) întocmirea sau procurarea documentelor și
materialelor pentru planificarea, organizarea, desfășurarea și
verificarea instructajelor;
d) asigurarea resurselor materiale și documentare
necesare pentru realizarea activității.
Art. 53. — Instruirea salariaților în domeniul situațiilor de
urgență se realizează de către persoane care îndeplinesc
cumulativ următoarele condiții:
a) sunt bine pregătite profesional;
b) cunosc problematica specifică domeniului managementului situațiilor de urgență;
c) posedă calități psihopedagogice și atestatele
prevăzute de lege.
Art. 54. — (1) Pot fi desemnate să execute instructaje
în domeniul situațiilor de urgență următoarele categorii de
personal:
a) persoanele cu atribuții de conducere în cadrul unității,
al departamentului, compartimentului sau al sectorului de
activitate ori șefii locurilor de muncă în care este prevăzut
un asemenea instructaj;
b) personalul de specialitate în domeniul protecției civile
(inspectorii de protecție civilă);
c) șefii serviciilor de urgență;
d) cadrele tehnice cu atribuții în domeniul prevenirii și
stingerii incendiilor sau persoanele atestate ca specialiști,
verificatori și experți în domeniul prevenirii și stingerii
incendiilor.
(2) Persoanele prevăzute la alin. (1) efectuează și
verificările privind însușirea cunoștințelor de către
persoanele instruite.
Art. 55. — (1) În activitatea de instruire în domeniul
situațiilor de urgență se pot utiliza următoarele mijloace:
a) vizuale: afișe, broșuri, pliante, fotomontaje, panouri,
inscripții și indicatoare de securitate, grafice, machete,
fotografii etc.;
b) audiovizuale: filme de scurt metraj, înregistrări video,
proiecții comentate de diafilme sau la epidiascop și altele;
c) auditive: instructaje, conferințe, expuneri, consultații,
dezbateri, concursuri, casete audio etc.;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 599/12.VII.2005

d) practic-aplicative: exerciții, aplicații, demonstrații și
antrenamente executate la locul de muncă sau în
poligoane amenajate.
(2) La alegerea mijloacelor se va avea în vedere
asigurarea caracterului intensiv al activității de instruire.
Art. 56. — Instructajele în domeniul situațiilor de urgență
se fac pe baza unor materiale scrise (proceduri) întocmite
de persoanele desemnate și aprobate de conducătorul
instituției, de manager sau de patron.
Art. 57. — Baza materială și documentară necesară în
vederea desfășurării și verificării instructajelor cuprinde:
a) legislația specifică în vigoare;
b) manuale și cursuri de specialitate;
c) standarde;
d) cărți, broșuri, cataloage, pliante, reviste;
e) filme, diapozitive;
f) afișe, panouri grafice, fotomontaje;
g) machete, mostre de diapozitive și instalații;
h) teste de verificare.
CAPITOLUL V
Cerințe privind materialele necesare pentru instruirea
în domeniul situațiilor de urgență
Art. 58. — La realizarea materialelor de instruire în
domeniul prevenirii și stingerii incendiilor se va ține seama
în principal de următoarele cerințe:
I. Cerințe generale:
a) conținutul materialelor va fi în concordanță cu bazele
teoretice ale activității de management al situațiilor de
urgență, precum și cu legislația specifică în vigoare;
b) realizarea materialelor se va baza pe principiile
pedagogiei moderne;
c) conținutul și realizarea materialelor vor fi adecvate
nivelului de pregătire a subiecților cărora li se adresează.
II. Cerințe specifice pentru cursuri și manuale:
a) să fie elaborate în baza unei documentații
bibliografice actualizate;
b) să folosească terminologia specifică domeniului
situațiilor de urgență;
c) redactarea să fie clară, concisă, fără formulări șablon;
d) cunoștințele să fie expuse în mod sistematic, într-o
ordine logică;
e) gradul de abstractizare să fie în concordanță cu
nivelul de pregătire a persoanelor cărora li se adresează;
f) structura materialelor să asigure o alternativă și un
raport optim între cunoștințele teoretice și practice
corespunzătoare nivelului de pregătire a personalului căruia
îi sunt adresate;
g) să cuprindă ilustrații și desene, ideograme și tabele.
III. Cerințe specifice pentru afișe:
a) grafica să fie simplă, accentuându-se elementele
principale ale temei și suprimându-se detaliile
nesemnificative;
b) textul să fie concis și vizibil de la 4—5 m distanță.
IV. Cerințe specifice pentru filme:
a) scenariul să asigure perceperea corectă și clară a
mesajului;

b) imaginea și sonorul să fie clare și sugestive;
c) formele de prezentare să reprezinte filmări reale și
animație;
d) durata proiecției să fie de 10—20 de minute.
V. Cerințe specifice pentru teste de verificare:
a) să cuprindă un număr suficient de întrebări-problemă
din materialul de instruire utilizat;
b) întrebările să fie formulate într-o formă clară și
concisă, astfel încât să permită un răspuns scurt care să
necesite cât mai puțin timp pentru scris;
c) să fie însoțite de sistemul de cotare, grile de
verificare și instrucțiuni de completare.
CAPITOLUL VI
Dispoziții finale
Art. 59. — Prevederile prezentelor dispoziții generale nu
se aplică salariaților care au calitatea de membru al
serviciilor de urgență.
Art. 60. — Implementarea sistemului de instruire a
persoanelor angajate în muncă, prevăzut de prezentele
dispoziții generale, se va realiza în termen de 6 luni de la
intrarea în vigoare a acestora.
Art. 61. — (1) În situația imobilelor (clădirilor) sau
amenajărilor folosite simultan de mai mulți utilizatori,
proprietarul clădirii va pune la dispoziție acestora
procedurile specifice instructajului introductiv general,
efectuarea celorlalte categorii de instructaje rămânând în
răspunderea utilizatorului.
(2) Intervalele de timp la care se execută instructajul
periodic sunt stabilite de către proprietarul imobilelor
(clădirii) sau al amenajării prin contractul, convenția,
înțelegerea de închiriere sau prin locația de gestiune etc.
(3) Utilizatorul trebuie să facă dovada însușirii de către
toți salariații proprii a cunoștințelor și problematicii care au
făcut obiectul instruirilor.
Art. 62. — În clădirile publice în care se organizează
activități la care participă simultan mai mult de 50 de
persoane, prin grija proprietarului sau a administratorului
clădirii respective, înainte de începerea activității se va
prezenta o procedură sintetică privind regulile generale de
prevenire a situațiilor de urgență și modul de comportare
și acțiune în cazul producerii acestora.
Art. 63. — Conducătorii instituțiilor, managerii, patronii,
utilizatorii, proprietarii, administratorii sau alte persoane cu
funcții similare vor asigura păstrarea tuturor documentelor
care să certifice organizarea și desfășurarea instruirii în
domeniul situațiilor de urgență în conformitate cu
prevederile prezentelor dispoziții generale.
Art. 64. — Pentru instruirea personalului în domeniul
situațiilor de urgență managerii, patronii sau alte persoane
cu funcții similare pot încheia contracte ori convenții cu
persoane fizice sau juridice care îndeplinesc condițiile
prevăzute la art. 53.
Art. 65. — Persoanele fizice sau juridice care realizează
în scopul comercializării materiale pentru instruire în
domeniul situațiilor de urgență trebuie să obțină avizul
Inspectoratului General pentru Situații de Urgență.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 599/12.VII.2005
ANEXĂ
la dispozițiile generale

Copertă față
Unitatea ..........................................................
FIȘĂ INDIVIDUALĂ

de instructaj în domeniul situațiilor de urgență
(model)
Numele și prenumele ...................................................................................................................
Marca ..........................................................................................................................................
Domiciliul .........................................................................................................................................
.......................................................................................................................................................
Copertă verso
ATENȚIE!

Nici o persoană nu va fi admisă la lucru fără efectuarea instructajului introductiv general și
a instructajului la locul de muncă.
Pagina 1
Date personale
Data și locul nașterii ......................................................................................................................
Studii ............................................................................................................................................
Calificarea (specialitatea, meseria) ...............................................................................................
Locul de muncă .........................................................................................................................
Funcția .........................................................................................................................................

Instructaj la angajare
1. Instructajul introductiv general
Instructajul a fost efectuat la data de ................................, timp de ........................... ore de
către ................................................................, având funcția de ....................................................... .
Conținutul instructajului ................................................................................................................. .
Semnătura salariatului (persoanei care a verificat însușirea cunoștințelor) ..........................
Semnătura persoanei instruite ...................................................................................................
2. Instructajul la locul de muncă
Instructajul a fost efectuat la data de ......................... pentru locul de muncă .......................,
specialitatea (meseria) ..................................., timp de ........... ore de către ................., având
funcția de ............................................................................................................................................... .
Conținutul instructajului .............................................................................................................. .
Semnătura salariatului (persoanei care a verificat însușirea cunoștințelor) ..........................
Semnătura persoanei instruite ....................................................................................................
3. Admis la lucru
Data ................................................................................................
Numele și prenumele ....................................................................
Funcția (șef secție, atelier, șantier etc.) ...................................................................................
.........................................................................................................................................................

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 599/12.VII.2005
Pagina 2 și următoarele
Instructaj periodic
Nr.
crt.

Specialitatea

Materialul
predat

Durata
(ore)

Semnătura persoanei
instruite

Semnătura
celui care a instruit

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 599/12.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|033245]
ISSN 1453—4495

PDF compression, OCR, web-optimization with CVISION's PdfCompressor

