Anul 173 (XVII) — Nr. 718

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 august 2005

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
851.

— Hotărâre privind transmiterea unor construcții și
a terenului aferent acestora, proprietate publică a
statului, din administrarea Ministerului Apărării
Naționale în administrarea Regiei Naționale a
Pădurilor — Romsilva .........................................

51.

385.

— Ordin al președintelui Autorității Naționale
Sanitare Veterinare și pentru Siguranța Alimentelor

HOTĂRÂRI

ALE

pentru aprobarea Normei sanitare veterinare de
implementare a măsurilor de supraveghere și
control al unor substanțe și al reziduurilor acestora
la animalele vii și la produsele lor privind
performanța metodelor analitice și interpretarea
rezultatelor..................................................................

1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Pagina

2–3

— Decizie a președintelui Inspectoratului General
pentru Comunicații și Tehnologia Informației privind
procedura de autorizare a difuzării sau
retransmisiei serviciilor de programe audiovizuale

3–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor construcții și a terenului aferent acestora, proprietate publică a statului,
din administrarea Ministerului Apărării Naționale în administrarea Regiei Naționale a Pădurilor — Romsilva
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor construcții,
proprietate publică a statului, având datele de identificare
prevăzute în anexa nr. 1, din administrarea Ministerului
Apărării Naționale în administrarea Regiei Naționale a
Pădurilor — Romsilva.
Art. 2. — (1) Se aprobă transmiterea terenului aferent
construcțiilor prevăzute la art. 1, proprietate publică a
statului, având datele de identificare prevăzute în anexa

nr. 2, din administrarea Ministerului Apărării Naționale în
administrarea Regiei Naționale a Pădurilor — Romsilva.
(2) Terenul prevăzut la alin. (1) se înregistrează ca fond
forestier proprietate publică a statului în evidența terenurilor
cu destinație forestieră, se înscrie în amenajamentul silvic
al Ocolului Silvic Zărnești și se supune regimului silvic.
Art. 3. — Predarea-preluarea imobilelor prevăzute la
art. 1 și 2 se face pe bază de protocol încheiat între

2

MONITORUL OFICIAL AL ROMÂNIEI, PARTEA I, Nr. 718/9.VIII.2005

părțile interesate, în termen de 60 de zile de la data
intrării în vigoare a prezentei hotărâri.

Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu

București, 28 iulie 2005.
Nr. 851.

ANEXA Nr. 1
DATELE DE IDENTIFICARE

a construcțiilor, proprietate publică a statului, care se transmit din administrarea Ministerului Apărării Naționale
în administrarea Regiei Naționale a Pădurilor — Romsilva

Locul
unde este situat
imobilul care
se transmite

Localitatea Tohani,
județul Brașov

Persoana juridică
de la care se
transmite imobilul

Persoana juridică
la care se
transmite imobilul

Statul român,
Ministerul Apărării
Naționale

Statul român,
Regia Națională
a Pădurilor —
Romsilva

Codul
de clasificare
din inventarul
bunurilor aflate
în administrarea
Ministerului Apărării
Naționale, care
alcătuiesc domeniul
public al statului

Caracteristicile tehnice ale imobilului

— imobil = 2.450
— cod = 8.29.09
— nr. M.F. = 104.118

— suprafața construită = 4.222 m2
— suprafața desfășurată = 6.337 m2

ANEXA Nr. 2
DATELE DE IDENTIFICARE

a terenului care se transmite din proprietatea publică a statului și din administrarea Ministerului Apărării Naționale
în fondul forestier național și în administrarea Regiei Naționale a Pădurilor — Romsilva
Amplasamentul terenului
Unitatea
administrativJudețul
teritorială
(localitatea)

Brașov

Tohani

Persoana juridică
la care se află
în administrare
terenul

Statul român,
Ministerul Apărării
Naționale

Persoana juridică
la care se
transmite
în administrare
terenul

Statul român,
Regia Națională
a Pădurilor —
Romsilva

Număr de înregistrare
atribuit de
Ministerul Finanțelor
Publice

imobil = 2.450
cod = 8.29.09
nr. M.F. = 104.118

Caracteristicile terenului
Tarlaua

226

Parcela

5371 p
5373 pp
5375 p

Suprafața (m2)

300.000

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare de implementare a măsurilor de supraveghere
și control al unor substanțe și al reziduurilor acestora la animalele vii și la produsele lor
privind performanța metodelor analitice și interpretarea rezultatelor
Văzând Referatul de aprobare nr. 31.604 din 8 aprilie 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art.10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 718/9.VIII.2005

3

președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. Se aprobă Norma sanitară veterinară de
implementare a măsurilor de supraveghere și control al
unor substanțe și al reziduurilor acestora la animalele vii și
la produsele lor privind performanța metodelor analitice și
interpretarea rezultatelor, armonizată cu Decizia Comisiei
2002/657/CE și cu Decizia Comisiei 2004/25, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele centrale de profil și
direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 4. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 214/2003 privind aprobarea Normei sanitare
veterinare de implementare a măsurilor de supraveghere și
control al unor substanțe și al reziduurilor acestora la
animalele vii și la produsele lor privind performanța
metodelor analitice și interpretarea rezultatelor, publicat în
Monitorul Oficial al României, Partea I, nr. 306 și nr. 306 bis
din 7 mai 2003.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 20 aprilie 2005.
Nr. 51.
*) Anexa se publică ulterior în Monitorul Oficial al României, Partea I, nr. 718 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

INSPECTORATUL GENERAL PENTRU COMUNICAȚII ȘI TEHNOLOGIA INFORMAȚIEI

DECIZIE
privind procedura de autorizare a difuzării sau retransmisiei serviciilor de programe audiovizuale
În temeiul prevederilor art. 52 alin. (2) și (4), ale art. 59 alin. (1) și ale art. 60, 61, 64—66 și 73 din Legea
audiovizualului nr. 504/2002, cu modificările și completările ulterioare,
având în vedere prevederile Legii nr. 510/2004 privind reorganizarea Inspectoratului General pentru Comunicații și
Tehnologia Informației,
președintele Inspectoratului General pentru Comunicații și Tehnologia Informației
CAPITOLUL I
Dispoziții generale
Art. 1. — Prezenta decizie stabilește procedura și
condițiile de acordare a avizului tehnic, a licenței de emisie,
respectiv a licenței în cazul serviciilor publice de
radiodifuziune, precum și a autorizației tehnice de
funcționare pentru stațiile de emisie și rețelele de
comunicații electronice aflate sub jurisdicția României și
utilizate în scopul difuzării sau retransmisiei oricărui serviciu
de programe audiovizuale.
Art. 2. — (1) În înțelesul prezentei decizii, termenii și
expresiile de mai jos au următoarele semnificații:
a) Legea audiovizualului — Legea audiovizualului
nr. 504/2002, cu modificările și completările ulterioare;
b) aviz tehnic — actul administrativ emis de
Inspectoratul General pentru Comunicații și Tehnologia
Informației, în conformitate cu prevederile art. 52 alin. (2)
din Legea audiovizualului, care conferă solicitantului dreptul
de a participa la concursul pentru acordarea licenței
audiovizuale;
c) licență — actul juridic prin care se acordă unui
operator de rețele de comunicații electronice dreptul de
difuzare pe cale radioelectrică terestră a serviciilor publice
de radiodifuziune sonoră și/sau de televiziune;
d) zona de acoperire — zona în care valoarea intensității
câmpului electromagnetic util al emițătorului este egală sau
mai mare decât valoarea intensității câmpului
electromagnetic utilizabil;

emite prezenta decizie.

e) câmpul electromagnetic utilizabil — valoarea minimă a
intensității câmpului electromagnetic necesară pentru a
permite o calitate bună a recepției;
f) stație de emisie — stația radioelectrică aflată sub
jurisdicția României, utilizată în scopul difuzării sau
retransmisiei oricărui serviciu de programe pe, respectiv de
pe teritoriul României;
g) aviz de retransmisie — actul administrativ prin care
Consiliul Național al Audiovizualului, în temeiul art. 74
alin. (1) din Legea audiovizualului, acordă unui distribuitor
de servicii dreptul la retransmisia unor servicii de programe
printr-o rețea de comunicații electronice, a unor servicii de
programe de radiodifuziune sonoră și/sau de televiziune;
h) autorizație tehnică de funcționare — actul administrativ
prin care Inspectoratul General pentru Comunicații și
Tehnologia Informației, în conformitate cu prevederile
art. 73 din Legea audiovizualului, acordă titularilor licențelor
audiovizuale/licențelor de emisie, respectiv ai avizelor de
retransmisie, dreptul de a utiliza stațiile de emisie sau rețelele
de comunicații electronice aflate sub jurisdicția României, în
scopul difuzării sau retransmisiei oricărui serviciu de
programe pe, respectiv de pe teritoriul României;
i) buletin de măsurători — actul administrativ emis de
Inspectoratul General pentru Comunicații și Tehnologia
Informației prin care se constată că stațiile de
emisie/rețelele de comunicații electronice respectă sau nu
condițiile tehnice și parametrii impuși prin licența de
emisie/licență, precum și prevederile și reglementările în
vigoare privind protecția radioelectrică, compatibilitatea
electromagnetică și parametrii tehnici prevăzuți în

4

MONITORUL OFICIAL AL ROMÂNIEI, PARTEA I, Nr. 718/9.VIII.2005

reglementările specifice. Buletinul de măsurători favorabil se
anexează și constituie parte integrantă a autorizației
tehnice de funcționare;
j) IGCTI — Inspectoratul General pentru Comunicații și
Tehnologia Informației;
k) CNA — Consiliul Național al Audiovizualului;
l) ANRC — Autoritatea Națională de Reglementare în
Comunicații.
(2) În cuprinsul prezentei decizii sunt, de asemenea,
aplicabile definițiile prevăzute la art. 1 din Legea
audiovizualului și la art. 2 din Ordonanța Guvernului
nr. 34/2002 privind accesul la rețele de comunicații
electronice și la infrastructura asociată, precum și
interconectarea acestora, aprobată cu modificări și
completări prin Legea nr. 527/2002.
Art. 3. — (1) Licențele de emisie, autorizațiile tehnice
de funcționare și avizele tehnice se eliberează gratuit.
(2) În vederea eliberării autorizației tehnice de
funcționare, IGCTI va efectua verificările tehnice ale stației
de emisie și/sau ale rețelei de comunicații electronice.
(3) Efectuarea verificărilor tehnice necesare în vederea
eliberării buletinului de măsurători se face gratuit. În cazul
în care rezultatul verificărilor tehnice este negativ,
reverificările tehnice necesare eliberării autorizației tehnice
de funcționare se vor face contra cost, plata urmând a se
realiza în baza facturii emise și a devizului întocmit
conform cheltuielilor efectuate de către direcția teritorială a
IGCTI care a realizat măsurătorile.
(4) Cheltuielile efectuate cu ocazia verificărilor prevăzute
la alin. (3) vor fi obiective și proporționale cu scopul pentru
care sunt destinate.
CAPITOLUL II
Procedura de autorizare în cazul difuzării serviciilor
de programe audiovizuale pe calea unei frecvențe
radioelectrice terestre
SECȚIUNEA 1
Eliberarea avizului tehnic

Art. 4. — (1) În vederea participării la concursurile
organizate de CNA pentru acordarea licenței audiovizuale
solicitanții vor depune la IGCTI o cerere-tip, în original, de
eliberare a avizului tehnic, disponibilă pe pagina de Internet
a IGCTI.
(2) Depunerea cererii-tip prevăzute la alin. (1) se face
după publicarea de către CNA a anunțului de organizare a
concursului pentru acordarea licențelor audiovizuale.
(3) IGCTI analizează solicitarea depusă și, în cazul în
care sunt întrunite condițiile tehnice, eliberează avizul
tehnic și comunică solicitantului un exemplar al acestuia, în
termen de 15 zile calendaristice de la depunerea cererii.
(4) Avizul tehnic nu va fi eliberat dacă cererea depusă
nu este completă sau nu îndeplinește condițiile legale de
eliberare a acestuia.
SECȚIUNEA a 2-a
Eliberarea/modificarea licenței de emisie

Art. 5. — (1) În vederea eliberării licenței de emisie
titularul licenței audiovizuale va completa o cerere-tip
disponibilă pe pagina de Internet a IGCTI.
(2) Cererea-tip, în original, prevăzută la alin. (1), va fi
depusă la IGCTI cel mai târziu în termen de 180 de zile
calendaristice de la data primirii de către titular a licenței
audiovizuale și va fi însoțită de:

a) copia licenței audiovizuale;
b) certificatul constatator eliberat de oficiul registrului
comerțului, în original, care să conțină în mod obligatoriu
cel puțin mențiuni referitoare la:
1. datele de identificare: denumirea/numele, nr. de
înregistrare la oficiul registrului comerțului, codul unic de
înregistrare, sediul social;
2. obiectul de activitate, care trebuie să cuprindă
mențiuni referitoare la activități de radiodifuziune și/sau de
televiziune (cod CAEN — 6431, 6432, 9220);
3. durata de funcționare;
4. starea de faliment.
(3) Copia documentului prevăzut la alin. (2) lit. a) va fi
legalizată sau va fi însoțită de exemplarul original, pentru
conformitate.
Art. 6. — (1) În termen de 30 de zile calendaristice de
la depunerea cererii, IGCTI verifică documentele depuse în
conformitate cu prevederile art. 5 și, în cazul în care sunt
îndeplinite condițiile prevăzute de lege, va emite licența de
emisie.
(2) Licența de emisie va fi înmânată reprezentantului
legal sau persoanei împuternicite prin procură specială.
Art. 7. — (1) Licența de emisie intră în vigoare la data
emiterii și are ca termen de valabilitate 9 ani de la data
emiterii primei autorizații tehnice de funcționare.
(2) În cazul în care CNA, în aplicarea prevederilor
art. 95 din Legea audiovizualului, decide reducerea
termenului de valabilitate a licenței audiovizuale, IGCTI va
reduce în mod corespunzător termenul de valabilitate a
licenței de emisie.
(3) Licența de emisie cuprinde în principal:
a) datele de identificare a titularului;
b) amplasamentul stației de emisie;
c) tipul serviciului;
d) tipul stației (locală, regională, stație dintr-o rețea
națională);
e) frecvența;
f) PAR maxim;
g) restricții privind PAR;
h) Hefectiv max.;
i) zona de acoperire;
j) perioada de valabilitate;
k) obligații referitoare la plata tarifului de utilizare a
spectrului.
Art. 8. — Licența de emisie nu se eliberează dacă
titularul licenței audiovizuale se află în una dintre
următoarele situații:
a) cererea de eliberare nu este completă;
b) nu a depus documentele prevăzute la art. 5.
Art. 9. — (1) În situația modificării/schimbării datelor de
identificare cuprinse în licența audiovizuală, modificarea
licenței de emisie se va face în baza unei cereri scrise
depuse la IGCTI.
(2) Titularul licenței de emisie are obligația ca în termen
de 5 zile calendaristice de la data modificării licenței
audiovizuale să depună cererea prevăzută la alin. (1).
(3) Cererea prevăzută la alin. (1) va fi însoțită în mod
obligatoriu de copiile de pe toate documentele care
certifică modificarea/schimbarea datelor de identificare și de
copia de pe licența audiovizuală modificată.
(4) Copiile de pe documentele prevăzute la alin. (3) vor
fi legalizate sau vor fi însoțite de exemplarele originale,
pentru conformitate.
(5) IGCTI va modifica licența de emisie în termen de
15 zile calendaristice de la data depunerii documentelor
prevăzute la alin. (1) și (3).

MONITORUL OFICIAL AL ROMÂNIEI, PARTEA I, Nr. 718/9.VIII.2005
(6) Licența de emisie modificată va fi înmânată
reprezentantului legal sau persoanei împuternicite prin
procură specială numai după predarea licenței de emisie
anterioare.
Art. 10. — (1) Modificarea, la cererea titularului, a
parametrilor tehnici cuprinși în licența de emisie se
realizează în baza unei cereri de modificare a acesteia.
(2) Cererea prevăzută la alin. (1) va fi însoțită, după
caz, de documentele care justifică modificarea acestor
parametri. În anumite cazuri IGCTI poate solicita și o copie
a licenței de emisie.
(3) În cazul în care IGCTI este de acord cu modificările
solicitate, va modifica licența de emisie în termen de
15 zile calendaristice de la depunerea cererii prevăzute la
alin. (1).
(4) Licența de emisie modificată va fi înmânată
reprezentantului legal sau persoanei împuternicite prin
procură specială și numai după predarea licenței de emisie
anterioare.
Art. 11. — (1) Licența de emisie poate fi prelungită
pentru o perioadă de 9 ani.
(2) Prelungirea licenței de emisie se face în baza unei
cereri scrise a titularului acesteia, care va fi depusă la
IGCTI cu cel puțin 10 zile calendaristice înainte de
expirarea termenului de valabilitate a licenței.
(3) Cererea prevăzută la alin. (2) va fi însoțită în mod
obligatoriu de copia licenței audiovizuale prelungite, în mod
corespunzător, de către CNA și de certificatul constatator,
în original, eliberat de oficiul registrului comerțului, care să
conțină în mod obligatoriu cel puțin mențiuni referitoare la:
a) datele de identificare: denumire/nume, nr. de
înregistrare la oficiul registrului comerțului, CUI, sediul
social;
b) obiectul de activitate, care trebuie să cuprindă
mențiuni referitoare la activități de radiodifuziune și/sau de
televiziune (cod CAEN — 6431, 6432, 9220);
c) durata de funcționare;
d) starea de faliment.
(4) Copia licenței audiovizuale prevăzută la alin. (3) va
fi legalizată sau va fi însoțită de exemplarul original pentru
conformitate.
(5) În termen de 15 zile calendaristice de la depunerea
cererii prevăzute la alin. (2), IGCTI va modifica licența de
emisie și, în mod corespunzător, autorizația tehnică de
funcționare.
(6) Licența de emisie va fi înmânată reprezentantului
legal sau persoanei împuternicite prin procură specială.
Art. 12. — Licența de emisie nu va fi prelungită în
situația în care titularul are restanțe la plata tarifului de
utilizare a spectrului, inclusiv accesoriile acestuia.
Art. 13. — (1) Licența de emisie poate fi cedată unui
terț cu respectarea următoarelor condiții cumulative:
a) licența audiovizuală să fie cedată aceluiași terț;
b) terțul să-și asume toate obligațiile care decurg din
licența de emisie.
(2) Cedarea licenței de emisie se face în baza unei
cereri scrise care va fi depusă la IGCTI de titularul licenței
de emisie.
(3) Cererea prevăzută la alin. (2) va fi însoțită în mod
obligatoriu de copiile de pe documentele care certifică
datele de identificare a cesionarului.
(4) Copiile de pe documentele prevăzute la alin. (3) vor
fi legalizate sau vor fi însoțite de exemplarele originale
pentru conformitate.
(5) IGCTI va analiza documentele prevăzute la alin. (2)
și (3) și, dacă sunt îndeplinite condițiile prevăzute de lege,
va emite acordul prealabil cu privire la posibilitatea cedării

5

licenței de emisie, în termen de 5 zile calendaristice de la
depunerea cererii prevăzute la alin. (2). Acordul prealabil
nu va fi eliberat în situația în care titularul licenței de
emisie are restanțe la plata tarifului de utilizare a
spectrului, inclusiv accesoriile acestuia.
(6) În termen de 3 zile calendaristice de la emiterea
acordului prealabil, IGCTI va comunica un exemplar al
acordului prealabil titularului licenței de emisie.
(7) După obținerea licenței audiovizuale, în termen de
5 zile calendaristice, cesionarul va depune la IGCTI o
cerere de modificare a licenței de emisie.
(8) Cererea prevăzută la alin. (7) va fi însoțită în mod
obligatoriu de un exemplar al contractului de cesiune în
formă autentică.
(9) În termen de 10 zile calendaristice de la data
depunerii cererii prevăzute la alin. (7), IGCTI va analiza
documentele depuse și, dacă sunt îndeplinite condițiile
prevăzute de lege, va emite licența de emisie.
(10) Licența de emisie modificată va fi înmânată
reprezentantului legal sau persoanei împuternicite prin
procură specială și numai după predarea licenței de emisie
anterioare.
Art. 14. — Licența de emisie se retrage de către IGCTI
dacă titularul acesteia se află în una dintre situațiile
prevăzute la art. 65 din Legea audiovizualului.
SECȚIUNEA a 3-a
Eliberarea/modificarea autorizației tehnice de funcționare

Art. 15. — (1) Lucrările de realizare a stației de emisie
vor putea fi începute numai după obținerea de la IGCTI a
licenței de emisie.
(2) În vederea obținerii autorizației tehnice de
funcționare, după realizarea stației de emisie, titularul
licenței de emisie va depune la IGCTI — direcția teritorială
în a cărei rază de acțiune se află stația de emisie o
cerere-tip, în original, de efectuare a verificărilor tehnice și
de eliberare a autorizației tehnice de funcționare. Modelul
de cerere și arondarea județelor la direcțiile teritoriale se
află disponibile pe pagina de Internet a IGCTI.
(3) Cererea prevăzută la alin. (2) va fi însoțită în mod
obligatoriu de proiectul tehnic al stației de emisie, întocmit
în conformitate cu conținutul-cadru disponibil pe pagina de
Internet a IGCTI, în două exemplare originale.
Art. 16. — (1) În baza documentelor prevăzute la
art. 15, în termen de 30 de zile calendaristice de la data
depunerii cererii-tip, direcția teritorială a IGCTI efectuează
verificările tehnice ale stației de emisie în conformitate cu
specificațiile tehnice prevăzute de legislația în vigoare,
întocmește buletinul de măsurători și comunică titularului
licenței de emisie un exemplar al autorizației tehnice de
funcționare.
(2) În cazul în care rezultatele verificărilor tehnice nu
sunt favorabile, se va emite buletin de măsurători
nefavorabil care va cuprinde neconformitățile constatate.
(3) După efectuarea lucrărilor de remediere prevăzute la
alin. (2), titularul licenței de emisie va solicita reefectuarea
verificărilor tehnice.
Art. 17. — (1) Termenul de valabilitate a autorizației
tehnice de funcționare este același cu termenul de
valabilitate a licenței de emisie.
(2) Modelul autorizației tehnice de funcționare este
prezentat pe pagina de Internet a IGCTI.
Art. 18. — Autorizația tehnică de funcționare nu va fi
eliberată în cazul în care titularul licenței de emisie se află
în una dintre următoarele situații:
a) nu a depus toate documentele prevăzute la art. 15;

6

MONITORUL OFICIAL AL ROMÂNIEI, PARTEA I, Nr. 718/9.VIII.2005

b) stația de emisie nu respectă reglementările tehnice în
vigoare.
Art. 19. — (1) În vederea modificării datelor cuprinse în
autorizația tehnică de funcționare, titularul licenței de emisie
va notifica direcției teritoriale a IGCTI în a cărei rază de
acțiune se află stația de emisie cu privire la această
intenție. Notificarea va cuprinde conținutul modificărilor,
durata estimată pentru realizarea lor și va fi însoțită în
mod obligatoriu de proiectul tehnic al modificărilor, în două
exemplare originale.
(2) Titularul licenței de emisie va putea începe
realizarea modificărilor parametrilor tehnici cuprinși în
autorizația tehnică de funcționare numai după 10 zile
calendaristice de la efectuarea notificării prevăzute la
alin. (1) și numai în cazul în care nu i s-a comunicat un
aviz negativ privind modificările solicitate.
(3) După realizarea modificărilor parametrilor tehnici
prevăzuți la alin. (1), titularul licenței de emisie va iniția
procedura de modificare a autorizației tehnice de
funcționare.
(4) În vederea modificării autorizației tehnice de
funcționare, titularul licenței de emisie va depune la direcția
teritorială a IGCTI în a cărei rază de acțiune se află stația
de emisie cererea de modificare a autorizației tehnice de
funcționare, potrivit art. 15 alin. (2).
(5) Prevederile art. 15—18 se aplică în mod
corespunzător.
(6) În situația în care modificarea parametrilor tehnici ai
stației de emisie are implicații asupra frecvenței sau zonei
de difuzare prevăzute în licența audiovizuală, respectiv
asupra datelor tehnice cuprinse în licența de emisie și
prevăzute la art. 10 alin. (3), modificarea stației de emisie
și a autorizației tehnice de funcționare nu se va putea face
înainte de modificarea licenței audiovizuale și a licenței de
emisie.
CAPITOLUL III
Procedura de autorizare în cazul difuzării/retransmisiei
serviciilor de programe audiovizuale prin intermediul
unei rețele de comunicații electronice
Art. 20. — (1) După obținerea de la CNA a licenței
audiovizuale/avizului de retransmisie și realizarea rețelei de
comunicații electronice pentru difuzarea serviciilor de
programe audiovizuale, în vederea eliberării autorizației
tehnice de funcționare, titularul licenței audiovizuale/avizului
de retransmisie va depune la direcția teritorială a IGCTI în
a cărei rază de acțiune se află rețeaua de comunicații
electronice, în original, cererea de efectuare a verificărilor
tehnice și de eliberare a autorizației tehnice de funcționare.
Modelul de cerere și arondarea județelor la direcțiile
teritoriale sunt disponibile pe pagina de Internet a IGCTI.
(2) Cererea prevăzută la alin. (1) va fi însoțită în mod
obligatoriu de următoarele documente:
a) certificatul constatator, în original, emis de oficiul
registrului comerțului, care să conțină cel puțin mențiuni
referitoare la datele de identificare, durata de funcționare și
starea de faliment;
b) certificatul-tip prin care ANRC, potrivit art. 6 alin. (3)
din Ordonanța de urgență a Guvernului nr. 79/2002 privind
cadrul general de reglementare a comunicațiilor, cu
modificările și completările ulterioare, atestă că respectivul
titular a trimis o notificare cu privire la intenția de a furniza
rețele sau servicii de comunicații electronice (copie);
c) licența audiovizuală/avizul de retransmisie (copie);

d) licența de utilizare a frecvențelor și autorizațiile de
asignare a frecvențelor aferente, în cazul utilizării liniilor de
transmisie pe cale radioelectrică terestră (copie);
e) proiectul tehnic al rețelei de comunicații electronice
pentru difuzarea/retransmisia serviciilor de programe
audiovizuale, întocmit în conformitate cu conținutul-cadru
disponibil pe pagina de Internet a IGCTI, un exemplar
original.
(3) Copiile de pe documentele prevăzute la alin. (2)
lit. b) și c) vor fi legalizate sau vor fi însoțite de
exemplarele originale pentru conformitate.
Art. 21. — (1) În baza documentelor prevăzute la
art. 20, în termen de 30 de zile calendaristice de la data
depunerii cererii-tip, direcția teritorială a IGCTI efectuează
verificările tehnice ale rețelei, consemnează într-un procesverbal de verificare că parametrii tehnici corespund cu
specificațiile tehnice prevăzute de legislația în vigoare și
comunică titularului licenței audiovizuale/avizului de
retransmisie un exemplar al autorizației tehnice de
funcționare.
(2) În cazul în care rezultatele verificărilor tehnice nu se
încadrează în specificațiile tehnice prevăzute de legislația
în vigoare, după efectuarea lucrărilor de remediere, titularul
licenței audiovizuale/avizului de retransmisie va solicita
reefectuarea verificărilor tehnice.
(3) Modelul autorizației tehnice de funcționare este
prezentat pe pagina de Internet a IGCTI.
Art. 22. — Autorizația tehnică de funcționare nu va fi
eliberată
în
cazul
în
care
titularul
licenței
audiovizuale/avizului de retransmisie se află în una dintre
următoarele situații:
a) nu a depus toate documentele prevăzute la art. 20;
b) rețeaua nu respectă reglementările tehnice în
vigoare;
c) nu respectă zona de difuzare prevăzută în licența
audiovizuală/avizul de retransmisie.
Art. 23. — (1) În vederea realizării de modificări ale
datelor tehnice
cuprinse în autorizația tehnică de
funcționare, titularul licenței audiovizuale/avizului de
retransmisie va notifica direcției teritoriale a IGCTI emitente
a autorizației tehnice de funcționare cu privire la această
intenție. Notificarea va cuprinde conținutul modificărilor și
durata estimată pentru realizarea lor.
(2) Titularul licenței audiovizuale/avizului de retransmisie
va putea începe realizarea modificărilor datelor tehnice
cuprinse în autorizația tehnică de funcționare numai după
efectuarea notificării prevăzute la alin. (1).
(3) După realizarea modificărilor datelor tehnice
prevăzute la alin. (1), titularul licenței audiovizuale/avizului
de retransmisie va iniția procedura de modificare a
autorizației tehnice de funcționare.
(4) În vederea modificării autorizației tehnice de
funcționare, titularul licenței audiovizuale/avizului de
retransmisie va depune la direcția teritorială a IGCTI în a
cărei rază de acțiune se află rețeaua de comunicații
electronice cererea de modificare a autorizației tehnice de
funcționare, potrivit art. 20 alin. (2) lit. a)—d).
(5) Prevederile art. 21—22 se aplică în mod
corespunzător.
(6) Funcționarea rețelei de comunicații electronice în
condițiile datelor tehnice modificate este permisă doar după
obținerea autorizației tehnice de funcționare.
Art. 24. — (1) În situația modificării/schimbării datelor de
identificare a titularului autorizației tehnice de funcționare,
modificarea acesteia se va face în baza unei cereri scrise,
în original, depuse la direcția teritorială a IGCTI în a cărei
rază de acțiune se află rețeaua de comunicații electronice,

MONITORUL OFICIAL AL ROMÂNIEI, PARTEA I, Nr. 718/9.VIII.2005
în termen de 5 zile de la data modificării/schimbării
acestora.
(2) Cererea prevăzută la alin. (1) va fi însoțită în mod
obligatoriu de copiile de pe toate documentele care
certifică modificarea/schimbarea datelor de identificare și de
copia de pe licența audiovizuală/avizul de retransmisie
modificată/modificat.
(3) Copiile de pe documentele prevăzute la alin. (2) vor
fi legalizate sau vor fi însoțite de exemplarele originale
pentru conformitate.
(4) Direcția teritorială a IGCTI va modifica autorizația
tehnică de funcționare în termen de 5 zile calendaristice de
la depunerea tuturor documentelor prevăzute la alin. (2) și
va comunica titularului un exemplar al acesteia.
Art. 25. — (1) Termenul de valabilitate a autorizației
tehnice de funcționare în cazul difuzării serviciilor de
programe audiovizuale este același cu termenul de
valabilitate a licenței audiovizuale.
(2) La expirarea termenului de valabilitate a autorizației
tehnice de funcționare, prelungirea acesteia se va realiza
în baza unei cereri scrise, în original, a titularului licenței
audiovizuale.
(3) Cererea de prelungire a autorizației tehnice de
funcționare, însoțită de copia legalizată a licenței
audiovizuale, prelungită în mod corespunzător, se va
depune la direcția teritorială a IGCTI cu cel puțin
30 de zile calendaristice înainte de data expirării termenului
de valabilitate.
(4) Direcția teritorială a IGCTI va comunica autorizația
tehnică de funcționare prelungită în termen de 5 zile
calendaristice de la depunerea cererii prevăzute la alin. (2).
(5) Autorizația tehnică de funcționare nu va fi prelungită
în situația în care CNA a refuzat prelungirea licenței
audiovizuale.
Art. 26. — În cazul retransmisiei serviciilor de programe
audiovizuale prin intermediul unei rețele de comunicații
electronice durata de valabilitate a autorizației tehnice de
funcționare este acordată pe o perioadă nedeterminată.
Art. 27. — Autorizația tehnică de funcționare se retrage
în următoarele cazuri:
a) ca urmare a retragerii de către CNA a licenței
audiovizuale/avizului de retransmisie;
b) ca urmare a încălcării repetate a obligațiilor
prevăzute în autorizația tehnică de funcționare;
c) la cererea titularului;
d) la înstrăinarea rețelei și/sau la cesionarea autorizației
tehnice de funcționare.
Art. 28. — (1) Autorizația tehnică de funcționare poate fi
cedată unui terț numai în condițiile în care CNA a acceptat
cedarea licenței audiovizuale/avizului de retransmisie către
același terț și a modificat licența audiovizuală/avizul de
retransmisie în mod corespunzător.
(2) În vederea cedării autorizației tehnice de funcționare,
noul titular al licenței audiovizuale/avizului de retransmisie
va depune la direcția teritorială a IGCTI care a eliberat
autorizația tehnică de funcționare o cerere de modificare a
acesteia, în original, care va fi însoțită în mod obligatoriu
de următoarele documente:
a) licența audiovizuală/avizul de retransmisie modificată/
modificat;
b) contractul de cesiune;
c) certificatul constatator, în original, emis de oficiul
registrului comerțului, care să conțină cel puțin mențiuni
referitoare la datele de identificare, durata de funcționare și
starea de faliment;
d) autorizația tehnică de funcționare, în original,
eliberată cedentului.

7

(3) Copiile documentelor prevăzute la alin. (2) lit. a) și b)
vor fi legalizate sau vor fi însoțite de originale pentru
conformitate.
(4) Cererea prevăzută la alin. (2) va fi depusă în
termen de 5 zile calendaristice de la data obținerii de către
noul titular a licenței audiovizuale/avizului de retransmisie
modificate/modificat.
(5) În termen de 10 zile calendaristice de la
înregistrarea cererii prevăzute la alin. (2), în cazul în care
sunt respectate condițiile prevăzute de lege, direcția
teritorială a IGCTI va comunica noului titular autorizația
tehnică de funcționare.
CAPITOLUL IV
Procedura de autorizare în cazul difuzării pe cale
radioelectrică terestră a serviciilor publice
de radiodifuziune și/sau de televiziune
SECȚIUNEA 1
Eliberarea/modificarea licenței în cazul serviciilor publice
de radiodifuziune și/sau de televiziune

Art. 29. — (1) Licența pentru difuzarea pe cale
radioelectrică terestră a serviciilor publice de radiodifuziune
și/sau de televiziune se acordă unui operator de rețele de
comunicații electronice în temeiul art. 52 alin. (4) din Legea
audiovizualului.
(2) Titularul licenței menționate la alin. (1) este
Societatea Națională de Radiocomunicații — S.A.
(3) Difuzarea programelor prin intermeniul licenței
menționate la alin. (1) se face în baza licențelor
audiovizuale pentru servicii publice de radiodifuziune sonoră
și de televiziune deținute de către Societatea Română de
Radiodifuziune, respectiv Societatea Română de
Televiziune.
Art. 30. — (1) În vederea modificării licenței pentru
difuzarea pe cale radioelectrică terestră a serviciilor publice
de radiodifuziune și/sau de televiziune, în sensul
completării acoperirii rețelelor naționale de radiodifuziune
sonoră și/sau de televiziune prevăzute la art. 71 lit. a) și c)
din Legea audiovizualului, IGCTI va elibera un acord
tehnic.
(2) Cererea de modificare a licenței pentru difuzarea pe
cale radioelectrică terestră a serviciilor publice de
radiodifuziune și/sau de televiziune va fi însoțită de un
memoriu tehnic care să cuprindă date privind
amplasamentul, parametrii tehnici, zona de acoperire,
precum și programul difuzat.
(3) Acordul tehnic va fi comunicat CNA de către IGCTI
în vederea modificării în consecință a licențelor
audiovizuale arătate în cuprinsul art. 29 alin. (3).
(4) Modificarea licenței pentru difuzarea pe cale
radioelectrică terestră a serviciilor publice de radiodifuziune
și/sau de televiziune se face numai după confirmarea de
către CNA a modificărilor din cuprinsul licențelor
audiovizuale.
(5) Licența pentru difuzarea pe cale radioelectrică
terestră a serviciilor publice de radiodifuziune și/sau de
televiziune nu va fi modificată în cazul în care nu sunt
îndeplinite condițiile tehnice și legale sau CNA nu va
modifica licențele audiovizuale arătate în cuprinsul art. 29
alin. (3). Despre acest lucru va fi înștiințat și solicitantul cu
explicitarea motivelor refuzului.
Art. 31. — Durata de valabilitate a licenței pentru
difuzarea pe cale radioelectrică terestră a serviciilor publice
de radiodifuziune și/sau de televiziune poate fi prelungită la

8

MONITORUL OFICIAL AL ROMÂNIEI, PARTEA I, Nr. 718/9.VIII.2005

cererea titularului, solicitare efectuată cu cel puțin 3 luni
înaintea expirării licenței, dar nu mai devreme de 12 luni
de la încetarea valabilității acesteia.

de data intrării în vigoare a prezentei decizii, până la data
de 31 decembrie 2005 se vor elibera autorizații tehnice de
funcționare.

SECȚIUNEA a 2-a

CAPITOLUL V

Eliberarea/modificarea autorizației tehnice de funcționare
în cazul serviciilor publice de radiodifuziune și/sau de televiziune

Dispoziții finale

Art. 32. — În vederea obținerii autorizației tehnice de
funcționare titularul licenței pentru difuzarea pe cale
radioelectrică terestră a serviciilor publice de radiodifuziune
și/sau de televiziune va depune la IGCTI — direcția
teritorială în a cărei rază de acțiune se află stația de
emisie o cerere, în original, de efectuare a verificărilor
tehnice și de eliberare a autorizației tehnice de funcționare.
Art. 33. — Prevederile art. 15—19 se aplică în mod
corespunzător.
Art. 34. — Pentru stațiile de emisie care utilizează
frecvențe cuprinse în licență și aflate în funcțiune înainte

Art. 35. — Începând cu data intrării în vigoare a
prezentei decizii, în temeiul art. 16 alin. (2) din Legea
nr. 510/2004 privind reorganizarea Inspectoratului General
pentru Comunicații și Tehnologia Informației, încetează
valabilitatea prevederilor Ordinului ministrului comunicațiilor
și tehnologiei informației nr. 365/2002 privind procedura de
autorizare a difuzării sau retransmisiei serviciilor de
programe audiovizuale, publicat în Monitorul Oficial al
României, Partea I, nr. 921 din 17 decembrie 2002, cu
modificările și completările ulterioare.
Art. 36. — Prezenta decizie va fi publicată în Monitorul
Oficial al României, Partea I.

Președintele Inspectoratului General pentru Comunicații și Tehnologia Informației,
Marius Cătălin Marinescu
București, 27 iulie 2005.
Nr. 385.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 718/9.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047037]
ISSN 1453—4495

