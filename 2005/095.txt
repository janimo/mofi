Anul 173 (XVII) — Nr. 95

PARTEA

I

LEGI, DECRETE, HOTĂRÂRI ȘI ALTE ACTE

Vineri, 28 ianuarie 2005

SUMAR
Nr.

Pagina

HOTĂRÂRI ALE GUVERNULUI ROMÂNIEI
63. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2005 pentru Teatrul Național de Operetă
îIon Dacian“ ...............................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
127/2004. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
referitoare la cerințele de sănătate și calitate
pentru materialul seminal congelat de bovine ce
poate fi comercializat în România ...........................

HOTĂRÂRI

ALE

1–2

2–5

Nr.

Pagina

136/2004. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare și
pentru siguranța alimentelor referitoare la importul
de carne proaspătă în România din fosta
Republică Iugoslavă a Macedoniei ..........................
2.
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare și
pentru siguranța alimentelor privind stabilirea
criteriilor uniforme pentru acordarea de derogări
unor unități care fabrică produse pe bază de lapte
10.
— Ordin al președintelui Agenției Naționale pentru
Resurse Minerale privind aprobarea unei licențe
de concesiune pentru explorare...............................

GUVERNULUI

6

7–8

8

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2005 pentru Teatrul Național de Operetă îIon Dacian“
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele
publice, cu modificările ulterioare, precum și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul îCultură, religie și acțiuni
privind activitatea sportivă și de tineret“, titlul îSubvenții“, cu
suma de 40 miliarde lei din Fondul de rezervă bugetară la
dispoziția Guvernului pe anul 2005, pentru Teatrul Național
de Operetă îIon Dacian“, în vederea realizării lucrărilor de
reparații și achiziționării dotărilor necesare.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2005.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 95/28.I.2005

Art. 4. – Suma alocată potrivit prevederilor art. 1 și
rămasă neutilizată se restituie de către Ministerul Culturii și

Cultelor în vederea reîntregirii Fondului de rezervă bugetară
la dispoziția Guvernului, până la data de 10 decembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 21 ianuarie 2005.
Nr. 63.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare referitoare la cerințele de sănătate și calitate
pentru materialul seminal congelat de bovine ce poate fi comercializat în România
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
văzând Referatul de aprobare nr. 23.342 din 9 noiembrie 2004, întocmit de Direcția generală sanitară veterinară
din structura Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară
referitoare la cerințele de sănătate și calitate pentru
materialul seminal congelat de bovine ce poate fi
comercializat în România, prevăzută la anexa care face
parte integrantă din prezentul ordin.
Art. 2. — Prevederile prezentului ordin se aplică pentru
implementarea Ordinului ministrului agriculturii, alimentației
și pădurilor nr. 353/2001 pentru aprobarea Normei sanitare
veterinare privind condițiile sanitare veterinare pentru

recoltarea, importul-exportul și comercializarea materialului
seminal de bovine.
Art. 3. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la 15
zile de la publicare.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz
București, 24 noiembrie 2004.
Nr. 127.
ANEXĂ

NORMĂ SANITARĂ VETERINARĂ
referitoare la cerințele de sănătate și calitate pentru materialul seminal congelat de bovine
ce poate fi comercializat în România
CAPITOLUL I
Prevederi generale
Art. 1. — (1) Prezenta normă sanitară veterinară
stabilește cerințele de sănătate și calitate pentru materialul
seminal de bovine ce poate fi comercializat în România, în
scopul prevenirii și controlului tulburărilor de reproducție de
natură infecțioasă.

(2) Datorită contactului pe care ejaculatul îl are cu
diferite segmente ale aparatului urogenital sau cu diferite
aparate și instrumente, în timpul examinării și prelucrării,
acesta nu se poate obține steril.
(3) Materialul seminal poate fi contaminat atât din cauza
unor surse interne, corelate cu donatorul, cât și externe,
cauzate de procedura de recoltare, gradul de contaminare
externă a acestuia indicând calitatea procedurii de
recoltare, precum și standardul de igienă al laboratorului de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 95/28.I.2005
prelucrare. Contaminarea internă poate induce atât
modificări enzimatice ale gametului mascul, cât și
contaminarea femelelor însămânțate. S-au constatat
contaminări bacteriene ale materialului seminal provenit de
la reproducători care nu au exprimat modificări clinice ale
aparatului reproducător.
CAPITOLUL II
Definiții
Art. 2. — În sensul prezentei norme sanitare veterinare,
prin următorii termeni se înțelege:
1. material seminal congelat — ejaculatul provenit de la
un animal domestic mascul din specia taurine, procesat
după o tehnologie specifică și conservat, până la utilizarea
pentru însămânțări artificiale, la temperatura de –196șC;
2. centru de recoltare a materialului seminal — exploatația
specializată ce crește și utilizează reproducătorii masculi
din specia bovine în scopul recoltării, prelucrării, conservării
și livrării de material seminal pentru însămânțări artificiale;
3. bacterii comune cu potențial patogen (UFC) —
microorganisme ce nu pot să producă îmbolnăviri în
condiții fiziologice corespunzătoare ale animalului gazdă,
dar care își manifestă patogenitatea numai în anumite
condiții favorizante ce induc neutralizarea barierelor
antiinfecțioase ale gazdei;
4. germen/agent patogen specific — microorganism ce
se dezvoltă pe seama gazdei, inducând procese manifestate
printr-o stare morbidă specifică (boală infecțioasă);
5. unitate formatoare de colonii — numărul de germeni
din unitatea de produs (material seminal) exprimat prin
numărul de colonii produs pe suprafața unui mediu de
cultură solid, însămânțat cu diverse diluții din produsul
examinat;
6. paietă — recipient confecționat dintr-un material
necitotoxic, destinat repartizării și conservării materialului
seminal;
7. laborator veterinar autorizat — laboratorul veterinar
organizat și autorizat de autoritatea sanitară veterinară
competentă din România să efectueze examene, analize și
investigații de laborator în scop de diagnostic veterinar și
de expertiză a produselor de origine animală și a furajelor;
8. însămânțare artificială — tehnică prin care un
specialist instruit depozitează materialul seminal provenit de
la un mascul autorizat în acest scop în uterul unei femele,
în perioada de estru;
9. gamet — o celulă a organismului dotată cu un
număr haploid de cromozomi caracteristici speciei.
CAPITOLUL III
Cerințe veterinare de sănătate și calitate
pentru materialul seminal de bovine
ce poate fi comercializat în România
Art. 3. — Materialul seminal de bovine, după
decongelare, trebuie să îndeplinească următoarele cerințe
de sănătate și calitate:

3

a) în urma efectuării de către un laborator veterinar
autorizat a examenelor bacteriologice, materialul seminal
congelat în paiete nu trebuie să conțină următorii germeni
patogeni specifici: Brucella spp., Listeria monocytogenes,
Leptospira interrogans, Actinomyces pyogenes, Campylobacter
foetus venerealis, Mycobacterium tuberculosis, Staphylococcus
aureus, Streptococcus (grupurile Lancefield A și D),
Escherichia coli, Pseudomonas aeruginosa, Bacillus spp.,
Corynebacterium (Arcanobacterium) spp., Salmonella spp.,
Serratia marcescens, Nocardia asteroides, Chlamydia psittaci,
Mycoplasma bovis, Fusobacterium nucleatum și alți anaerobi;
b) în urma efectuării de către un laborator veterinar
autorizat a examenului bacteriologic cantitativ, numărul total
de germeni nu trebuie să depășească 5 x 103/ml;
c) în urma efectuării de către un laborator veterinar
autorizat a examenelor virusologice, micologice și
parazitologice, materialul seminal congelat nu trebuie să
conțină virusurile IBR-IPV, BVD-MD, fungi din genurile
Candida, Aspergillus, Rhizopus, Mucor, Absidia și protozoare
din speciile: Trichomonas bovis, Toxoplasma gondi,
Neospora sp.
Art. 4. — După decongelare materialul seminal de
bovine trebuie să prezinte:
a) o mobilitate de minimum 30% (spermatozoizi cu
mișcări fiziologice de înaintare);
b) o concentrație de spermatozoizi de minimum
7,5 milioane spermatozoizi utili per doză;
c) spermatozoizi cu morfologie normală: peste 70% din
numărul total al acestora.
Art. 5. — (1) Autoritatea veterinară centrală a României
poate pune în aplicare acte normative, reglementări și
prevederi administrative, necesare pentru conformarea cu
prezenta normă sanitară veterinară, pe care le va transmite
Comisiei Europene, prin intermediul Ministerului Integrării
Europene și Misiunii României pe lângă Uniunea
Europeană, împreună cu tabelele de concordanță, în
vederea evaluării conformității transpunerii legislative, și va
stabili măsurile necesare pentru implementarea corectă și
la timp a prevederilor prezentei norme sanitare veterinare.
(2) Prezenta normă sanitară veterinară a fost elaborată
în relație cu Norma sanitară veterinară privind condițiile
sanitare veterinare pentru recoltarea, importul, exportul și
comercializarea materialului seminal de bovine, aprobată
prin Ordinul ministrului agriculturii, alimentației și pădurilor
nr. 353/2001, ce transpune în legislația națională Directiva
Consiliului 88/407/CEE. Procedura privind realizarea referirii
menționate rămâne în responsabilitatea autorității veterinare
centrale a României.
(3) Autoritatea veterinară centrală a României va lua
măsurile necesare și va sancționa, potrivit legii, orice
încălcare a prevederilor prezentei norme sanitare
veterinare. De asemenea, va facilita întocmirea
documentelor necesare pentru sancționarea încălcării
legislației veterinare și pentru siguranța alimentelor ce
constituie infracțiuni.
Art. 6. — Anexa face parte integrantă din prezenta
normă sanitară veterinară.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 95/28.I.2005
ANEXĂ1)
la norma sanitară veterinară

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 95/28.I.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 95/28.I.2005

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare și pentru siguranța alimentelor
referitoare la importul de carne proaspătă în România din fosta Republică Iugoslavă a Macedoniei
În temeiul art. 10 lit. b) al Ordonanței Guvernului nr. 42/2004 privind organizarea activității sanitare veterinare,
aprobată prin Legea nr. 215/2004, cu modificările ulterioare,
văzând Referatul de aprobare nr. 23.477 din 15 noiembrie 2004, întocmit de Direcția generală veterinară din
structura Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor referitoare la importul de carne
proaspătă în România din fosta Republică Iugoslavă a
Macedoniei, prevăzută în anexa care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor

județene și a municipiului București vor duce la îndeplinire
prevederile prezentului ordin.
Art. 3. — Prezentul ordin constituie transpunerea oficială
a Deciziei Comisiei 1995/45/CE, publicată în Jurnalul Oficial
al Comunităților Europene nr. L 51/8.3.1995, pag. 13.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
15 zile de la publicare.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz

București, 16 decembrie 2004.
Nr. 136.
ANEXĂ

NORMĂ SANITARĂ VETERINARĂ ȘI PENTRU SIGURANȚA ALIMENTELOR
referitoare la importul de carne proaspătă în România din fosta Republică Iugoslavă a Macedoniei
Art. 1. — (1) Autoritatea Națională Sanitară Veterinară
și pentru Siguranța Alimentelor autorizează întreprinderi din
fosta Republică Iugoslavă a Macedoniei pentru activități de
import de carne proaspătă în România, în conformitate cu
art. 2.
(2) Activitățile de import de carne proaspătă din aceste
întreprinderi rămân supuse prevederilor sanitare veterinare
și pentru siguranța alimentelor naționale transpuse din
legislația comunitară, stabilite deja prin alte acte normative
și în special cele referitoare la protecția sănătății publice.
Art. 2. — Importul în România de carne proaspătă din
fosta Republică Iugoslavă a Macedoniei va fi autorizat
numai din întreprinderi ce se află pe lista oficială întocmită
de Comisia Europeană și publicată în Jurnalul Oficial al
Comunităților Europene.
Art. 3. — (1) Autoritatea Națională Sanitară Veterinară
și pentru Siguranța Alimentelor poate pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară și pentru siguranța alimentelor, pe care le va
transmite Comisiei Europene, prin intermediul Ministerului
Integrării Europene și Misiunii României pe lângă Uniunea
Europeană, împreună cu tabelele de concordanță, în

vederea evaluării conformității transpunerii legislative, și va
stabili măsurile necesare pentru implementarea corectă și
la timp a prevederilor prezentei norme sanitare veterinare
și pentru siguranța alimentelor.
(2) Atunci când Autoritatea Națională Sanitară Veterinară
și pentru Siguranța Alimentelor adoptă cele menționate la
alin. (1) trebuie să facă o referire expresă la prezenta
normă sanitară veterinară și pentru siguranța alimentelor.
Procedura privind realizarea referirii menționate rămâne în
responsabilitatea Autorității Naționale Sanitare Veterinare și
pentru Siguranța Alimentelor.
(3) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare și pentru siguranța
alimentelor. De asemenea, va facilita întocmirea
documentelor necesare pentru sancționarea încălcării
legislației veterinare și pentru siguranța alimentelor ce
constituie infracțiune.
(4) Prezenta normă sanitară veterinară și pentru
siguranța alimentelor constituie transpunerea oficială a
Deciziei Comisiei 1995/45/CE, publicată în Jurnalul Oficial
al Comunităților Europene nr. L 51/8.3.1995, pag. 13.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 95/28.I.2005
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare și pentru siguranța alimentelor
privind stabilirea criteriilor uniforme pentru acordarea de derogări unor unități
care fabrică produse pe bază de lapte
În temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată prin Legea nr. 215/2004,
văzând Referatul de aprobare nr. 30.104 din 10 ianuarie 2005, întocmit de Direcția generală sanitară veterinară,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor privind stabilirea criteriilor
uniforme pentru acordarea de derogări unor unități care
fabrică produse pe bază de lapte, prevăzută în anexa care
face parte integrantă din prezentul ordin.
Art. 2. — Institutele centrale de profil, direcțiile sanitare
veterinare și pentru siguranța alimentelor județene și a
municipiului București vor duce la îndeplinire prevederile
prezentului ordin.

Art. 3. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 4. — La data intrării în vigoare a prezentului ordin
se abrogă orice alte dispoziții contrare.
Art. 5. — Prezentul ordin se va publica în Monitorul
Oficial al României, Partea I, și se va aplica până la data
de 1 ianuarie 2006.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz,
București, 14 ianuarie 2005.
Nr. 2.
ANEXĂ

NORMĂ SANITARĂ VETERINARĂ ȘI PENTRU SIGURANȚA ALIMENTELOR
privind stabilirea criteriilor uniforme pentru acordarea de derogări
unor unități care fabrică produse pe bază de lapte
Art. 1. — (1) Criteriile uniforme prevăzute la art. 11 din
Norma sanitară veterinară privind condițiile de sănătate
pentru producerea și comercializarea laptelui crud, a laptelui
tratat termic și a produselor pe bază de lapte, aprobată prin
Ordinul ministrului agriculturii, alimentației și pădurilor
nr. 389/2002, publicat în Monitorul Oficial al României,
Partea I, nr. 860 din 28 noiembrie 2002, pentru acordarea
de derogări de la art. 7 lit. A pct. 2 și de la art. 14 alin. (2)
ale normei sanitare veterinare menționate mai sus unor
unități care fabrică produse pe bază de lapte, sunt stabilite
în anexa nr. 1 la prezenta normă sanitară veterinară.
(2) Derogările prevăzute la alin. (1) se acordă numai în
măsura în care nu afectează condițiile de igienă a
producției.
Art. 2. — (1) Criteriile uniforme, prevăzute la art. 11 din
norma sanitară veterinară menționată la art. 1 alin. (1),

pentru acordarea de derogări de la cap. I și V din anexa
nr. 2 la norma sanitară veterinară menționată la art. 1
alin. (1) unor unități care fabrică produse pe bază de lapte,
sunt stabilite în anexa nr. 2.
(2) Derogările prevăzute la alin. (1) se acordă numai în
măsura în care nu afectează condițiile de igienă a
producției.
Art. 3. — (1) Autoritatea Națională Sanitară Veterinară
și pentru Siguranța Alimentelor va lua măsurile necesare și
va sancționa, potrivit legii, orice încălcare a prevederilor
prezentei norme sanitare veterinare.
(2) Autoritatea Națională Sanitară Veterinară și pentru
Siguranța Alimentelor poate modifica, completa sau abroga,
total ori parțial, prevederile prezentei norme sanitare
veterinare și pentru siguranța alimentelor.
ANEXA Nr. 1
la norma sanitară veterinară
și pentru siguranța alimentelor

CRITERIILE UNIFORME

prevăzute de art. 11 din Norma sanitară veterinară privind condițiile de sănătate pentru producerea și comercializarea
laptelui crud, a laptelui tratat termic și a produselor pe bază de lapte, pentru acordarea de derogări de la art. 7
lit. A pct. 2 și de la art. 14 alin. (2) ale aceleiași norme unor unități care fabrică produse pe bază de lapte
1. Unitățile care fabrică produse pe bază de lapte
trebuie să dețină documente ce pot fi folosite la
determinarea cantității de lapte prelucrat de acestea în
timpul anului precedent și să fie în măsură să prezinte
aceste documente autorității competente pentru inspecție.
2. Unitățile care fabrică produse pe bază de lapte
trebuie să fi prelucrat în cursul anului precedent o cantitate
de lapte mai mică de 500.000 de litri sau să se angajeze
în scris față de autoritatea competentă că laptele prelucrat
anual nu depășește această cantitate.

3. Unitățile care fabrică produse pe bază de lapte
trebuie să prezinte autorității competente o cerere în scris
pentru derogarea prevăzută la art. 11 din Norma sanitară
veterinară privind condițiile de sănătate pentru producerea
și comercializarea laptelui crud, a laptelui tratat termic și a
produselor pe bază de lapte. Fără a se aduce atingere
informațiilor specifice pe care autoritatea competentă le
solicită, cererile trebuie să precizeze:
a) numele și adresele unităților;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 95/28.I.2005

b) cantitatea de lapte prelucrată de acestea în cursul
anului precedent celui în care este făcută cererea sau un
angajament de a nu prelucra o cantitate de lapte mai mare
de 500.000 de litri pe an;
c) natura documentelor ce pot fi folosite pentru a se
determina cantitatea de lapte prelucrată de unitate;

d) tipul și cantitatea produselor pe bază de lapte,
fabricate de unitate în timpul anului precedent celui în care
este făcută cererea;
e) tipul derogărilor pe care unitatea dorește să le primească;
f) angajamentul de a anunța imediat, în scris, autoritatea
competentă atunci când unitatea nu mai îndeplinește
criteriul prevăzut la pct. 2.
ANEXA Nr. 2
la norma sanitară veterinară
și pentru siguranța alimentelor

CRITERIILE UNIFORME

prevăzute de art. 11 al Normei sanitare veterinare privind condițiile de sănătate pentru producerea și comercializarea
laptelui crud, a laptelui tratat termic și a produselor pe bază de lapte, pentru acordarea de derogări de la cap. I și V
din anexa nr. 2 la aceleași norme unor unități care fabrică produse pe bază de lapte
1. Unitățile care fabrică produse pe bază de lapte
trebuie să dețină documente ce pot fi folosite la
determinarea cantității de lapte prelucrat de acestea în
timpul anului precedent și să fie în măsură să prezinte
aceste documente autorității competente pentru inspecție.
2. Unitățile care fabrică produse pe bază de lapte
trebuie să fi prelucrat în cursul anului precedent o
cantitate de lapte mai mică de 2.000.000 de litri sau să se
angajeze în scris față de autoritatea competentă că laptele
prelucrat anual nu depășește această cantitate.
3. Unitățile care fabrică produse pe bază de lapte
trebuie să prezinte autorității competente o cerere în scris
pentru derogarea prevăzută la art. 11 din Norma sanitară
veterinară privind condițiile de sănătate pentru producerea
și comercializarea laptelui crut, a laptelui tratat termic și a
produselor pe bază de lapte. Fără a se aduce atingere

informațiilor specifice pe care autoritatea competentă le
solicită, cererile trebuie să precizeze:
a) numele și adresele unităților;
b) cantitatea de lapte prelucrată de acestea în cursul
anului precedent celui în care este făcută cererea sau un
angajament de a nu prelucra o cantitate de lapte mai mare
de 2.000.000 de litri pe an;
c) natura documentelor ce pot fi folosite pentru a se
determina cantitatea de lapte prelucrată de unitate;
d) tipul și cantitatea produselor pe bază de lapte,
fabricate de unitate în timpul anului precedent celui în care
este făcută cererea;
e) tipul derogărilor pe care unitatea dorește să le
primească;
f) angajamentul de a anunța imediat, în scris, autoritatea
competentă atunci când unitatea nu mai îndeplinește
criteriul prevăzut la pct. 2.

AGENȚIA NAȚIONALĂ PENTRU RESURSE MINERALE

ORDIN
privind aprobarea unei licențe de concesiune pentru explorare
Având în vedere art. 15 și art. 21 alin. (1) din Legea minelor nr. 85/2003, cu modificările ulterioare,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției
Naționale pentru Resurse Minerale,
președintele Agenției Naționale pentru Resurse Minerale emite următorul ordin:
Art. 1. — Se aprobă Licența de concesiune pentru
explorarea nisipurilor și pietrișurilor din perimetrul Cicir—
Mândruloc, situat în județul Arad, încheiată cu Societatea
Comercială îICIM Arad“ — S.A., prevăzută în anexa*) care
face parte integrantă din prezentul ordin.
Art. 2. — Începerea activității miniere prevăzute în
prezenta licență se autorizează de către Agenția Națională

pentru Resurse Minerale în termen de 180 de zile de la
intrarea în vigoare a acesteia, cu respectarea condițiilor
prevăzute la art. 22 din Legea minelor nr. 85/2003, cu
modificările ulterioare.
Art. 3. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Maria Iuliana Stratulat
București, 21 ianuarie 2005.
Nr. 10.
*) Anexa se comunică titularului licenței de concesiune pentru explorare.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 95/28.I.2005 conține 8 pagini.

Prețul de vânzare 5.500 lei

&JUYDGY|001749]
ISSN 1453—4495

PDF compression, OCR, web-optimization with CVISION's PdfCompressor

