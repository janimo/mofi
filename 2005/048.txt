PARTEA

Anul 173 (XVII) — Nr. 48

I

Vineri, 14 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Pagina
DECIZII ALE CURȚII CONSTITUȚIONALE
Decizia nr. 543 din 7 decembrie 2004 referitoare la
excepția de neconstituționalitate a dispozițiilor
art. 114 alin. 1, art. 129 alin. 1 și ale art. 581
alin. 3 din Codul de procedură civilă......................
REPUBLICĂRI
Legea contabilității nr. 82/1991 ..........................................

DECIZII

1–3

3–8

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 543
din 7 decembrie 2004

referitoare la excepția de neconstituționalitate a dispozițiilor art. 114 alin. 1, art. 129 alin. 1
și ale art. 581 alin. 3 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 114 alin. 1, art. 129 alin. 1 și ale
art. 581 alin. 3 din Codul de procedură civilă, excepție
ridicată de Mircea Popa în Dosarul nr. 6.235/2004 al
Judecătoriei Sectorului 1 București.
La apelul nominal răspunde Iulia Țucu, lipsă fiind autorul
excepției, față de care procedura de citare a fost legal
îndeplinită.

Partea Iulia Țucu solicită respingerea excepției ca
inadmisibilă. Depune concluzii scrise.
Reprezentantul Ministerului Public consideră că autorul
excepției nu a arătat în ce constă încălcarea textelor din
Constituție invocate, astfel încât excepția apare ca fiind
nemotivată. Pune concluzii de respingere a acesteia ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 3 august 2004, pronunțată în
Dosarul nr. 6.235/2004, Judecătoria Sectorului 1 București
a sesizat Curtea Constituțională cu excepția de
neconstituționalitate a prevederilor art. 114 alin. 1, art. 129
alin. 1 și ale art. 581 alin. 3 din Codul de procedură civilă,
excepție ridicată de Mircea Popa.
În motivarea excepției de neconstituționalitate se arată
că textele legale criticate încalcă art. 1 alin. (3) și (5),

2

MONITORUL OFICIAL AL ROMÂNIEI, PARTEA I, Nr. 48/14.I.2005

art. 11 alin. (1), art. 16, art. 20 alin. (1), art. 21 alin. (1)
și (2), art. 41 alin. (1) și (2), art. 124 alin. (3) și art. 126
alin. (1) și (2) din Constituție, precum și art. 1, 2, 3, 4, 5,
7 și 19 din Legea nr. 92/1992 pentru organizarea
judecătorească. De asemenea, sunt invocate ca fiind
încălcate dispozițiile art. 1, 17, 18, 19, 52 și 53 din
Convenția pentru apărarea drepturilor omului și a libertăților
fundamentale.
În susținerea excepției, autorul acesteia formulează
unele considerații cu privire la oportunitatea reglementărilor
legale. Astfel, se arată că sintagma îsau judecătorul care îl
înlocuiește“, cuprinsă în art. 114 alin. 1 din Codul de
procedură civilă, transferă îresponsabilitatea președintelui
instanței (...) în sarcina unor judecători mai tineri, ușor
influențabili“, prin aceasta fiind încălcate dispozițiile art. 19
din Legea nr. 92/1992. Se mai arată că, prin dispozițiile
art. 129 alin. 1 și ale art. 581 alin. 3 din Codul de
procedură civilă, îs-a diminuat răspunderea judecătorului și
s-a maximizat responsabilitatea justițiabilului“.
Judecătoria Sectorului 1 București consideră excepția
de neconstituționalitate ca fiind neîntemeiată, apreciind că
prin textele de lege criticate nu este încălcată nici o
dispoziție constituțională. Se mai arată că prin dispozițiile
art. 114 alin. 1 din Codul de procedură civilă s-a urmărit o
justă și eficientă soluționare a cauzelor deduse judecății,
prin eliminarea termenelor intermediare, care pot duce la
tergiversarea soluționării cauzei. Art. 129 alin. 1 din Codul
de procedură civilă stabilește atribuția judecătorului de a
veghea la respectarea îndeplinirii actelor procedurale de
către părți și la exercitarea drepturilor procedurale cu bunăcredință, precum și de a asigura o justă evaluare a
probelor administrate în cauzele civile. În ceea ce privește
dispozițiile art. 581 alin. 3 din Codul de procedură civilă,
se apreciază că acest text de lege se aplică în situații
deosebite, a căror urgență este justificată de necesitatea
evitării prejudicierii unor drepturi sau unor interese legitime,
astfel încât nu este încălcat principiul contradictorialității și
nici dispozițiile art. 24 alin. (1) din Constituție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că dispozițiile art. 114 și ale
art. 581 din Codul de procedură civilă au mai făcut obiect
al controlului de constituționalitate, iar Curtea Constituțională
a statuat că aceste texte de lege nu încalcă nici o
dispoziție constituțională. Se mai arată că excepția de
neconstituționalitate este inadmisibilă, deoarece autorul
acesteia nu arată în ce constă încălcarea dispozițiilor
constituționale invocate.
Avocatul Poporului arată că în încheierea de sesizare
a Curții Constituționale înu sunt indicate prevederile
constituționale pretins încălcate, astfel încât stabilirea
cadrului constituțional în care urmează să fie examinată
excepția de neconstituționalitate revine exclusiv Curții
Constituționale“. Se apreciază că textele de lege criticate
nu contravin nici unei dispoziții constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 114 alin. 1, art. 129 alin. 1 și ale art. 581
alin. 3 din Codul de procedură civilă, modificate prin art. I
pct. 42, art. I pct. 46 și, respectiv, art. I pct. 213 din
Ordonanța de urgență a Guvernului nr. 138/2000, publicată
în Monitorul Oficial al României, Partea I, nr. 479 din
2 octombrie 2000. Art. 114 alin. 1 din Codul de procedură
civilă, cu modificările și completările ulterioare, a fost
modificat prin art. I pct. 7 din Ordonanța de urgență a
Guvernului nr. 59/2001, publicată în Monitorul Oficial al
României, Partea I, nr. 217 din 27 aprilie 2001.
Prevederile legale criticate au următorul conținut:
— Art. 114 alin. 1: îLa primirea cererii de chemare în
judecată președintele sau judecătorul care îl înlocuiește va
verifica dacă aceasta întrunește cerințele prevăzute de lege.
Când este cazul, reclamantului i se pune în vedere să
completeze sau să modifice cererea și să depună, potrivit
art. 112 alin. 2 și art. 113, cererea și copii certificate de pe
toate înscrisurile pe care își întemeiază cererea.“;
— Art. 129 alin. 1: îPărțile au îndatorirea ca, în condițiile
legii, să urmărească desfășurarea și finalizarea procesului. De
asemenea, ele au obligația să îndeplinească actele de
procedură în condițiile, ordinea și termenele stabilite de lege
sau de judecător, să-și exercite drepturile procedurale conform
dispozițiilor art. 723 alin. 1, precum și să-și probeze pretențiile
și apărările.“;
— Art. 581 alin. 3: îOrdonanța va putea fi dată și fără
citarea părților și chiar atunci când există judecată asupra
fondului. Judecata se face de urgență și cu precădere.
Pronunțarea se poate amâna cu cel mult 24 de ore, iar
motivarea ordonanței se face în cel mult 48 de ore de la
pronunțare.“
În opinia autorului excepției de neconstituționalitate,
aceste dispoziții legale contravin prevederilor constituționale
cuprinse în art. 1 alin. (3) referitor la statul de drept și
alin. (5) referitor la obligativitatea respectării Constituției, a
supremației sale și a legilor, art. 11 alin. (1) referitor la
îndeplinirea cu bună-credință a obligațiilor statului ce-i revin
din tratatele la care este parte, art. 16 referitor la
egalitatea în drepturi, art. 20 alin. (1) referitor la tratatele
internaționale privind drepturile omului, art. 21 alin. (1) și
(2) referitor la accesul liber la justiție, art. 41 alin. (1) și
(2) referitor la muncă și protecția socială a muncii, art. 124
alin. (3) referitor la independența judecătorilor și art. 126
alin. (1) și (2) referitor la instanțele judecătorești.
De asemenea, sunt invocate unele dispoziții din
Convenția pentru apărarea drepturilor omului și a libertăților
fundamentale, respectiv art. 1, 17, 18, 19, 52 și 53.
Examinând excepția de neconstituționalitate, Curtea
constată că autorul acesteia nu formulează nici un motiv
prin care să susțină neconstituționalitatea textelor de lege
criticate, ci se limitează doar la indicarea textelor
constituționale pretins încălcate.
Curtea reține că, potrivit art. 10 alin. (2) din Legea
nr. 47/1992, sesizările adresate Curții Constituționale pot fi
făcute în formă scrisă și motivate. Coroborând acest text
de lege cu prevederile art. 29 din Legea nr. 47/1992,
rezultă că de esența controlului de constituționalitate este
exercitarea acestuia numai în limitele sesizării. Prin urmare,
Curtea Constituțională nu se poate substitui părții cu privire
la invocarea unor motive de neconstituționalitate, raportând
dispozițiile legale criticate la textele constituționale indicate
de către autor. Acest fapt ar avea semnificația exercitării
unui control de constituționalitate din oficiu, ceea ce este
inadmisibil în raport cu dispozițiile Legii nr. 47/1992.
În acest sens este și jurisprudența Curții Constituționale,
de exemplu Decizia nr. 212 din 7 noiembrie 2000,
publicată în Monitorul Oficial al României, Partea I, nr. 1
din 5 ianuarie 2001.

MONITORUL OFICIAL AL ROMÂNIEI, PARTEA I, Nr. 48/14.I.2005

3

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 114 alin. 1, art. 129 alin. 1 și ale
art. 581 alin. 3 din Codul de procedură civilă, excepție ridicată de Mircea Popa în Dosarul nr. 6.235/2004 al Judecătoriei
Sectorului 1 București.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

REPUBLICĂRI
LEGEA
contabilității nr. 82/1991*)
CAPITOLUL I
Dispoziții generale
Art. 1. — (1) Societățile comerciale, societățile/
companiile naționale, regiile autonome, institutele naționale
de cercetare-dezvoltare, societățile cooperatiste și celelalte
persoane juridice au obligația să organizeze și să conducă
contabilitatea proprie, respectiv contabilitatea financiară,
potrivit prezentei legi, și contabilitatea de gestiune adaptată
la specificul activității.
(2) Instituțiile publice, asociațiile și celelalte persoane
juridice cu și fără scop patrimonial, precum și persoanele
fizice care desfășoară activități producătoare de venituri au,
de asemenea, obligația să organizeze și să conducă
contabilitatea proprie, respectiv contabilitatea financiară și,
după caz, contabilitatea de gestiune.
(3) Subunitățile fără personalitate juridică, cu sediul în
străinătate, care aparțin persoanelor prevăzute la alin. (1)
și (2), cu sediul sau domiciliul în România, precum și
sediile permanente din România care aparțin unor persoane
juridice cu sediul sau domiciliul în străinătate au obligația
să organizeze și să conducă contabilitatea proprie, potrivit
prezentei legi.
Art. 2. — (1) Contabilitatea, ca activitate specializată în
măsurarea, evaluarea, cunoașterea, gestiunea și controlul
activelor, datoriilor și capitalurilor proprii, precum și a
rezultatelor obținute din activitatea persoanelor juridice și
fizice prevăzute la art. 1 trebuie să asigure înregistrarea
cronologică și sistematică, prelucrarea, publicarea și
păstrarea informațiilor cu privire la poziția financiară,
performanța financiară și fluxurile de trezorerie, atât pentru
cerințele interne ale acestora, cât și în relațiile cu
investitorii prezenți și potențiali, creditorii financiari și
comerciali, clienții, instituțiile publice și alți utilizatori.
(2) Contabilitatea publică cuprinde:
a) contabilitatea veniturilor și cheltuielilor bugetare, care
să reflecte încasarea veniturilor și plata cheltuielilor aferente
exercițiului bugetar;
b) contabilitatea trezoreriei statului;

c) contabilitatea generală bazată pe principiul constatării
drepturilor și obligațiilor, care să reflecte evoluția situației
financiare și patrimoniale, precum și a excedentului sau a
deficitului patrimonial;
d) contabilitatea destinată analizării costurilor programelor
aprobate.
(3) Contabilitatea instituțiilor publice asigură informații
ordonatorilor de credite cu privire la execuția bugetelor de
venituri și cheltuieli, patrimoniul aflat în administrare,
precum și pentru întocmirea contului general anual de
execuție a bugetului de stat, a contului anual de execuție a
bugetului asigurărilor sociale de stat, fondurilor speciale,
precum și a conturilor anuale de execuție ale bugetelor
locale.
Art. 3. — (1) Contabilitatea se ține în limba română și
în moneda națională.
(2) Contabilitatea operațiunilor efectuate în valută se ține
atât în moneda națională, cât și în valută, potrivit
reglementărilor elaborate în acest sens.
(3) Pentru necesitățile proprii de informare, persoanele
prevăzute la art. 1 pot opta pentru întocmirea situațiilor
financiare și într-o altă monedă.
Art. 4. — (1) Ministerul Finanțelor Publice elaborează și
emite norme și reglementări în domeniul contabilității, planul
de conturi general, modelele situațiilor financiare, registrelor
și formularelor comune privind activitatea financiară și
contabilă, normele metodologice privind întocmirea și
utilizarea acestora.
(2) Ministerul Finanțelor Publice elaborează și emite
norme privind contabilitatea în partidă simplă.
(3) Normele și reglementările contabile pentru instituțiile
de credit, unitățile de asigurare-reasigurare, precum și
pentru unitățile care operează pe piața de capital se
elaborează și se emit de Banca Națională a României,
Comisia de Supraveghere a Asigurărilor și Comisia
Națională a Valorilor Mobiliare, cu avizul Ministerului
Finanțelor Publice.
(4) Elaborarea reglementărilor prevăzute la alin. (1), (2)
și (3) se face cu consultarea organismelor profesionale de
profil.

*) Republicată în temeiul art. IV din Ordonanța Guvernului nr. 70/2004 pentru modificarea și completarea Legii contabilității nr. 82/1991,
publicată în Monitorul Oficial al României, Partea I, nr. 773 din 24 august 2004, aprobată cu modificări prin Legea nr. 420/2004, publicată în Monitorul
Oficial al României, Partea I, nr. 993 din 28 octombrie 2004, dându-se textelor o nouă numerotare.
Legea contabilității nr. 82/1991 a mai fost republicată în Monitorul Oficial al României, Partea I, nr. 629 din 26 august 2002.

4

MONITORUL OFICIAL AL ROMÂNIEI, PARTEA I, Nr. 48/14.I.2005

Art. 5. — (1) Persoanele prevăzute la art. 1 au obligația
să conducă contabilitatea în partidă dublă și să
întocmească situații financiare anuale.
(2) Categoriile de persoane care pot ține contabilitatea
în partidă simplă se stabilesc prin ordin al ministrului
finanțelor publice.
(3) Pentru organizații patronale și sindicale, precum și
pentru alte categorii de organizații fără scop patrimonial,
care nu desfășoară activități economice, Ministerul
Finanțelor Publice aprobă un sistem simplificat de raportare
financiară, având în vedere și cerințele organismelor
europene de profil.
Art. 6. — (1) Orice operațiune economico-financiară
efectuată se consemnează în momentul efectuării ei într-un
document care stă la baza înregistrărilor în contabilitate,
dobândind astfel calitatea de document justificativ.
(2) Documentele justificative care stau la baza
înregistrărilor în contabilitate angajează răspunderea
persoanelor care le-au întocmit, vizat și aprobat, precum și
a celor care le-au înregistrat în contabilitate, după caz.
Art. 7. — (1) Persoanele prevăzute la art. 1 au obligația
să efectueze inventarierea generală a elementelor de activ
și de pasiv deținute la începutul activității, cel puțin o dată
pe an pe parcursul funcționării lor, în cazul fuziunii sau
încetării activității, precum și în alte situații prevăzute de
lege.
(2) Ministerul Finanțelor Publice poate aproba excepții
de la regula inventarierii anuale pentru unele bunuri cu
caracter special aflate în administrarea instituțiilor publice,
la propunerea ordonatorilor principali de credite.
(3) Rezultatul inventarierii se înregistrează în
contabilitate potrivit reglementărilor contabile aplicabile.
Art. 8. — (1) Evaluarea elementelor deținute cu ocazia
inventarierii și prezentarea acestora în situațiile financiare
anuale se fac potrivit normelor și reglementărilor contabile.
(2) Reevaluarea activelor imobilizate se face, cu
excepțiile prevăzute de reglementările legale, la valoarea
justă a acestora. Valoarea justă se determină pe baza
unor evaluări efectuate, de regulă, de evaluatori autorizați.
Art. 9. — (1) Documentele oficiale de prezentare a
situației economico-financiare a persoanelor prevăzute la
art. 1 sunt situațiile financiare anuale, stabilite potrivit legii,
care trebuie să ofere o imagine fidelă a poziției financiare,
performanței financiare și a celorlalte informații referitoare
la activitatea desfășurată.
(2) Pentru instituțiile publice documentul oficial de
prezentare a situației patrimoniului aflat în administrarea
statului și a unităților administrativ-teritoriale și a execuției
bugetului de venituri și cheltuieli este situația financiară
trimestrială și anuală.
(3) Societățile-mamă, definite astfel în reglementările
contabile aplicabile grupurilor de societăți, întocmesc și
prezintă și situații financiare anuale consolidate.
CAPITOLUL II
Organizarea și conducerea contabilității
Art. 10. — (1) Răspunderea pentru organizarea și
conducerea contabilității la persoanele prevăzute la art. 1
revine administratorului, ordonatorului de credite sau altei
persoane care are obligația gestionării unității respective.
(2) Persoanele prevăzute la art. 1 organizează și
conduc contabilitatea, de regulă, în compartimente distincte,
conduse de către directorul economic, contabilul-șef sau
altă persoană împuternicită să îndeplinească această
funcție. Aceste persoane trebuie să aibă studii economice
superioare și răspund împreună cu personalul din
subordine de organizarea și conducerea contabilității, în
condițiile legii.
(3) Contabilitatea poate fi organizată și condusă pe
bază de contracte de prestări de servicii în domeniul
contabilității, încheiate cu persoane fizice sau juridice

autorizate în condițiile Ordonanței Guvernului nr. 65/1994
privind organizarea activității de expertiză contabilă și a
contabililor autorizați, cu modificările și completările
ulterioare, care răspund, potrivit legii.
(4) La persoanele juridice la care contabilitatea nu este
organizată în compartimente distincte, care nu au personal
calificat încadrat, potrivit legii, sau contracte de prestări de
servicii în domeniul contabilității, încheiate cu persoane
fizice sau juridice autorizate în condițiile Ordonanței
Guvernului nr. 65/1994 și care au înregistrat o cifră de
afaceri anuală de până la echivalentul în lei a 50.000 euro,
răspunderea pentru ținerea contabilității, potrivit legii, revine
administratorului sau altei persoane care are obligația
gestionării unității respective.
(5) Instituțiile publice la care contabilitatea nu este
organizată în compartimente distincte sau care nu au
personal încadrat cu contract individual de muncă, potrivit
legii, pot încheia contracte de prestări de servicii, pentru
conducerea contabilității și întocmirea situațiilor financiare
trimestriale și anuale, cu societăți comerciale de expertiză
contabilă sau cu persoane fizice autorizate, conform legii.
Încheierea contractelor se face cu respectarea
reglementărilor privind achizițiile publice de bunuri și
servicii. Plata serviciilor respective se face din fonduri
publice cu această destinație.
Art. 11. — Deținerea, cu orice titlu, de bunuri materiale,
titluri de valoare, numerar și alte drepturi și obligații,
precum și efectuarea de operațiuni economice, fără să fie
înregistrate în contabilitate, sunt interzise.
Art. 12. — (1) Contabilitatea imobilizărilor se ține pe
categorii și pe fiecare obiect de evidență.
(2) Contabilitatea stocurilor se ține cantitativ și valoric
sau numai valoric, în condițiile stabilite de reglementările
legale.
Art. 13. — Înregistrarea în contabilitate a elementelor de
activ se face la costul de achiziție, de producție sau la
valoarea justă pentru alte intrări decât cele prin achiziție
sau producție, după caz.
Art. 14. — Creanțele și datoriile se înregistrează în
contabilitate la valoarea nominală.
Art. 15. — Valoarea acțiunilor emise sau a altor titluri,
precum și vărsămintele efectuate în contul capitalului
subscris se reflectă distinct în contabilitate.
Art. 16. — Contabilitatea clienților și furnizorilor, a
celorlalte creanțe și obligații se ține pe categorii, precum și
pe fiecare persoană fizică sau juridică.
Art. 17. — (1) Contabilitatea cheltuielilor se ține pe
feluri de cheltuieli, după natura sau destinația lor, după
caz.
(2) Contabilitatea veniturilor se ține pe feluri de venituri,
după natura sau sursa lor, după caz.
(3) Contabilitatea veniturilor și cheltuielilor bugetului
general consolidat se ține pe subdiviziunile clasificației
bugetare.
Art. 18. — (1) Contabilitatea instituțiilor publice asigură
înregistrarea plăților de casă și a cheltuielilor efective, pe
subdiviziunile clasificației bugetare, potrivit bugetului
aprobat.
(2) Pentru finanțarea cheltuielilor în limita prevederilor
din bugetele aprobate, instituțiile publice au obligația
organizării și conducerii evidenței angajamentelor bugetare
și legale în conformitate cu normele metodologice elaborate
de Ministerul Finanțelor Publice.
Art. 19. — (1) În contabilitate, profitul sau pierderea se
stabilește cumulat de la începutul exercițiului financiar.
Închiderea conturilor de venituri și cheltuieli se efectuează,
de regulă, la sfârșitul exercițiului financiar.
(2) Rezultatul definitiv al exercițiului financiar se
stabilește la închiderea acestuia.
(3) Repartizarea profitului se înregistrează în
contabilitate pe destinații, după aprobarea situațiilor
financiare anuale.

MONITORUL OFICIAL AL ROMÂNIEI, PARTEA I, Nr. 48/14.I.2005
(4) Pierderea contabilă reportată se acoperă din profitul
exercițiului financiar și cel reportat, din rezerve și capital
social, potrivit hotărârii adunării generale a acționarilor sau
asociaților.
(5) La instituțiile publice rezultatul execuției bugetare se
stabilește anual prin închiderea conturilor de cheltuieli
efective și a conturilor de surse din care au fost efectuate.
CAPITOLUL III
Registrele de contabilitate
Art. 20. — Registrele de contabilitate obligatorii sunt:
Registrul-jurnal, Registrul-inventar și Cartea mare.
Întocmirea, editarea și păstrarea registrelor de contabilitate
se efectuează conform normelor elaborate de Ministerul
Finanțelor Publice.
Art. 21. — Registrele de contabilitate se utilizează în
strictă concordanță cu destinația acestora și se prezintă în
mod ordonat și astfel completate încât să permită, în orice
moment, identificarea și controlul operațiunilor contabile
efectuate.
Art. 22. — Pentru verificarea înregistrării corecte în
contabilitate a operațiunilor efectuate se întocmește balanța
de verificare, cel puțin anual, la încheierea exercițiului
financiar, sau la termenele de întocmire a situațiilor
financiare periodice.
Art. 23. — Persoanele prevăzute la art. 1 care
utilizează sisteme informatice de prelucrare automată a
datelor au obligația să asigure prelucrarea datelor
înregistrate în contabilitate în conformitate cu normele
contabile aplicate, controlul și păstrarea acestora pe
suporturi tehnice.
Art. 24. — Înregistrarea în contabilitate a operațiunilor
determinate de fuziunea, divizarea sau încetarea, potrivit
legii, a activității persoanelor prevăzute la art. 1 se face pe
baza documentelor corespunzătoare întocmite în asemenea
situații.
Art. 25. — Registrul-jurnal, Registrul-inventar și Cartea
mare, precum și documentele justificative care stau la
baza înregistrărilor în contabilitatea financiară se păstrează
în arhiva persoanelor prevăzute la art. 1, timp de 10 ani,
cu începere de la data încheierii exercițiului financiar în
cursul căruia au fost întocmite, cu excepția statelor de
salarii, care se păstrează timp de 50 de ani.
Art. 26. — În caz de pierdere, sustragere sau distrugere
a unor documente contabile se vor lua măsuri de
reconstituire a acestora în termen de maximum 30 de zile
de la constatare, potrivit reglementărilor emise în acest
scop.
CAPITOLUL IV
Situații financiare anuale
Art. 27. — (1) Exercițiul financiar reprezintă perioada
pentru care trebuie întocmite situațiile financiare anuale și,
de regulă, coincide cu anul calendaristic.
(2) Durata exercițiului financiar este de 12 luni.
(3) Exercițiul financiar poate fi diferit de anul
calendaristic:
a) pentru sucursalele cu sediul în România, care aparțin
unei persoane juridice străine, cu excepția instituțiilor de
credit, entităților autorizate de Comisia Națională a Valorilor
Mobiliare și societăților de asigurare, dacă exercițiul
financiar diferă pentru societate;
b) pentru filialele consolidate ale societății-mamă,
precum și pentru filialele filialelor, cu excepția instituțiilor de
credit, entităților autorizate de Comisia Națională a Valorilor
Mobiliare și societăților de asigurare, dacă exercițiul
financiar diferă pentru societatea-mamă.
(4) Exercițiul financiar al unităților nou-înființate începe
la data înființării, potrivit legii.
(5) Exercițiul financiar al unei persoane juridice care se
lichidează începe la data încheierii exercițiului financiar

5

anterior și se încheie în ziua precedentă datei când începe
lichidarea. Perioada de lichidare este considerată un
exercițiu financiar, indiferent de durata sa.
(6) Situațiile financiare anuale consolidate ale unei
societăți-mamă se întocmesc pentru același exercițiu
financiar aplicabil situațiilor financiare anuale ale societățiimamă. Dacă exercițiul financiar al filialelor diferă de
exercițiul financiar aplicabil societății-mamă, situațiile
financiare anuale consolidate pot fi întocmite la o altă dată
pentru a ține cont de exercițiul financiar al majorității sau
al celor mai importante dintre societățile consolidate.
(7) Exercițiul financiar pentru instituțiile publice este anul
bugetar.
Art. 28. — (1) Persoanele prevăzute la art. 1 au
obligația să întocmească situații financiare anuale, inclusiv
în situația fuziunii, divizării sau încetării activității acestora,
în condițiile legii.
(2) Ministerul Finanțelor Publice poate stabili întocmirea
și depunerea situațiilor financiare și la alte perioade decât
anual, în cadrul exercițiului financiar.
(3) Pentru persoanele juridice care aplică reglementări
contabile conforme cu Standardele Internaționale de
Raportare Financiară situațiile financiare anuale se
compun din bilanț, cont de profit și pierdere, situația
modificărilor capitalului propriu, situația fluxurilor de
trezorerie, politici contabile și note explicative.
(4) Persoanele juridice care nu îndeplinesc criteriile
stabilite pentru aplicarea reglementărilor prevăzute la
alin. (3) aplică reglementări contabile conforme cu
directivele europene și întocmesc situații financiare anuale,
care se compun din bilanț, cont de profit și pierdere,
politici contabile și note explicative.
(5) Criteriile menționate la alin. (4) și categoriile de
persoane care aplică reglementările prevăzute la alin. (3)
și (4) se stabilesc prin ordin al ministrului finanțelor publice.
(6) Pentru persoanele juridice fără scop patrimonial
situațiile financiare anuale se compun din bilanț, contul
rezultatului exercițiului, politici contabile și note explicative.
(7) Situațiile financiare anuale constituie un tot unitar și
sunt însoțite de raportul administratorilor.
(8) Pentru sucursalele din România ale instituțiilor de
credit și ale altor instituții financiare cu sediul în străinătate,
instituțiile prevăzute la art. 4 alin. (3) stabilesc conținutul
situațiilor financiare anuale care trebuie publicate de aceste
sucursale. Instituțiile respective stabilesc și cerințele
referitoare la informațiile privind activitatea proprie a
sucursalelor, care trebuie publicate de sucursalele
respective în situația în care acestea nu sunt obligate să
publice situații financiare anuale referitoare la activitatea
proprie.
(9) Instituțiile publice întocmesc situații financiare
trimestriale și anuale, conform normelor elaborate de
Ministerul Finanțelor Publice.
Art. 29. — Raportul anual cuprinde situațiile financiare
anuale, raportul administratorilor, raportul de audit sau
raportul comisiei de cenzori, după caz, și propunerea de
distribuire a profitului sau de acoperire a pierderii contabile.
Art. 30. — Situațiile financiare anuale vor fi însoțite de
o declarație scrisă a persoanelor prevăzute la art. 10
alin. (1) prin care își asumă răspunderea pentru întocmirea
situațiilor financiare anuale și confirmă că:
a) politicile contabile utilizate la întocmirea situațiilor
financiare anuale sunt în conformitate cu reglementările
contabile aplicabile;
b) situațiile financiare anuale oferă o imagine fidelă a
poziției financiare, performanței financiare și a celorlalte
informații referitoare la activitatea desfășurată;
c) persoana juridică își desfășoară activitatea în condiții
de continuitate.
Art. 31. — O societate-mamă trebuie să întocmească
atât raport anual pentru propria activitate, cât și raport
anual consolidat.

6

MONITORUL OFICIAL AL ROMÂNIEI, PARTEA I, Nr. 48/14.I.2005

Art. 32. — (1) Obiectivul situațiilor financiare anuale
consolidate este de a oferi o imagine fidelă a poziției
financiare, performanței financiare și a celorlalte informații
referitoare la activitatea grupului, potrivit reglementărilor
contabile aplicabile.
(2) Situațiile financiare anuale consolidate constituie un
tot unitar. Acestea cuprind bilanțul consolidat, contul de
profit și pierdere consolidat, precum și celelalte
componente, respectiv informații referitoare la activitatea
grupului, potrivit reglementărilor contabile aplicabile, politici
contabile și note explicative la situațiile financiare anuale
consolidate, și vor fi făcute publice împreună cu situațiile
financiare anuale individuale ale societății-mamă.
Art. 33. — (1) Situațiile financiare anuale ale
persoanelor juridice prevăzute la art. 28 alin. (3) sunt
supuse auditului financiar, care se efectuează de către
auditori financiari, persoane fizice sau juridice autorizate,
potrivit legii.
(2) Sunt supuse, de asemenea, auditului financiar
situațiile financiare întocmite cu ocazia fuziunii, divizării sau
încetării activității persoanelor prevăzute la art. 28 alin. (3).
(3) Persoanele juridice prevăzute la art. 28 alin. (3) au
obligația auditării situațiilor financiare anuale pe perioada
premergătoare aplicării reglementărilor armonizate, în
condițiile stabilite de Ministerul Finanțelor Publice și
instituțiile prevăzute la art. 4 alin. (3), după caz.
(4) Criteriile în funcție de care situațiile financiare anuale
ale persoanelor juridice prevăzute la art. 28 alin. (4) sunt
supuse auditului financiar se stabilesc prin ordin al
ministrului finanțelor publice. Verificarea de către cenzori a
situațiilor financiare anuale se efectuează potrivit legii.
Art. 34. — (1) Persoanele juridice care organizează
contabilitatea în partidă dublă trebuie să publice situațiile
financiare anuale. Fac obiectul publicării situațiile financiare
anuale, raportul administratorilor și raportul de audit sau
raportul comisiei de cenzori, după caz. Aceste prevederi se
aplică și sucursalelor înregistrate în România, care aparțin
unor persoane juridice cu sediul în străinătate, precum și
societăților-mamă care întocmesc situații financiare
consolidate.
(2) Acționarii și angajații unei societăți au dreptul să se
informeze în legătură cu situațiile financiare anuale la
sediul social al societății sau al societății-mamă, fără nici o
discriminare.
(3) Situațiile financiare anuale se păstrează timp de
50 de ani.
(4) În caz de încetare a activității persoanelor prevăzute
la art. 1, situațiile financiare anuale, precum și registrele și
celelalte documente la care se referă art. 25 se predau la
arhivele statului, în conformitate cu prevederile legale în
materie.
Art. 35. — (1) Pentru asigurarea informațiilor destinate
sistemului instituțional al statului, un exemplar al situațiilor
financiare anuale se depune la direcția generală a
finanțelor publice județeană, respectiv a municipiului
București, sau, după caz, la Direcția generală de
administrare a marilor contribuabili, astfel:
a) persoanele prevăzute la art. 28 alin. (3), în termen
de 150 de zile de la încheierea exercițiului financiar;
b) persoanele prevăzute la art. 28 alin. (4) și (6), în
termen de 120 de zile de la încheierea exercițiului
financiar;
c) persoanele care, de la constituire, nu au desfășurat
activitate vor depune o declarație în acest sens, în termen
de 60 de zile de la încheierea exercițiului financiar.
Prevederile prezentului alineat se aplică până la data de
31 decembrie 2006, inclusiv pentru situațiile financiare
aferente exercițiului financiar al anului 2006.
(2) Instituțiile publice și celelalte persoane juridice, ai
căror conducători au calitatea de ordonator de credite,
depun un exemplar din situațiile financiare trimestriale și

anuale la organul ierarhic superior, la termenele stabilite de
acesta.
(3) Ministerele, celelalte organe de specialitate ale
administației publice centrale, alte autorități publice,
instituțiile publice autonome și unitățile administrativteritoriale, ai căror conducători au calitatea de ordonator
principal de credite, depun la Ministerul Finanțelor Publice
un exemplar din situațiile financiare trimestriale și anuale,
potrivit normelor și la termenele stabilite de acesta.
CAPITOLUL V
Contabilitatea trezoreriei statului și a instituțiilor publice
Art. 36. — (1) Contabilitatea trezoreriei statului se
organizează și funcționează pe principiul execuției de casă
și asigură înregistrarea operațiunilor de încasări și plăți în
conturi de venituri și cheltuieli deschise pe bugete,
ordonatori de credite și subdiviziunile clasificației bugetare
stabilite de Ministerul Finanțelor Publice.
(2) În contabilitatea trezoreriei statului se deschid, pe
seama ordonatorilor de credite, conturi distincte pentru
creditele deschise și repartizate și pentru cheltuielile
efectuate din bugetul de stat, bugetul asigurărilor sociale
de stat, bugetul Fondului național unic de asigurări sociale
de sănătate, bugetul asigurărilor pentru șomaj, bugetele
locale, precum și conturi de disponibilități din care se pot
efectua plăți.
(3) Contabilitatea trezoreriei statului asigură informații cu
privire la derularea execuției bugetare în condiții de
echilibru financiar, aprobată anual prin lege pentru fiecare
buget, precum și în limita disponibilităților aflate în conturi.
(4) În contabilitatea trezoreriei statului se reflectă, în
conturi distincte, împrumuturile de stat interne și externe
primite pentru finanțarea deficitelor bugetare, precum și
pentru alte acțiuni prevăzute de lege, plasamentele
financiare efectuate din contul curent general al trezoreriei
statului, precum și depozitele atrase de la instituțiile
financiare și de la persoane fizice.
(5) Contabilitatea trezoreriei statului se organizează în
cadrul Ministerului Finanțelor Publice și al unităților sale
subordonate și cuprinde operațiunile privind execuția de
casă a bugetului de stat, bugetului asigurărilor sociale de
stat, bugetului Fondului național unic de asigurări sociale
de sănătate, bugetului asigurărilor pentru șomaj și
bugetelor locale, gestiunea datoriei publice interne și
externe, precum și alte operațiuni financiare efectuate în
contul organelor administrației publice centrale și locale.
(6) Organizarea și conducerea contabilității trezoreriei
statului se efectuează potrivit normelor emise de Ministerul
Finanțelor Publice.
(7) Ministerele, celelalte organe de specialitate ale
administrației publice centrale, alte autorități publice,
instituțiile publice autonome, precum și instituțiile din
subordinea acestora, ai căror conducători au calitatea de
ordonator de credite, organizează și conduc contabilitatea
drepturilor constatate și a veniturilor încasate, precum și a
angajamentelor și a plăților efectuate, potrivit bugetului
aprobat.
Art. 37. — (1) Contabilitatea execuției bugetelor locale
se organizează și se conduce la nivelul unităților
administrativ-teritoriale, potrivit normelor metodologice emise
de Ministerul Finanțelor Publice și asigură înregistrarea
operațiunilor privind: drepturile constatate, veniturile
încasate, cheltuielile efectuate în executarea bugetelor
locale, precum și obligațiile cu termene legale de plată
până la data de 31 decembrie; evidența subvențiilor primite
de la bugetul de stat și de la celelalte bugete, precum și
a sumelor defalcate din bugetul de stat, potrivit legii;
gestiunea datoriei publice locale interne și externe;
stabilirea rezultatului execuției bugetelor locale prin
închiderea conturilor de venituri și cheltuieli.

MONITORUL OFICIAL AL ROMÂNIEI, PARTEA I, Nr. 48/14.I.2005
(2) Unitățile administrativ-teritoriale, instituțiile și serviciile
publice de subordonare locală, care au personalitate
juridică și ai căror conducători au calitatea de ordonator de
credite, organizează și conduc contabilitatea drepturilor
constatate și a veniturilor încasate, precum și a
angajamentelor și a plăților efectuate, potrivit bugetului
aprobat.
Art. 38. — (1) Contabilitatea execuției bugetului
asigurărilor sociale de stat se organizează și se conduce
în cadrul Ministerului Muncii, Solidarității Sociale și Familiei
și al unităților subordonate, potrivit normelor emise de
Ministerul Finanțelor Publice și asigură înregistrarea
operațiunilor privind: drepturile constatate, veniturile
încasate, cheltuielile efectuate în executarea bugetului
asigurărilor sociale de stat, precum și obligațiile cu termene
legale de plată până la data de 31 decembrie; evidența
subvențiilor primite de la bugetul de stat; stabilirea
rezultatului execuției bugetului asigurărilor sociale de stat
prin închiderea conturilor de venituri și cheltuieli.
(2) Instituțiile publice cu personalitate juridică, finanțate
din bugetul asigurărilor sociale de stat, ai căror conducători
au calitatea de ordonator de credite, organizează și conduc
contabilitatea drepturilor constatate și a veniturilor încasate,
precum și a angajamentelor și a plăților efectuate, potrivit
bugetului aprobat.
Art. 39. — (1) Ministerul Finanțelor Publice întocmește
anual bilanțul instituțiilor publice.
(2) Obiectul principal al bilanțului instituțiilor publice îl
constituie patrimoniul statului și al unităților administrativteritoriale, cuprinzând domeniul public și cel privat, inclusiv
solul, bogățiile naturale, zăcămintele și alte bunuri cu
potențial economic, evaluate în expresie bănească, după
metodologia stabilită de fiecare minister, autoritate a
administrației publice centrale sau locale, după caz.
(3) Evidența în unități fizice sau valorice, după caz, a
fondului funciar, fondului forestier, rezervelor de substanțe
minerale utile și a celorlalte resurse naturale ale solului și
subsolului se realizează de către unitățile care
administrează, exploatează și folosesc bunurile respective.
(4) La încheierea exercițiului financiar, în contabilitatea
trezoreriei statului se procedează la încheierea execuției
bugetare potrivit normelor metodologice emise de Ministerul
Finanțelor Publice, după cum urmează:
a) încheierea execuției bugetului de stat se efectuează
de către unitățile teritoriale ale trezoreriei statului;
b) încheierea execuției bugetului asigurărilor sociale de
stat se efectuează de către unitățile Ministerului Muncii,
Solidarității Sociale și Familiei;
c) încheierea execuției bugetelor locale se efectuează
de ordonatorii principali de credite ai bugetelor locale.
(5) Ministerul Finanțelor Publice întocmește trimestrial și
anual bilanțul general al trezoreriei statului, în structura
stabilită de acesta, care se aprobă în condițiile legii.
Art. 40. — Bilanțul anual al instituțiilor publice, în
structura stabilită de Ministerul Finanțelor Publice, se
prezintă Guvernului o dată cu contul general anual de
execuție a bugetului de stat.
CAPITOLUL VI
Contravenții și infracțiuni
Art. 41. — Constituie contravenții la prevederile
prezentei legi următoarele fapte, dacă nu sunt săvârșite în
astfel de condiții încât, potrivit legii, să fie considerate
infracțiuni:
1. deținerea, cu orice titlu, de bunuri materiale, titluri de
valoare, numerar și alte drepturi și obligații, precum și

7

efectuarea de operațiuni economice, fără să fie înregistrate
în contabilitate;
2. nerespectarea reglementărilor emise de Ministerul
Finanțelor Publice cu privire la:
a) utilizarea și ținerea registrelor de contabilitate;
b) întocmirea și utilizarea documentelor justificative și
contabile pentru toate operațiunile efectuate, înregistrarea în
contabilitate a acestora în perioada la care se referă,
păstrarea și arhivarea acestora, precum și reconstituirea
documentelor pierdute, sustrase sau distruse;
c) efectuarea inventarierii;
d) întocmirea și auditarea situațiilor financiare anuale;
e) întocmirea și depunerea situațiilor financiare periodice
stabilite potrivit legii;
f) nedepunerea declarației din care să rezulte că
persoanele prevăzute la art. 1 nu au desfășurat activitate;
g) publicarea situațiilor financiare anuale, potrivit legii.
3. prezentarea de situații financiare care conțin date
eronate sau necorelate, inclusiv cu privire la identificarea
persoanei raportoare.
Art. 42. — (1) Contravenția prevăzută la art. 41 pct. 2
lit. g) se sancționează cu amendă de la 20.000.000 lei la
300.000.000 lei, cea prevăzută la pct. 1, cu amendă de la
10.000.000 lei la 100.000.000 lei, cele prevăzute la pct. 2
lit. c) și d), cu amendă de la 4.000.000 lei la 50.000.000 lei,
cele prevăzute la pct. 2 lit. a) și b), cu amendă de la
3.000.000 lei la 40.000.000 lei, cea prevăzută la pct. 2
lit. e), cu amendă de la 5.000.000 lei la 15.000.000 lei,
cea prevăzută la pct. 3, cu amendă de la 2.000.000 lei la
10.000.000 lei, iar cea prevăzută la pct. 2 lit. f), cu
amendă de la 1.000.000 lei la 2.000.000 lei. Criteriile în
funcție de care se stabilește nivelul amenzii se corelează
cu nivelul cifrei de afaceri.
(2) Amenda pentru neîndeplinirea obligației prevăzute la
art. 41 pct. 2 lit. e) este de la 10.000.000 lei la 30.000.000 lei,
dacă perioada de întârziere pentru întocmirea și depunerea
situațiilor financiare periodice este cuprinsă între 15 și
30 de zile lucrătoare, și de la 15.000.000 lei la 45.000.000 lei,
dacă perioada de întârziere depășește 30 de zile
lucrătoare.
(3) Guvernul, la propunerea Ministerului Finanțelor
Publice, poate modifica nivelul amenzilor prevăzute la
alin. (1) în funcție de rata inflației.
(4) Constatarea contravențiilor și aplicarea sancțiunilor
se fac de persoanele cu atribuții de control financiar și de
alte persoane anume împuternicite de Ministerul Finanțelor
Publice.
(5) Amenzile contravenționale prevăzute la alin. (1)
și (2) se suportă de persoanele vinovate.
(6) Contravențiilor prevăzute la art. 41 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor*).
Art. 43. — Efectuarea cu știință de înregistrări inexacte,
precum și omisiunea cu știință a înregistrărilor în
contabilitate, având drept consecință denaturarea veniturilor,
cheltuielilor, rezultatelor financiare, precum și a elementelor
de activ și de pasiv ce se reflectă în bilanț, constituie
infracțiunea de fals intelectual și se pedepsește conform
legii.
CAPITOLUL VII
Dispoziții tranzitorii și finale
Art. 44. — (1) În termen de 6 luni de la intrarea în
vigoare a prezentei legi Ministerul Finanțelor Publice va
elabora normele și reglementările contabile simplificate,
armonizate cu directivele europene**).

*) Ordonanța Guvernului nr. 2/2001 a fost aprobată și modificată prin Legea nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările ulterioare.
**) A se vedea Ordinul ministrului finanțelor publice nr. 306/2002 pentru aprobarea Reglementărilor contabile simplificate, armonizate cu
directivele europene, publicat în Monitorul Oficial al României, Partea I, nr. 279 și nr. 279 bis din 25 aprilie 2002, reglementări care se aplică începând
cu data de 1 ianuarie 2003.

8

MONITORUL OFICIAL AL ROMÂNIEI, PARTEA I, Nr. 48/14.I.2005

(2) Ministerul Finanțelor Publice și instituțiile prevăzute
la art. 4 alin. (3) din prezenta lege vor elabora și vor
actualiza permanent reglementările contabile aplicabile
persoanelor prevăzute la art. 1.
Art. 45. — Ministerul Finanțelor Publice exercită
controlul asupra modului în care se aplică prevederile
prezentei legi.
Art. 46. — Prezenta lege intră în vigoare la data de
1 ianuarie 1992*).
Art. 47. — Prevederile prezentei legi se aplică și
subunităților fără personalitate juridică, cu sediul în
străinătate, ce aparțin persoanelor prevăzute la art. 1, cu
sediul sau domiciliul în România, cât și subunităților cu
sediul în România, ce aparțin unor persoane juridice ori
fizice cu sediul sau domiciliul în străinătate.
Art. 48. — Pentru dezvoltarea cadrului instituțional în
domeniul contabilității și al profesiei contabile, se
reorganizează Colegiul Consultativ al Contabilității. Modul
de organizare și funcționare, atribuțiile și sursele de
finanțare ale acestuia se stabilesc prin Regulamentul de
organizare și funcționare a Colegiului Consultativ al
Contabilității, care se aprobă prin hotărâre a Guvernului, ce
va fi promovată până la data de 31 martie 2005.
Art. 49. — Pe data intrării în vigoare a prezentei legi
se abrogă:
— Decretul nr. 375/1956 privind reconstituirea actelor,
documentelor și evidențelor cu conținut financiar pierdute,
sustrase sau distruse, publicat în Buletinul Oficial nr. 22
din 4 august 1956;
— Hotărârea nr. 1.885 din 28 decembrie 1970 cu
privire la organizarea și conducerea contabilității, atribuțiile
și răspunderile conducătorului compartimentului financiarcontabil, publicată în Buletinul Oficial nr. 156 din
29 decembrie 1970;
— Hotărârea nr. 1.533/1973 privind formularele cu regim
special, publicată în Buletinul Oficial nr. 189 din
2 decembrie 1973;
— Hotărârea nr. 1.116/1975 privind îmbunătățirea
analizei pe bază de bilanț, creșterea operativității și calității
informațiilor cu privire la rezultatele economico-financiare
ale unităților socialiste de stat, publicată în Buletinul Oficial
nr. 127 din 5 decembrie 1975;
— Hotărârea Guvernului nr. 252/1996 privind regimul
diferențelor de curs valutar aferente capitalului social în

devize și alte operațiuni aplicabile începând cu bilanțul
contabil cu termen de depunere până la 15 aprilie 1996,
publicată în Monitorul Oficial al României, Partea I, nr. 75
din 11 aprilie 1996, cu modificările ulterioare;
— Hotărârea Guvernului nr. 483/1996 privind prestarea
serviciilor în domeniul contabilității, verificarea și certificarea
bilanțului contabil în baza prevederilor Legii contabilității
nr. 82/1991, publicată în Monitorul Oficial al României,
Partea I, nr. 137 din 2 iulie 1996, cu modificările ulterioare;
— Hotărârea Guvernului nr. 22/1998 privind unele
măsuri pentru reflectarea în contabilitatea agenților
economici a unor operațiuni economico-financiare, publicată
în Monitorul Oficial al României, Partea I, nr. 34 din
29 ianuarie 1998;
— orice alte dispoziții contrare prevederilor prezentei
legi.
N O T Ă:

Reproducem mai jos prevederile art. II și ale art. III din
Ordonanța Guvernului nr. 70/2004 pentru modificarea și
completarea Legii contabilității nr. 82/1991, aprobată cu
modificări prin Legea nr. 420/2004, care nu sunt
încorporate în textul republicat al Legii nr. 82/1991:
îArt. II. — Reglementările contabile emise anterior în
temeiul Legii contabilității nr. 82/1991, republicată, aplicabile
fiecărei categorii de entități, sunt în vigoare până la data
de 31 decembrie 2005. Situațiile financiare anuale se
întocmesc conform acestor reglementări și se depun la
unitățile teritoriale ale Ministerului Finanțelor Publice, în
termenele prevăzute la art. 29 alin. (1) din Legea
nr. 82/1991, republicată, cu modificările și completările
ulterioare.**)
Art. III. — Prezenta ordonanță intră în vigoare la data
de 1 ianuarie 2005, cu următoarele excepții:
— prevederile art. 2 alin. (1 1 ) lit. c) și d), art. 26
alin. (3) și (4), ale art. 263 și 264 din Legea nr. 82/1991,
republicată, cu modificările și completările ulterioare, care
intră în vigoare la data de 1 ianuarie 2006;
— prevederile art. 25 1 alin. (3) și (6) din Legea
nr. 82/1991, republicată, cu modificările și completările
ulterioare, care intră în vigoare la data de 1 ianuarie
2007.***)“.

*) A se vedea și datele de intrare în vigoare a actelor normative modificatoare.
**) Art. 29 alin. (1) a devenit, în forma republicată, art. 35 alin. (1).
***) Art. 2 alin. (11) lit. c) și d), art. 26 alin. (3) și (4), art. 263, art. 264, art. 251 alin. (3) și (6) au devenit, în forma republicată, art. 2
alin. (2) lit. c) și d), art. 28 alin. (3) și (4), art. 31, art. 32, art. 27 alin. (3) și (6).

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 48/14.I.2005 conține 8 pagini.

Prețul de vânzare 5.500 lei

ISSN 1453—4495

