PARTEA

Anul 173 (XVII) — Nr. 321

I

LEGI, DECRETE, HOTĂRÂRI ȘI ALTE ACTE

Vineri, 15 aprilie 2005

SUMAR

Nr.

Pagina
DECRETE

245.
246.

— Decret pentru eliberarea din funcție a unui
magistrat.....................................................................

1

— Decret pentru eliberarea din funcție a unui
magistrat.....................................................................

2

Pagina
monedă națională și în euro și a ratei dobânzii
penalizatoare pentru deficitele de rezerve minime
obligatorii în monedă națională ................................

— Circulară privind modificarea ratelor dobânzilor
plătite pentru rezervele minime obligatorii în

DECRETE
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 109
din 23 martie 2005,
Președintele României

d e c r e t e a z ă:

Articol unic. — Doamna Dinu Virginia, procuror la Parchetul de pe
lângă Înalta Curte de Casație și Justiție, se eliberează din funcția de
magistrat ca urmare a pensionării.
PREȘEDINTELE ROMÂNIEI

TRAIAN BĂSESCU
București, 12 aprilie 2005.
Nr. 245.

2

ACTE ALE COMISIEI DE SUPRAVEGHERE A
ASIGURĂRILOR
3.104. — Ordin al președintelui Comisiei de Supraveghere
a Asigurărilor pentru aprobarea Normelor privind
constituirea, administrarea și utilizarea Fondului de
garantare ....................................................................

ACTE ALE BĂNCII NAȚIONALE A ROMÂNIEI
13.

Nr.

3–8

2

MONITORUL OFICIAL AL ROMÂNIEI, PARTEA I, Nr. 321/15.IV.2005
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 109
din 23 martie 2005,
Președintele României

d e c r e t e a z ă:

Articol unic. — Domnul Pop Ioan, procuror la Parchetul de pe lângă
Tribunalul Bistrița-Năsăud, se eliberează din funcția de magistrat ca urmare
a pensionării.
PREȘEDINTELE ROMÂNIEI

TRAIAN BĂSESCU
București, 12 aprilie 2005.
Nr. 246.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind modificarea ratelor dobânzilor plătite pentru rezervele minime obligatorii în monedă
națională și în euro și a ratei dobânzii penalizatoare pentru deficitele de rezerve minime obligatorii
în monedă națională
În baza dispozițiilor art. 5 și 8 din Legea nr. 312/2004 privind Statutul Băncii Naționale a României, în aplicarea
prevederilor Regulamentului nr. 6/2002 privind regimul rezervelor minime obligatorii, cu modificările și completările
ulterioare,
în temeiul art. 48 din Legea nr. 312/2004,
Banca Națională a României emite prezenta circulară.
Articol unic. — Începând cu perioada de aplicare
24 aprilie—23 mai 2005, următoarele rate ale dobânzilor
practicate de Banca Națională a României pentru rezervele
minime obligatorii se stabilesc astfel:
a) rata dobânzii plătită pentru rezervele minime
obligatorii constituite în monedă națională: 2% pe an;

b) rata dobânzii plătită pentru rezervele minime
obligatorii constituite în euro: 0,70% pe an;
c) rata dobânzii penalizatoare pentru deficitele de
rezerve minime obligatorii în monedă națională:
30% pe an.

Președintele Consiliului de administrație al Băncii Naționale a României,
Mugur Constantin Isărescu

București, 11 aprilie 2005.
Nr. 13.

MONITORUL OFICIAL AL ROMÂNIEI, PARTEA I, Nr. 321/15.IV.2005

3

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru aprobarea Normelor privind constituirea, administrarea și utilizarea Fondului de garantare
În temeiul prevederilor art. 4 alin. (26) și (27) din Legea nr. 32/2000 privind societățile de asigurare și
supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 13 aprilie 2005, prin care s-au
adoptat Normele privind constituirea, administrarea și utilizarea Fondului de garantare,
președintele Comisiei de Supraveghere a Asigurărilor emite următorul ordin:
Art. 1. — Se aprobă Normele privind constituirea,
administrarea și utilizarea Fondului de garantare, cuprinse
în anexa care face parte integrantă din prezentul ordin.
Art. 2. — La intrarea în vigoare a prezentului ordin își
încetează aplicabilitatea Ordinul ministrului finanțelor publice
nr. 1.998/1996 pentru aprobarea Normelor privind
constituirea, utilizarea și gestionarea Fondului special pentru

protejarea asiguraților, publicat în Monitorul Oficial al
României, Partea I, nr. 267 din 29 octombrie 1996.
Art. 3. — Departamentul Fond garantare din cadrul
Comisiei de Supraveghere a Asigurărilor va lua măsuri
pentru ducerea la îndeplinire a prevederilor prezentului
ordin.

Președintele Comisiei de Supraveghere a Asigurărilor,
Nicolae Eugen Crișan
București, 13 aprilie 2005.
Nr. 3.104.
ANEXĂ

NORME
privind constituirea, administrarea și utilizarea Fondului de garantare
I. Constituirea și destinația Fondului de garantare
Art. 1. — (1) Prezentele norme reglementează
procedurile de constituire, de administrare și de utilizare a
Fondului de garantare prevăzut la art. 60 din Legea
nr. 136/1995 privind asigurările și reasigurările în România,
cu modificările și completările ulterioare, precum și
procedurile specifice de plată a sumelor cuvenite creditorilor
de asigurări, conform dispozițiilor Legii nr. 503/2004 privind
redresarea financiară și falimentul societăților de asigurare.
(2) Fondul de garantare, denumit în continuare Fond, se
constituie în conformitate cu prevederile art. 60 din Legea
nr. 136/1995, cu modificările și completările ulterioare.
Art. 2. — Fondul se constituie din următoarele surse
financiare:
a) sume datorate de asigurători cu titlu de contribuții la
constituirea și menținerea Fondului, pentru asigurările
generale, conform art. 60 din Legea nr. 136/1995, cu
modificările și completările ulterioare;
b) sume datorate de asigurători cu titlu de contribuții la
constituirea și menținerea Fondului, pentru asigurările de
viață, conform art. 60 din Legea nr. 136/1995, cu
modificările și completările ulterioare;
c) sume datorate de asigurători cu titlu de dobânzi și
penalități de întârziere pentru neplata la termenul de
scadență a contribuției legale, conform art. 62 din Legea
nr. 136/1995, cu modificările și completările ulterioare;
d) sume rezultate din fructificarea disponibilităților
Fondului, conform art. 60 alin. 3 din Legea nr. 136/1995,
cu modificările și completările ulterioare;
e) sume obținute în urma exercitării acțiunilor în regres,
precum și din recuperarea creanțelor Fondului în cadrul
unor proceduri de urmărire și încasare silită sau de
faliment, pentru valorificarea creanțelor Fondului, conform
art. 61 1 alineatul final din Legea nr. 136/1995, cu
modificările și completările ulterioare, și art. 27 din Legea
nr. 503/2004;
f) orice alte sume din alte surse (donații, sponsorizări
etc.), potrivit reglementărilor legale în vigoare.
Art. 3. — (1) Calculul sumelor datorate cu titlu de
contribuție la constituirea Fondului se efectuează de

asigurători separat pentru asigurările generale și, respectiv,
pentru asigurările de viață, pe baza evidențelor contabile
lunare, după cum urmează: la suma totală a primelor brute
încasate din activitatea de asigurare directă și din
coasigurare se aplică o cotă procentuală, potrivit art. 60
alin. 2 din Legea nr. 136/1995, cu modificările și
completările ulterioare, obținându-se suma cuvenită
Fondului.
(2) Primele brute de asigurare încasate se determină
astfel: la rulajul creditor al contului 401 îDecontări privind
primele de asigurare“ se adaugă rulajul creditor al contului
405 îDecontări privind operațiunile de coasigurare“,
diminuate cu rulajul debitor al contului 402 îPrime anulate
și de restituit“. Asigurătorii care au evidențiat în contabilitate
sumele încasate de la potențialii asigurați în creditul
contului 474 îVenituri înregistrate în avans“, iar la intrarea
în vigoare a contractului de asigurare au debitat direct
contul 474 îVenituri înregistrate în avans“ prin contul
701 îVenituri din prime brute subscrise privind asigurările
de viață directe“ și/sau prin contul 702 îVenituri din prime
brute subscrise privind asigurările generale directe“, la baza
de calcul a Fondului vor adăuga și rulajul debitor al
contului 474, aferent acestor sume.
(3) În contabilitatea asigurătorilor constituirea Fondului se
reflectă în debitul contului 643 îCheltuieli cu alte impozite,
taxe și vărsăminte asimilate“, respectiv 6431 îCheltuieli cu
alte impozite, taxe și vărsăminte asimilate privind asigurările
de viață“ și 6432 îCheltuieli cu alte impozite, taxe și
vărsăminte asimilate privind asigurările generale“, prin
creditul contului 443 îFonduri speciale privind activitatea de
asigurări“, respectiv 4431 îFonduri speciale privind
activitatea de asigurări de viață“ și 4432 îFonduri speciale
privind activitatea de asigurări generale“.
(4) Cota procentuală prevăzută la alin. (1) se stabilește
prin norme de către Comisia de Supraveghere a
Asigurărilor, separat pentru asigurări generale și asigurări
de viață, care se pun în aplicare prin ordin al președintelui
acesteia, și se publică în Monitorul Oficial al României,
Partea I, în conformitate cu prevederile art. 9 din Legea

4

MONITORUL OFICIAL AL ROMÂNIEI, PARTEA I, Nr. 321/15.IV.2005

nr. 32/2000 privind societățile de asigurare și supravegherea
asigurărilor, cu modificările și completările ulterioare.
Art. 4. — (1) Contribuția datorată de asigurători la Fond
se achită lunar, în moneda națională — leu, până la data
de 25 inclusiv a lunii curente pentru luna expirată, în
următoarele conturi deschise la Trezoreria Statului pe
seama Comisiei de Supraveghere a Asigurărilor:
— 50250114045240 îDisponibil din venituri proprii
aferente Fondului de garantare pentru asigurările de viață“;
— 50250214045240 îDisponibil din venituri proprii
aferente Fondului de garantare pentru asigurările generale“.
(2) Pentru neachitarea la termen a sumelor destinate
Fondului, asigurătorii datorează dobânzi și/sau penalități de
întârziere, conform prevederilor art. 62 din Legea
nr. 136/1995, cu modificările și completările ulterioare.
Dobânzile și penalitățile de întârziere se evidențiază
separat pe ordinul de plată prin care se achită contribuția
și se virează în contul Fondului.
Art. 5. — (1) Asigurătorii sunt obligați să întocmească
și să transmită lunar Comisiei de Supraveghere a
Asigurărilor, până la data de 25 inclusiv a lunii curente
pentru luna expirată, raportări privind modul de constituire
și virare a contribuției la Fond, separat pentru asigurări
generale și asigurări de viață, conform art. 20 alin. (3)
lit. e) din Legea nr. 32/2000, cu modificările și completările
ulterioare, potrivit anexei nr. 1 la prezentele norme.
(2) Datele și/sau informațiile conținute în raportările
lunare se stabilesc conform prevederilor art. 3. O dată cu
transmiterea raportărilor asigurătorii anexează în mod
obligatoriu o declarație pe propria răspundere, dată sub
semnătură reprezentantului legal al acestora, sub
sancțiunile prevăzute de Codul penal pentru infracțiunile de
înșelăciune și/sau de fals în declarații, prin care se atestă
că datele și/sau informațiile transmise sunt reale, corecte și
complete.
Art. 6. — (1) Fondul are ca destinație plata
indemnizațiilor/despăgubirilor rezultate din contractele de
asigurare facultative și obligatorii încheiate, în condițiile
legii, cu asigurătorul față de care s-a constatat starea de
insolvabilitate, în limita disponibilităților existente în conturile
Fondului la momentul plății.
(2) În cazul contractelor de asigurare, altele decât cele
de asigurare de viață, plata indemnizațiilor/despăgubirilor de
la Fond se face numai în condițiile producerii riscurilor
asigurate cuprinse în contractele de asigurare respective.
Art. 7. — Reprezentarea Fondului în fața autorităților
publice, a instanțelor judecătorești, a organelor judiciare
și/sau a oricăror alte persoane fizice și/sau juridice, după
caz, se face de către Comisia de Supraveghere a
Asigurărilor, în calitate de administrator al Fondului, prin
departamentul specializat prevăzut la art. 9 alin. (1).
Art. 8. — Asigurătorii pot efectua operațiuni de
regularizare și/sau de compensare a sumelor virate la
Fond, pe baza documentelor justificative, cu aprobarea
prealabilă a administratorului Fondului.
II. Administrația și structura bugetului de venituri și
cheltuieli ale Fondului
Art. 9. — (1) Administrarea și gestionarea Fondului se
efectuează de către Comisia de Supraveghere a
Asigurărilor, denumită în continuare administratorul Fondului,
conform art. 60 alin. 2 din Legea nr. 136/1995, cu
modificările și completările ulterioare, și art. 45 alin. (4) din
Legea nr. 32/2000, cu modificările și completările ulterioare,
printr-un departament specializat, ale cărui structură și
regulament de organizare și funcționare sunt stabilite prin
hotărâre a Consiliului Comisiei de Supraveghere a
Asigurărilor.
(2) Consiliul Comisiei de Supraveghere a Asigurărilor
poate delega unuia sau mai multora dintre membrii săi o
parte din atribuțiile privind administrarea, gestionarea și
reprezentarea Fondului.

(3) Departamentul specializat prevăzut la alin. (1)
procedează la verificarea dosarelor de daună și a
creanțelor de asigurări înregistrate în evidențele
administratorului Fondului, potrivit legii, și întocmește listele
creditorilor de asigurări îndreptățiți la primirea sumelor
cuvenite de la Fond. Listele creditorilor se înaintează, cu
propunerea de aprobare, comisiei speciale prevăzute la
art. 23 alin. (2) din Legea nr. 503/2004. În vederea
aprobării, comisia specială poate verifica prin sondaj
dosarele de daună și creanțele de asigurări prevăzute în
listele creditorilor și, în toate cazurile în care consideră că
este necesar, poate dispune reverificarea de către
departament a dosarelor de daună și/sau a creanțelor
respective. Dosarele de daună se verifică, în vederea
întocmirii listelor creditorilor de asigurări, de către serviciile
constituite în cadrul departamentului specializat și se
semnează, cu mențiunea îbun de plată“, de către
conducătorii Direcției plăți despăgubiri și, respectiv, Direcției
economice din cadrul departamentului.
(4) După aprobarea listelor propuse de departamentul
specializat, conform alin. (3), comisia specială publică
listele creditorilor de asigurări ale căror creanțe certe,
lichide și exigibile urmează a fi plătite de la Fond.
Art. 10. — (1) Dacă disponibilitățile Fondului nu sunt
suficiente pentru acoperirea plăților, acestea vor fi onorate
pe măsura alimentării Fondului cu resursele prevăzute de
lege, într-o perioadă de cel mult 3 ani de la data rămânerii
irevocabile a hotărârii judecătorești privind deschiderea
procedurii de faliment a asigurătorului debitor.
(2) În cazul în care disponibilitățile Fondului nu sunt
suficiente, Comisia de Supraveghere a Asigurărilor poate
majora oricând în timpul anului, până la 10%, cota
prevăzută la art. 60 alin. 2 din Legea nr. 136/1995, cu
modificările și completările ulterioare.
Art. 11. — (1) Bugetul de venituri și cheltuieli al
Fondului cuprinde:
— la partea de venituri, structura surselor financiare de
constituire a Fondului, conform art. 2;
— la partea de cheltuieli, volumul cheltuielilor pentru
plata indemnizațiilor/despăgubirilor cuvenite creditorilor de
asigurări conform legii și prezentelor norme, precum și
cheltuielile de constituire, administrare și utilizare a
Fondului, separat pe cele două categorii de asigurări,
respectiv asigurări generale și de viață. În cadrul
cheltuielilor de constituire, administrare și utilizare a
Fondului se includ și cheltuielile ocazionate de
achiziționarea/dobândirea/utilizarea, în condițiile legii, a unor
bunuri, a unor spații de depozitare a arhivelor
administratorului Fondului și/sau a unor sedii de lucru ale
acestuia, după caz.
(2) Bugetul de venituri și cheltuieli al Fondului se
aprobă de către Consiliul Comisiei de Supraveghere a
Asigurărilor.
Art. 12. — Organizarea și conducerea evidenței
contabile a Fondului se fac potrivit dispozițiilor Legii
contabilității nr. 82/1991, republicată, și ale reglementărilor
legale în vigoare în materie.
Art. 13. — (1) Disponibilitățile Fondului se fructifică
potrivit art. 60 alin. 3 din Legea nr. 136/1995, cu
modificările și completările ulterioare.
(2) La finele anului financiar, excedentul bugetului de
venituri și cheltuieli al Fondului se reportează în anul
următor cu aceeași destinație.
III. Procedura și condițiile de efectuare a plăților din
disponibilitățile Fondului
Art. 14. — După data rămânerii irevocabile a hotărârii
de deschidere a procedurii de faliment împotriva societății
de asigurare debitoare, administratorul Fondului este în
drept să efectueze plăți din disponibilitățile acestui fond, în
vederea achitării sumelor cuvenite creditorilor de asigurări,
în condițiile prevederilor Legii nr. 503/2004 și ale
prezentelor norme.

MONITORUL OFICIAL AL ROMÂNIEI, PARTEA I, Nr. 321/15.IV.2005
Art. 15. — (1) Indemnizațiile/despăgubirile se acordă
persoanelor fizice sau juridice care au calitatea de asigurat,
beneficiar sau terță persoană păgubită, denumite în
continuare creditori de asigurări, potrivit condițiilor
contractelor de asigurare încheiate cu asigurătorul declarat
în stare de insolvabilitate potrivit legii.
(2) Creditorii de asigurări prevăzuți la alin. (1)
îndreptățiți să solicite plata și, respectiv, să primească
sume din disponibilitățile Fondului sunt, după caz:
a) persoana asigurată (asiguratul) — orice persoană
fizică sau juridică aflată în raporturi juridice cu societatea
de asigurare debitoare prin încheierea contractului de
asigurare, având calitatea (și) de parte contractantă;
b) beneficiarul asigurării — terța persoană căreia, în
baza legii sau a contractului de asigurare, societatea de
asigurare debitoare urmează să-i achite sumele cuvenite ca
urmare a realizării evenimentului prevăzut în contract (caz
asigurat);
c) terța persoană păgubită (în cazul asigurării de
răspundere civilă) — persoana fizică sau juridică
prejudiciată prin atingerea adusă bunurilor ori sănătății sale
și față de care persoana asigurată este obligată, potrivit
legii, la repararea prejudiciului în condițiile stabilirii
răspunderii civile delictuale a acesteia. Prin terță persoană
păgubită se înțelege, de asemenea, orice persoană fizică
sau juridică prejudiciată prin nerespectarea condițiilor de
asigurare ale contractelor, a cărei calitate de creditor de
asigurări a fost stabilită în temeiul subrogației acesteia în
drepturile creditorului prin plata creanței de asigurări ori,
după caz, în temeiul unei hotărâri judecătorești irevocabile.
În această noțiune se încadrează, după caz, și asigurătorii
care fac dovada efectuării plății despăgubirilor în baza unui
contract de asigurare facultativ, subrogându-se astfel în
drepturile terțelor persoane păgubite conform art. 22 din
Legea nr. 136/1995, cu modificările și completările
ulterioare, precum și Biroul Asigurătorilor de Autovehicule
din România care a efectuat plăți din fondul de compensare
(Fondul comun Carte Verde) cu titlu de despăgubiri pentru
pagube produse de asigurații de răspundere civilă Carte
Verde ai asiguraților societății de asigurare debitoare aflate
în stare de insolvabilitate, în îndeplinirea obligațiilor asumate
în acest sens prin statut și prin Convenția Tip Interbirouri.
(3) În sensul prezentelor norme sunt asimilate terțelor
persoane păgubite prevăzute la alin. (2) lit. c) și unitățile
service specializate în activitatea de reparație a
autovehiculelor de producție internă și/sau de producție
externă, agreate de societatea de asigurare debitoare prin
convenții încheiate în acest sens, care fac dovada primirii
unei confirmări de plată din partea asigurătorului cu privire
la plata sumelor datorate persoanelor păgubite prin
accidente auto.
Art. 16. — Administratorul Fondului poate efectua plata
indemnizațiilor/despăgubirilor reprezentând următoarele:
a) sume cuvenite cu titlu de creanțe de asigurări care
sunt certe, lichide și exigibile și care sunt înregistrate sub
acest titlu în lista creditorilor publicată de administratorul
Fondului, conform art. 23 alin. (3) din Legea nr. 503/2004;
b) sume cuvenite cu titlu de creanțe de asigurări care
sunt acceptate la plată prin decizie a administratorului
Fondului, emisă în condițiile prevăzute la art. 24 alin. (1)—(5)
și la art. 25 alin. (1) și (4) din Legea nr. 503/2004, și care
sunt înregistrate sub acest titlu în lista creditorilor publicată
conform art. 24 alin. (6) din aceeași lege;
c) sume cuvenite cu titlu de creanțe de asigurări care
reprezintă prime de asigurare sau sume cuvenite
asiguraților, după caz, prevăzute la art. 25 alin. (2) și (3)
din Legea nr. 503/2004.
Art. 17. — Creditorilor de asigurări prevăzuți la art. 15,
care au încasat indemnizațiile/despăgubirile cuvenite de la
Fond potrivit art. 16, li se interzice să solicite valorificarea
creanțelor de asigurări în cadrul procedurii falimentului
societății de asigurare debitoare, conform art. 48 alin. (2)
din Legea nr. 503/2004.

5

Art. 18. — (1) Plățile din disponibilitățile Fondului către
creditorii de asigurări se fac integral, în ordinea înregistrării
creanțelor și în cuantumul prevăzut în listele aprobate
publicate de administratorul Fondului conform art. 23
alin. (3), art. 24 alin. (6) și art. 25 din Legea nr. 503/2004.
(2) Plata sumelor cuvenite creditorilor de asigurări din
disponibilitățile Fondului se face de către administratorul
Fondului, prin departamentul specializat prevăzut la art. 9
alin. (1), în limita resurselor disponibile la data efectuării
plății și în condițiile art. 10 alin. (1), pe baza unei cereri de
plată tip prevăzute în anexa nr. 2 la prezentele norme.
Cererea se transmite administratorului Fondului în termen
de cel mult 60 de zile de la data publicării listelor, sub
sancțiunea respingerii acesteia ca tardivă.
(3) Plățile de la Fond se fac în moneda națională —
leu, iar în cazul creanțelor în valută, echivalentul în lei se
calculează prin utilizarea cursului de referință față de
valutele respective, stabilit de Banca Națională a României
la data efectuării plății.
(4) Sumele cuvenite de la Fond se plătesc creditorilor
de asigurări prin trezorerie, C.E.C., poștă și/sau prin alte
instituții de credit (bănci) autorizate de Banca Națională a
României.
Art. 19. — Toate sumele plătite din disponibilitățile
Fondului se înregistrează de către administratorul Fondului,
prin departamentul specializat, cu titlu de creanțe de
asigurări, la dosarul de faliment înregistrat pe rolul instanței
judecătorești competente, împreună cu dovada plății
acestora, în vederea recuperării creanțelor Fondului din
valorificarea bunurilor și/sau din veniturile societății de
asigurare debitoare, în condițiile Legii nr. 503/2004 și ale
Legii nr. 136/1995, cu modificările și completările ulterioare.
Art. 20. — (1) Creanțele Fondului reprezintă creanțe de
asigurări conform art. 3 lit. i) și art. 49 alin. (2) din Legea
nr. 503/2004 și se achită cu prioritate absolută față de
orice alte creanțe, imediat după achitarea sumelor
prevăzute la art. 122 pct. 1 din Legea nr. 64/1995 privind
procedura reorganizării judiciare și a falimentului,
republicată, beneficiind de toate drepturile și/sau de
garanțiile ori de privilegiile legale ale creanțelor de asigurări
care au fost plătite din disponibilitățile Fondului.
(2) Administratorul Fondului este îndreptățit să
înregistreze la masa credală constituită în cadrul procedurii
de faliment declanșate împotriva societății de asigurare
debitoare, în tot cursul procedurii, în vederea recuperării lor
din valorificarea bunurilor și/sau din veniturile acesteia,
toate sumele achitate creditorilor de asigurări, precum și
orice sume, dobânzi și/sau cheltuieli plătite din
disponibilitățile Fondului, conform art. 27 din Legea
nr. 503/2004.
(3) Administratorul Fondului poate proceda la
compensarea creanțelor sale cu cele ale societății de
asigurare debitoare, conform art. 75 alin. (1) din Legea
nr. 503/2004, cu avizul Comisiei de Supraveghere a
Asigurărilor și cu aprobarea tribunalului, conform
prevederilor art. 38 alin. (1) lit. f) din același act normativ.
Administratorul Fondului poate adjudeca, în contul creanței
sale constituite din sumele prevăzute la art. 19 și la
alin. (2) al prezentului articol, în calitate de creditor
privilegiat, bunurile/activele societății de asigurare debitoare,
în condițiile prevăzute la art. 512 alin. 2 din Codul de
procedură civilă.
IV. Dispoziții speciale privind utilizarea Fondului în
cadrul procedurilor de faliment declanșate și aflate în
desfășurare înainte de intrarea în vigoare a Legii
nr. 503/2004
Art. 21. — (1) În conformitate cu art. 72 din Legea
nr. 503/2004, procedura de faliment deschisă împotriva
unei societăți de asigurare debitoare, aflată pe rolul
instanței judecătorești competente la data intrării în vigoare
a acestui act normativ, continuă să se desfășoare și se
închide în condițiile respectivei legi.

6

MONITORUL OFICIAL AL ROMÂNIEI, PARTEA I, Nr. 321/15.IV.2005

(2) Actele și/sau, după caz, măsurile adoptate în cadrul
procedurii de faliment înainte de intrarea în vigoare a Legii
nr. 503/2004 rămân legal îndeplinite și sunt câștigate
cauzei, conform prevederilor Legii nr. 64/1995, republicată,
și ale Legii nr. 32/2000, cu modificările și completările
ulterioare, aplicabile la momentul adoptării acestor acte
și/sau măsuri. După momentul intrării în vigoare a Legii
nr. 503/2004, toate actele și/sau măsurile adoptate în
cadrul procedurii de faliment se îndeplinesc cu respectarea
întocmai și de îndată a dispozițiilor acesteia, sub
sancțiunea anulării lor potrivit legii.
Art. 22. — În termen de cel mult 10 zile de la data
intrării în vigoare a prezentelor norme, prin hotărâre a
Consiliului Comisiei de Supraveghere a Asigurărilor, se
constituie comisia specială prevăzută la art. 23 alin. (2) din
Legea nr. 503/2004.
Art. 23. — În temeiul art. 40 lit. a) și s) și al art. 43
din Legea nr. 503/2004, administratorul Fondului, prin
departamentul specializat prevăzut la art. 9 alin. (1), solicită
lichidatorului judiciar desemnat în dosarul de faliment
întocmirea și transmiterea unui raport amănunțit asupra
situației bunurilor/veniturilor societății de asigurare debitoare
și asupra stadiului procedurii de lichidare. Raportul se
întocmește și se transmite administratorului Fondului în
termen de cel mult 10 zile lucrătoare de la data
înregistrării solicitării.
Art. 24. — (1) Raportul lichidatorului judiciar, prevăzut la
art. 23, trebuie să cuprindă, în afara informațiilor și datelor
referitoare la situația bunurilor și/sau veniturilor societății de
asigurare debitoare și la stadiul procedurii de lichidare,
următoarele elemente privind:
a) situația creanțelor de asigurări înregistrate la dosarul
de faliment cu respectarea prevederilor Legii nr. 64/1995,
republicată, cu precizarea numelui/denumirii creditorilor de
asigurări, a cuantumului creanțelor admise și înregistrate în
tabelul consolidat al creanțelor, precum și a ordinii de
prioritate/a privilegiului/a garanției legale de care se bucură
aceste creanțe;
b) situația creanțelor de asigurări înregistrate la dosarul
de faliment cu respectarea prevederilor Legii nr. 64/1995,
republicată, cu precizarea creditorilor de asigurări ale căror
creanțe nu au fost admise de lichidatorul judiciar în
cuantumul solicitat de aceștia ori, după caz, au fost
respinse la plată. Prevederile lit. a) referitoare la
elementele privind creditorii și creanțele de asigurări se
aplică în mod corespunzător;
c) situația creanțelor de asigurări aferente dosarelor de
daună existente în evidențele societății de asigurare
debitoare, aprobate la plată de către aceasta, dar
neînregistrate la dosarul de faliment în condițiile Legii
nr. 64/1995, republicată;
d) situația creanțelor de asigurări aferente dosarelor de
daună existente în evidențele societății de asigurare
debitoare, neaprobate la plată de către aceasta și
neînregistrate la dosarul de faliment în condițiile Legii
nr. 64/1995, republicată;
e) situația creanțelor de asigurări care au făcut/fac
obiectul unor operațiuni de compensare ori al unor
concordate sau, după caz, al unor litigii aflate spre
soluționare pe rolul instanțelor judecătorești competente la
data întocmirii raportului; lichidatorul judiciar va preciza
elementele de identificare a creditorilor de asigurări și a
creanțelor acestora, corespunzător prevederilor lit. a);
f) situația sumelor aferente primelor de asigurare
restante primite în cadrul procedurii de faliment pe seama
societății de asigurare debitoare, conform art. 40 lit. l) din
Legea nr. 503/2004;
g) propunerile lichidatorului judiciar privind modalitățile
concrete de lichidare a bunurilor și/sau a drepturilor din
patrimoniul societății de asigurare debitoare, prevăzute la
art. 40 lit. t) din Legea nr. 503/2004, precum și/sau
măsurile întreprinse de acesta până la data intrării în
vigoare a prezentelor norme.

(2) O dată cu transmiterea raportului întocmit conform
alin. (1) lichidatorul judiciar pune la dispoziția
administratorului Fondului dosarele de daună și toate
înscrisurile/documentațiile aferente înregistrate în evidențele
sale, precum și un exemplar al tabelului definitiv consolidat
al creanțelor, întocmit în cadrul procedurii de faliment.
Dacă este cazul, lichidatorul judiciar transmite
administratorului Fondului și situația plăților către creditorii
de asigurări ale căror creanțe au fost valorificate înainte de
intrarea în vigoare a Legii nr. 503/2004, în cadrul
procedurii de faliment reglementate de Legea nr. 64/1995,
republicată, și de Legea nr. 32/2000, cu modificările și
completările ulterioare.
(3) Sumele obținute din valorificarea drepturilor și/sau a
bunurilor societății de asigurare debitoare, care au fost
plătite creditorilor acesteia înainte de intrarea în vigoare a
Legii nr. 503/2004, rămân corect distribuite conform
tabelului definitiv consolidat al creditorilor și planului de
distribuire, întocmite și aprobate în cadrul procedurii de
faliment reglementate de dispozițiile Legii nr. 64/1995,
republicată, și conform prevederilor speciale ale art. 32 din
Legea nr. 32/2000, cu modificările și completările ulterioare,
în vigoare la momentul distribuirii sumelor.
(4) Sumele obținute din valorificarea drepturilor și/sau a
bunurilor societății de asigurare debitoare, care nu au făcut
obiectul unui plan de distribuire conform alin. (3) și nu au
fost achitate creditorilor societății de asigurare debitoare
până la data intrării în vigoare a Legii nr. 503/2004, se
distribuie, după caz, cu respectarea ordinii de preferință
prevăzute la art. 49 din aceeași lege. Sumele plătite de
administratorul Fondului către creditorii de asigurări ale
căror creanțe nu au fost valorificate potrivit alin. (2) și (3),
precum și/sau, după caz, sumele plătite creditorilor de
asigurări acceptați la plată conform listelor publicate potrivit
art. 9 alin. (4) beneficiază de ordinea de prioritate
prevăzută la art. 49 din Legea nr. 503/2004. Creanțele
administratorului Fondului se îndestulează din sumele
existente în conturile de lichidare, obținute din valorificarea
drepturilor și/sau a bunurilor societății de asigurare
debitoare, în conformitate cu dispozițiile Legii nr. 503/2004.
Art. 25. — (1) În urma înregistrării raportului
lichidatorului judiciar, întocmit și transmis conform art. 24
alin. (1) și (2), administratorul Fondului verifică, prin
departamentul specializat prevăzut la art. 9 alin. (1),
dosarele de daună și înscrisurile/documentațiile aferente
acestora, în vederea întocmirii listelor creditorilor de
asigurări ale căror creanțe certe, lichide și exigibile sunt
acceptate la plată din disponibilitățile Fondului.
(2) Comisia specială prevăzută la art. 22 analizează
listele creditorilor de asigurări, propuse de către
departamentul specializat, și ia toate măsurile în vederea
publicării acestora, în condițiile prevăzute la art. 9 alin. (3)
și (4).
(3) Orice persoană care se încadrează în categoria
creditorilor de asigurări definită la art. 3 lit. h) din Legea
nr. 503/2004 și care pretinde vreun drept de creanțe de
asigurări împotriva societății de asigurare debitoare și/sau
ale cărei creanțe nu se regăsesc înregistrate în cuprinsul
listelor publicate conform alin. (2), precum și/sau, după
caz, creditorii de asigurări acceptați la plată conform listelor
publicate și ale căror sume nu corespund cu creanțele
pretinse în baza unor documente justificative pot formula
obiecțiuni în termen de cel mult 10 zile lucrătoare de la
data publicării listelor. Obiecțiunile se adresează
administratorului Fondului care, prin comisia specială
prevăzută la art. 22, emite o decizie motivată de admitere
a obiecțiunilor și de aprobare la plată a sumelor de la
Fond sau, după caz, de respingere a obiecțiunilor și de
refuz la plată a sumelor pretinse de la Fond. În urma
deciziei de aprobare, administratorul Fondului va publica, în
condițiile prezentelor norme, o listă suplimentară a
creditorilor de asigurări ale căror sume au fost acceptate
la plată, cu titlu de creanțe de asigurări, din disponibilitățile
Fondului.

7

MONITORUL OFICIAL AL ROMÂNIEI, PARTEA I, Nr. 321/15.IV.2005
(4) Împotriva deciziei administratorului Fondului persoana
interesată și/sau creditorul de asigurări acceptat la plată,
prevăzuți la alin. (3), pot formula plângere în condițiile
art. 24 alin. (5), raportat la art. 19 din Legea nr. 503/2004.
Prevederile art. 24 alin. (6) din Legea nr. 503/2004,
referitoare la creditorii de asigurări acceptați la plată prin
hotărâre judecătorească, se aplică în mod corespunzător.
Art. 26. — (1) Creanțele de asigurări constatate printr-un
titlu executoriu obținut înainte de intrarea în vigoare a Legii
nr. 503/2004 și neînregistrate la masa credală conform
Legii nr. 64/1995, republicată, se transmit administratorului
Fondului în vederea verificării lor de către departamentul
specializat prevăzut la art. 9 alin. (1) și, după caz, a
valorificării acestora, prin plata sumelor cuvenite de la
Fond, în condițiile prezentelor norme și ale art. 24 alin. (5)
și (6) din Legea nr. 503/2004.
(2) Titlul executoriu prevăzut la alin. (1) se transmite
administratorului Fondului, în original, însoțit de o declarație
a creditorului de asigurări, dată pe propria răspundere și
sub semnătura legalizată a acestuia, din care să rezulte că
suma pretinsă de la Fond cu titlu de creanță de asigurări
nu a fost înregistrată și/sau valorificată în cadrul procedurii
de faliment al societății de asigurare debitoare ori în cadrul
unei alte proceduri de urmărire și încasare silită sau prin
alte mijloace și/sau modalități legale de plată, după caz.
(3) Prevederile alin. (2) se aplică în mod corespunzător
și în cazul creanțelor de asigurări care, la data intrării în
vigoare a prezentelor norme, fac obiectul unor litigii aflate
pe rolul instanțelor judecătorești competente sau care, după
caz, sunt constatate prin hotărâri judecătorești irevocabile,
potrivit legii. Hotărârile judecătorești se transmit
administratorului Fondului, în original, după învestirea lor cu
formulă executorie conform prevederilor Codului de
procedură civilă.
Art. 27. — În conformitate cu prevederile art. 611 din
Legea nr. 136/1995, cu modificările și completările
ulterioare, și ale art. 27 alin. (1) din Legea nr. 503/2004,
administratorul Fondului se subrogă în toate drepturile
creditorilor de asigurări pentru creanțele plătite din
disponibilitățile acestuia. Creanțele Fondului se înregistrează
la masa credală în vederea valorificării lor și a completării
disponibilităților acestuia, potrivit art. 27 alin. (2) și (3) din
Legea nr. 503/2004.

V. Dispoziții finale
Art. 28. — (1) Verificarea modului de constituire de
către asigurători a contribuției la Fond și de virare la
termen a acesteia, precum și verificarea datelor cuprinse în
raportările lunare se fac de organele de specialitate ale
Comisiei de Supraveghere a Asigurărilor, în conformitate cu
prevederile Legii nr. 32/2000, cu modificările și completările
ulterioare, ale Legii nr. 136/1995, cu modificările și
completările ulterioare, ale Legii nr. 503/2004, precum și
ale normelor date în aplicarea acestor acte normative. În
calitatea sa de administrator al Fondului, Comisia de
Supraveghere a Asigurărilor poate dispune, prin
departamentul specializat prevăzut la art. 9 alin. (1),
efectuarea acțiunilor de analiză și de control cu privire la
situația financiară a societății de asigurare.
(2) Actul prin care se constată și se individualizează
obligația de plată a sumelor cuvenite Fondului, întocmit sau
emis de organele de specialitate ale Comisiei de
Supraveghere a Asigurărilor sau de administratorul
Fondului, după caz, constituie titlu de creanță potrivit legii.
Art. 29. — (1) Nerespectarea în orice mod a
prevederilor prezentelor norme constituie contravenție și se
sancționează în conformitate cu dispozițiile Legii
nr. 503/2004, ale Legii nr. 32/2000, cu modificările și
completările ulterioare, și ale Legii nr. 136/1995, cu
modificările și completările ulterioare. Constatarea faptelor
nelegale, precum și aplicarea sancțiunilor se fac de către
Comisia de Supraveghere a Asigurărilor în temeiul
competențelor și atribuțiilor legale ale acesteia.
(2) În cazul constatării existenței unor indicii cu privire
la săvârșirea unor infracțiuni, Comisia de Supraveghere a
Asigurărilor, precum și/sau administratorul Fondului, după
caz, solicită organelor competente analizarea faptelor și
stabilirea răspunderii civile sau penale, după caz, a
persoanelor vinovate.
Art. 30. — La data publicării prezentelor norme în
Monitorul Oficial al României, Partea I, își încetează
aplicabilitatea Ordinul ministrului finanțelor publice
nr. 1.998/1996 pentru aprobarea Normelor privind
constituirea, utilizarea și gestionarea Fondului special
pentru protejarea asiguraților, publicat în Monitorul Oficial al
României, Partea I, nr. 267 din 29 octombrie 1996.
ANEXA Nr. 1

RAPORTARE

privind modul de constituire și virare a contribuției la Fondul de garantare pentru luna .....................
Nr.
crt.

Explicații

Total

Asigurări
de viață

Asigurări
generale

Documentul/
data

0

1

2

3

4

5

1.
2.
3.
4.
5.

Volumul de prime brute încasate
din activitatea de asigurare directă
și coasigurare
Contribuția datorată
Contribuția virată
Dobânda virată
Penalități de întârziere virate

X
X

Subsemnatul (conducător executiv) ........................, în calitate de ........................, cunoscând prevederile Codului
penal privind infracțiunea de fals în declarații, declar pe propria răspundere că toate informațiile și documentele sunt
complete și conforme cu realitatea și că nu există alte fapte relevante care trebuie aduse la cunoștință Comisiei de
Supraveghere a Asigurărilor.
Numele și prenumele (cu majuscule) ...................................
Semnătura ....................
Ștampila societății

8

MONITORUL OFICIAL AL ROMÂNIEI, PARTEA I, Nr. 321/15.IV.2005
ANEXA Nr. 2
Față
CERERE DE PLATĂ

a indemnizației/despăgubirii
Subsemnatul/Subsemnata ...................................., reprezentant/reprezentantă (împuternicit/împuternicită) al/a
...................., cu sediul social în ........................., str. .................... nr. ....., bl. ...., sc. ..., ap. ...., județul/sectorul .................,
având C.U.I. ......................, domiciliat/domiciliată în ........................., str. .............................. nr. ........., bl. ........., sc. ........,
et. ......, ap. ........, județul/sectorul ..............., posesor/posesoare al/a B.I./C.I./pașaport seria ................. nr. ............,
eliberat/eliberată de .............................. la data de ......................, C.N.P. ............................, telefon/fax .................., creditor
de asigurări al Societății Comerciale ........................................, înscris la poziția nr. ........................................... în lista
creditorilor publicată de administratorul Fondului de garantare, solicit Fondului de garantare administrat de Comisia de
Supraveghere a Asigurărilor acordarea indemnizației/despăgubirii, în sumă de ..................................... lei.
Sunt posesor/posesoare al/a contractului de asigurare obligatorie/facultativă seria ............. nr. ........., încheiat cu
societatea de asigurare .............................., cu valabilitate de la data de ...................................... la data
de .......................................... .
Solicit ca plata să se efectueze:
— în contul de card nr. ............, deschis la Banca ....................;
— în contul nr. ......................, deschis la Banca .........................;
— prin poștă la adresa de mai sus;
— prin unitățile C.E.C. de domiciliu.
Declar pe propria răspundere că nu am încheiat contract pentru acest tip de asigurare cu altă societate de
asigurare și nu am primit indemnizație/despăgubire aferentă obiectului contractului menționat mai sus.
Data

...................

Semnătura/ștampila .................
Verso
DECLARAȚIE ÎN CAZUL EXISTENȚEI UNUI ALT CONTRACT DE ASIGURARE*)

Societatea de asigurare ................................................................................................................................................
Contractul de asigurare ................................................................................................................................................
Valabilitate: de la data de ..................................................... la data de ..................................................................
Cerere de despăgubire: DA/NU
Despăgubire primită în sumă de .............................. DA/NU la data de .................... privind evenimentul din data
de ......................
Data .................

Semnătura/ștampila ............

*) Se barează acest chenar în cazul în care nu sunt date de completat.
DECLARAȚIA PERSOANEI PĂGUBITE

(se va completa numai de către persoana păgubită)
Am luat cunoștință de faptul că obținerea sau încercarea, prin orice mijloace, de obținere pe nedrept a
indemnizațiilor/despăgubirilor din asigurare sau înlesnirea unor asemenea fapte se pedepsesc potrivit legii penale.
Declar că prin încasarea indemnizației/despăgubirii am fost integral indemnizat/despăgubit pentru sumele
asigurate/pagubele suferite și nu mai am nici o pretenție de la asigurătorul ................ și Fondul de garantare în legătură
cu paguba respectivă.
Declar că prin încasarea de la Fondul de garantare a indemnizațiilor/despăgubirilor dau acestuia și Comisiei de
Supraveghere a Asigurărilor drepturile, acțiunile, privilegiile sau ipotecile mele în contra asigurătorului debitor ...............,
conform art. 1107 din Codul civil privind subrogarea convențională.
Data .....................

Semnătura/ștampila ..........

Anexez la prezenta:
—
—
—
—

copie de pe actul de identitate
copie de pe contractul de asigurare
procură, împuternicire etc.
.........................................................................

—
—
—
—

.........................................................................
.........................................................................
.........................................................................
.........................................................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 321/15.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015746
ISSN 1453—4495

