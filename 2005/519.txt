Anul 173 (XVII) — Nr. 519

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 iunie 2005

SUMAR
Nr.

Pagina
LEGI ȘI DECRETE

171.

Pagina

Acord de împrumut (Proiectul privind reforma sectorului
sanitar — faza a II-a) între România și Banca
Internațională pentru Reconstrucție și Dezvoltare ....

— Lege pentru ratificarea Acordului de împrumut
dintre România și Banca Internațională pentru
Reconstrucție și Dezvoltare, destinat finanțării
Proiectului privind reforma sectorului sanitar —
faza a II-a, semnat la București la 28 ianuarie
2005 ...........................................................................

LEGI

Nr.

493.

1–2

ȘI

— Decret privind promulgarea Legii pentru
ratificarea Acordului de împrumut dintre România
și Banca Internațională pentru Reconstrucție și
Dezvoltare, destinat finanțării Proiectului privind
reforma sectorului sanitar — faza a II-a, semnat
la București la 28 ianuarie 2005 .............................

2–8

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului de împrumut dintre România și Banca Internațională
pentru Reconstrucție și Dezvoltare, destinat finanțării Proiectului
privind reforma sectorului sanitar — faza a II-a, semnat la București la 28 ianuarie 2005
Parlamentul României adoptă prezenta lege.
Art. 1. — Se ratifică Acordul de împrumut dintre
România și Banca Internațională pentru Reconstrucție și
Dezvoltare, destinat finanțării Proiectului privind reforma
sectorului sanitar — faza a II-a, semnat la București la
28 ianuarie 2005, în valoare de 65,1 milioane EUR,
denumit în continuare Acord de împrumut.
Art. 2. — (1) Aplicarea Acordului de împrumut va fi
realizată de Ministerul Sănătății, desemnat ca agenție de
implementare, prin Unitatea de Management al Proiectului
Fondului Global de Combatere a SIDA, Tuberculozei și
Malariei și al Băncii Mondiale.
(2) Ministerul Finanțelor Publice va încheia cu Ministerul
Sănătății un acord de împrumut subsidiar, prin care se vor
stabili drepturile și obligațiile părților în aplicarea Acordului
de împrumut, inclusiv repartizarea sumelor necesare
finanțării Proiectului privind reforma sectorului sanitar,

denumit în continuare Proiect, pe componente și surse de
finanțare.
Art. 3. — Contribuția României la finanțarea Proiectului,
incluzând și taxele și impozitele aferente acestuia, va fi
asigurată de la bugetul de stat, prin bugetul Ministerului
Sănătății, cu excepția cheltuielilor de funcționare și de
întreținere a maternităților și unităților de neonatologie
cuprinse în Proiect, care vor fi suportate de către aceste
unități sanitare din bugetele proprii de venituri și cheltuieli.
Art. 4. — Fondurile în lei necesare rambursării
împrumutului, achitării dobânzilor, a comisioanelor, inclusiv
a comisionului inițial, și a altor costuri aferente împrumutului
se vor asigura din sume alocate anual cu această
destinație de la bugetul de stat în bugetul Ministerului
Sănătății.
Art. 5. — (1) Se autorizează Guvernul României, ca
prin Ministerul Finanțelor Publice, de comun acord cu

2

MONITORUL OFICIAL AL ROMÂNIEI, PARTEA I, Nr. 519/20.VI.2005

Banca Internațională pentru Reconstrucție și Dezvoltare, să
introducă, pe parcursul utilizării împrumutului, în raport cu
condițiile concrete de derulare a Acordului de împrumut,
amendamente la conținutul acestuia, care privesc modificări
în structura împrumutului pe categorii, componente,
modificări de termene, precum și orice alte modificări care
nu sunt de natură să majoreze obligațiile financiare ale

României față de Banca Internațională pentru Reconstrucție
și Dezvoltare sau să determine noi condiționări economice
față de cele convenite inițial între părți.
(2) Amendamentele la Acordul de împrumut, convenite
cu Banca Internațională pentru Reconstrucție și Dezvoltare
potrivit alin. (1), se vor aproba prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 9 iunie 2005.
Nr. 171.
Împrumut nr. 4760 RO
ACORD DE ÎMPRUMUT
(Proiectul privind reforma sectorului sanitar — faza a II-a)
între România și Banca Internațională pentru Reconstrucție și Dezvoltare*)
28 ianuarie 2005
Acord din data de 28 ianuarie 2005, între România (Împrumutat) și Banca Internațională pentru Reconstrucție și
Dezvoltare (Banca)
Având în vedere că: (A) Banca a primit scrisori din datele de 15 iulie 1999, 16 februarie 2000 și 25 octombrie 2004
din partea Împrumutatului, care descriu un program de politici și acțiuni în două faze (Programul), destinat realizării reformelor
în sectorul sanitar al Împrumutatului;
(B) Împrumutatul a solicitat Băncii să sprijine realizarea celor două faze ale Programului prin acordarea de împrumuturi
către Împrumutat până la echivalentul a șaizeci milioane dolari (60.000.000 $) pentru o perioadă de 5 ani;
(C) prima fază a Programului a fost sprijinită de Bancă printr-un împrumut în sumă de 40.000.000 $, conform unui
acord de împrumut (4568-RO) din data de 7 iulie 2000 între Împrumutat și Bancă;
(D) pentru a sprijini finanțarea Proiectului, Împrumutatul intenționează să obțină de la Banca Europeană de Investiții
(BEI) un împrumut într-o sumă echivalentă cu 66.400.000 EUR (împrumutul BEI), în termenii și în condițiile stabilite într-un acord
care se va încheia între Împrumutat și BEI (Acord de împrumut BEI);
(E) Împrumutatul, fiind convins în ceea ce privește fezabilitatea și prioritatea proiectului descris în anexa nr. 2 la acest
acord (Proiectul), care constituie faza a doua a Programului, a solicitat Băncii sprijin petnru finanțarea Proiectului, și
având în vedere că Banca a fost de acord, între altele, pe baza celor expuse mai sus, să acorde Împrumutatului
împrumutul în termenii și în condițiile stabilite în acest acord,
părțile convin după cum urmează:
ARTICOLUL I
Condiții generale; definiții

Secțiunea 1.01. îCondițiile generale aplicabile acordurilor de
împrumut și garanție pentru împrumuturi într-o singură valută“
ale Băncii din data de 30 mai 1995 (așa cum au fost
modificate până la 1 mai 2004) (Condițiile generale) constituie
parte integrantă a acestui acord.
Secțiunea 1.02. În cazul în care contextul nu impune altfel,
diferiții termeni definiți în Condițiile generale și în preambulul
acestui acord au semnificațiile stabilite în acestea, iar următorii
termeni suplimentari au următoarele semnificații:
a) acord de administrare înseamnă acordul care se va
încheia între Împrumutat, prin MS, și un furnizor de servicii de
subîmprumut, conform paragrafului 2 d) al anexei nr. 5 la acest
acord, în concordanță cu prevederile Manualului de operare;
b) beneficiar înseamnă un medic de familie sau o asociație
a medicilor de familie care asigură servicii medicale în zonele
selectate (incluzând, dar fără a se limita la zonele rurale) și
este eligibilă, conform criteriilor stabilite în Manualul de operare,
să primească un subîmprumut conform părții C.2 a Proiectului;
c) Plan de management privind mediul înseamnă planul,
satisfăcător pentru Bancă, întocmit și adoptat de către
Împrumutat, care conține impactul Proiectului asupra mediului
și măsurile de atenuare propuse;
d) raportul financiar de monitorizare sau RMF înseamnă
fiecare raport întocmit în conformitate cu secțiunea 4.02 a
acestui acord;
e) MS înseamnă Ministerul Sănătății al Împrumutatului sau
orice succesor legal al acestuia;
f) CSMF înseamnă centre de sănătate multifuncționale sau
orice succesor legal al acestora;
*) Traducere.

g) CNAS înseamnă Casa Națională de Asigurări de
Sănătate, înființată în baza Legii nr. 145/1997, așa cum a fost
modificată, sau orice succesor legal al acesteia;
h) Manual de operare înseamnă un manual adoptat de
Împrumutat, prin care se stabilesc criteriile de eligibilitate
pentru subproiecte, beneficiari și furnizori de servicii de
subîmprumut și procedurile operaționale, financiare și
administrative pentru acordarea de subîmprumuturi conform
părții C.2 a Proiectului, după cum acest manual poate fi
amendat periodic cu acordul Împrumutatului și al Băncii;
i) UMP înseamnă Unitatea de Management al Proiectului,
înființată în cadrul MS;
j) Plan de achiziții înseamnă planul de achiziții al
Împrumutatului, din data de 28 octombrie 2004, care acoperă
perioada inițială de 18 luni (sau mai mult) de implementare a
Proiectului, așa cum va fi acesta actualizat periodic, în
conformitate cu prevederile secțiunii 3.02 a acestui acord,
pentru a acoperi perioade ulterioare de 18 luni (sau mai mult)
de implementare a Proiectului;
k) cont special înseamnă contul la care se face referire în
anexa nr. 6 la acest acord;
l) subîmprumut înseamnă un împrumut acordat sau propus
spre a fi acordat unui beneficiar eligibil conform părții C.2 a
Proiectului și care va fi finanțat din sumele împrumutului;
m) furnizor de servicii de subîmprumut înseamnă o entitate
eligibilă, în conformitate cu criteriile stabilite în Manualul de
operare, să acorde subîmprumuturi beneficiarilor conform părții
C.2 a Proiectului;
n) subproiect înseamnă un proiect specific, conform părții
C.2 a Proiectului, care este propus a fi realizat de un
beneficiar prin utilizarea unui subîmprumut;
o) fond pentru subîmprumuturi înseamnă un fond la care se
face referire în paragraful 2 c) al anexei nr. 5 la acest acord;

MONITORUL OFICIAL AL ROMÂNIEI, PARTEA I, Nr. 519/20.VI.2005
p) acord de subîmprumut înseamnă un acord care se va
încheia între un furnizor de servicii de subîmprumut și un
beneficiar potrivit paragrafului 2 e) al anexei nr. 5 la acest
acord.
ARTICOLUL II
Împrumutul

Secțiunea 2.01. Banca acceptă să împrumute
Împrumutatului, în termenii și în condițiile stabilite sau la care
se face referire în acest acord, o sumă egală cu șaizeci și
cinci de milioane o sută de mii de euro (65.100.000 EUR).
Secțiunea 2.02. a) Suma împrumutului poate fi trasă din
contul împrumutului, în conformitate cu prevederile anexei
nr. 1 la acest acord, pentru: (i) sume plătite (sau, dacă Banca
va fi de acord, care vor fi plătite) de către Împrumutat în
contul tragerilor ce vor fi efectuate de beneficiari în cadrul
unui subîmprumut pentru a acoperi costul rezonabil al
bunurilor, lucrărilor și serviciilor necesare pentru subproiecte,
pentru care este solicitată tragerea din contul împrumutului; și
(ii) cheltuieli efectuate (sau, dacă Banca va fi de acord, care
vor fi efectuate) cu privire la costul rezonabil al bunurilor,
lucrărilor și serviciilor necesare pentru Proiect și care vor fi
finanțate din sumele împrumutului.
b) Împrumutatul poate, în scopurile acestui Proiect, să
deschidă și să mențină un cont special de depozit în euro, la
o bancă comercială, în termeni și în condiții satisfăcătoare
pentru Bancă, incluzând protejarea corespunzătoare împotriva
compensării, popririi și sechestrului. Depozitele în și plățile din
contul special vor fi efectuate în conformitate cu prevederile
anexei nr. 6 la acest acord.
Secțiunea 2.03. Data limită de tragere va fi 31 decembrie
2009 sau o altă dată ulterioară pe care Banca o va stabili.
Banca va notifica prompt Împrumutatului această dată
ulterioară.
Secțiunea 2.04. La sau imediat după data intrării în
efectivitate, Împrumutatul va plăti Băncii un comision inițial a
cărui valoare este egală cu un procent (1%) din suma
împrumutului, care poate face obiectul unei reduceri după cum
poate fi stabilit periodic de Bancă.
Secțiunea 2.05. Împrumutatul va plăti Băncii un comision
de angajament la o rată egală cu trei pătrimi dintr-un procent
(3/4 din 1%) pe an, aplicat asupra sumei împrumutului,
netrasă de la o perioadă la alta.
Secțiunea 2.06. a) Împrumutatul va plăti periodic dobânda
aferentă sumei împrumutului, trasă periodic din împrumut și
nerambursată, la o rată egală, pentru fiecare perioadă de
dobândă, cu rata de bază LIBOR plus marja totală LIBOR.
b) În sensul acestei secțiuni:
(i) perioada de dobândă înseamnă perioada inițială de
la și incluzând data semnării acestui acord până la,
dar excluzând, prima dată de plată a dobânzii care
are loc după aceea și, după perioada inițială,
fiecare perioadă de la și incluzând data de plată a
dobânzii până la, dar excluzând, următoarea dată
de plată a dobânzii;
(ii) data de plată a dobânzii înseamnă orice dată
specificată în secțiunea 2.07 a acestui acord;
(iii) rata de bază LIBOR înseamnă, pentru fiecare
perioadă de dobândă, rata interbancară oferită pe
piața Londrei la depozitele la 6 luni în euro,
valabilă în prima zi a acelei perioade de dobândă
(sau, în cazul perioadei de dobândă inițiale, pentru
nivelul din data de plată a dobânzii care are loc
sau urmează imediat primei zile a acelei perioade
de dobândă), așa cum a fost determinată în mod
rezonabil de Bancă și exprimată ca un anume
procent pe an;
(iv) marja totală LIBOR înseamnă, pentru fiecare
perioadă de dobândă: (A) trei pătrimi dintr-un
procent (3/4 din 1%); (B) minus (sau plus) marja
medie ponderată, pentru acea perioadă de
dobândă, sub (sau peste) ratele oferite pe piața
interbancară londonează sau alte rate de referință

3

pentru depozitele la 6 luni, pentru împrumuturile
nerambursate ale Băncii sau pentru părți ale
acestora alocate de Bancă pentru finanțarea
împrumuturilor denominate într-o singură valută ori
pentru părți ale acestora acordate de ea, care
includ împrumutul, așa cum a fost determinată în
mod rezonabil de Bancă și exprimată ca un anume
procent pe an.
c) Banca va notifica Împrumutatului rata de bază LIBOR și
marja totală LIBOR pentru fiecare perioadă de dobândă,
imediat după stabilirea acestora.
d) Ori de câte ori, ca urmare a schimbărilor în ceea ce
privește practicile pieței care influențează stabilirea ratelor
dobânzii la care se face referire în această secțiune 2.06,
Banca stabilește că este în interesul împrumutaților săi luați în
totalitate și al Băncii să aplice o bază pentru stabilirea ratelor
dobânzii aplicabile împrumutului, alta decât cea prevăzută în
secțiunea menționată, Banca poate modifica baza de stabilire
a ratelor dobânzii aplicabile împrumutului după notificarea
Împrumutatului cu privire la noua bază cu cel puțin 6 luni
înainte. Noua bază va deveni efectivă la expirarea perioadei
notificate, dacă Împrumutatul nu notifică Băncii, în timpul
perioadei menționate, obiecțiile lui, caz în care modificările
respective nu vor fi aplicabile împrumutului.
Secțiunea 2.07. Dobânda și alte costuri vor fi plătibile
semestrial, cumulativ, la datele de 15 februarie și 15 august
ale fiecărui an.
Secțiunea 2.08. Împrumutatul va restitui suma împrumutului
în conformitate cu Graficul de rambursare prevăzut în anexa
nr. 3 la acest acord.
ARTICOLUL III
Realizarea Proiectului

Secțiunea 3.01. a) Împrumutatul își declară angajamentul
față de obiectivele Proiectului și în acest scop Împrumutatul
va realiza Proiectul prin MS, cu diligența și eficiența necesare
și în conformitate cu practicile administrative, tehnice,
financiare, de mediu și de asistență sanitară corespunzătoare,
și va asigura cu promptitudine, după caz, fondurile, facilitățile,
serviciile și alte resurse necesare Proiectului.
b) Fără a se limita la prevederile paragrafului a) al acestei
secțiuni și cu excepția cazului în care Împrumutatul și Banca
vor conveni altfel, Împrumutatul, acționând prin MS, va realiza
Proiectul în conformitate cu Programul de implementare stabilit
în anexa nr. 5 la acest acord.
Secțiunea 3.02. a) Cu excepția cazului în care Banca va
conveni altfel, achiziționarea bunurilor, lucrărilor și serviciilor de
consultanță necesare Proiectului și care vor fi finanțate din
sumele împrumutului va fi guvernată de prevederile anexei
nr. 4 la acest acord, după cum respectivele prevederi pot fi
detaliate în Planul de achiziții.
b) Împrumutatul va actualiza Planul de achiziții în
conformitate cu termeni de referință acceptabili Băncii și va
transmite această actualizare Băncii spre aprobare, în cel mult
12 luni de la data Planului de achiziții anterior.
Secțiunea 3.03. În sensul secțiunii 9.07 din Condițiile
generale și fără a se limita la acestea, Împrumutatul:
a) va întocmi, pe baza instrucțiunilor acceptabile pentru
Bancă, și va transmite Băncii, în cel mult 6 luni de la data
limită de tragere sau la o dată ulterioară ce poate fi convenită
în acest scop între Împrumutat, acționând prin MS, și Bancă,
un plan privind funcționarea viitoare a Proiectului; și
b) va permite Băncii posibilitatea rezonabilă de a se
consulta cu Împrumutatul asupra planului menționat.
ARTICOLUL IV
Clauze financiare

Secțiunea 4.01. a) Împrumutatul, acționând prin MS, va
menține un sistem de management financiar, incluzând
înregistrări și conturi, și va întocmi situații financiare adecvate,
în concordanță cu standardele de contabilitate acceptabile

4

MONITORUL OFICIAL AL ROMÂNIEI, PARTEA I, Nr. 519/20.VI.2005

Băncii, aplicate consecvent, pentru a reflecta operațiunile,
resursele și cheltuielile aferente Proiectului.
b) Împrumutatul, prin MS:
(i) începând cu anul fiscal în care va intra în
efectivitate și până în anul fiscal în care se va
efectua ultima tragere din împrumut inclusiv, va
asigura auditarea situațiilor financiare la care s-a
făcut referire în paragraful a) al acestei secțiuni,
pentru fiecare an fiscal, în conformitate cu
standardele de audit acceptabile Băncii, aplicate în
mod consecvent de către auditori independenți
acceptabili Băncii;
(ii) va furniza Băncii, imediat ce dispune de ele, dar în
orice caz nu mai târziu de 6 luni de la sfârșitul
fiecărui an fiscal: (A) copii certificate ale situațiilor
financiare la care s-a făcut referire în paragraful a)
al acestei secțiuni pentru respectivul an astfel
auditat; și (B) un punct de vedere asupra acelor
situații, înregistrări și conturi și acelui raport de
audit, exprimat de auditorii menționați, având sfera
de cuprindere și detaliile pe care Banca le va fi
solicitat în mod rezonabil; și
(iii) va furniza Băncii orice alte informații privind aceste
înregistrări și conturi și auditul acestor situații
financiare, precum și privind auditorii menționați,
după cum Banca poate solicita periodic în mod
rezonabil.
c) Pentru toate cheltuielile pentru care tragerile din contul
împrumutului au fost efectuate pe baza declarațiilor de
cheltuieli, Împrumutatul, prin MS:
(i) va ține sau va asigura ținerea, în conformitate cu
paragraful a) al acestei secțiuni, de înregistrări și
conturi separate care să reflecte astfel de cheltuieli;
(ii) va păstra, cel puțin un an după ce Banca a primit
raportul de audit pentru anul fiscal în care a fost
efectuată ultima tragere din contul împrumutului,
toate documentele (contracte, comenzi, facturi, note
de plată, chitanțe și alte documente) care
evidențiază astfel de cheltuieli;
(iii) va da posibilitatea reprezentanților Băncii să
examineze astfel de înregistrări; și
(iv) se va asigura că acele înregistrări și conturi sunt
incluse în auditul anual la care s-a făcut referire în
paragraful b) al acestei secțiuni și că raportul
acestui audit conține un punct de vedere separat al
auditorilor menționați, conform căruia declarațiile de
cheltuieli remise în timpul anului fiscal, împreună cu
procedurile și controalele interne implicate în
pregătirea lor, pot sta la baza efectuării tragerilor
aferente.
Secțiunea 4.02. a) Fără a limita obligațiile Împrumutatului
referitoare la raportările privind stadiul Proiectului, stabilite în
anexa nr. 5 la acest acord, Împrumutatul, prin MS, va întocmi
și va transmite Băncii un raport de monitorizare financiară, în
formă și conținut satisfăcătoare pentru Bancă, raport care:
(i) stabilește sursele și utilizarea fondurilor pentru
Proiect, atât cumulativ, cât și pentru perioada
acoperită de respectivul raport, prezentând separat
fondurile asigurate din împrumut, și explică
diferențele dintre utilizarea efectivă și cea planificată
a acestor fonduri;
(ii) descrie stadiul fizic al implementării Proiectului, atât
cumulativ, cât și pentru perioada acoperită de
respectivul raport, și explică diferențele dintre
implementarea efectivă și cea planificată a
Proiectului; și
(iii) stabilește stadiul achizițiilor în cadrul Proiectului, la
sfârșitul perioadei acoperite de raportul respectiv.
b) Primul RMF va fi transmis Băncii în cel mult 45 de zile
de la sfârșitul primului trimestru după data intrării în
efectivitate și va acoperi perioada de la efectuarea primei
cheltuieli din cadrul Proiectului până la sfârșitul primului
trimestru calendaristic; după aceea, fiecare RMF va fi trimis

Băncii în cel mult 45 de zile de la sfârșitul fiecărui trimestru
calendaristic ulterior și va acoperi respectivul trimestru
calendaristic.
ARTICOLUL V
Remedii ale Băncii

Secțiunea 5.01. Conform secțiunii 6.02 (p) din Condițiile
generale, sunt specificate în plus următoarele evenimente
suplimentare:
a) Acordul de împrumut BEI nu va fi intrat în efectivitate
până la 31 mai 2005 sau la o altă dată ulterioară pe care
Banca o poate conveni, cu condiția că totuși prevederile
acestui paragraf nu vor fi aplicate dacă Împrumutatul
demonstrează, într-o manieră satisfăcătoare pentru Bancă, că
dispune de fonduri suficiente pentru Proiect din alte surse, în
termeni și în condiții conforme cu obligațiile asumate de
Împrumutat prin acest acord.
b) (i) Sub rezerva subparagrafului (ii) al acestui paragraf:
(A) dreptul Împrumutatului de a trage sumele din împrumutul
BEI va fi fost suspendat, anulat sau încetat, integral ori
parțial, potrivit termenilor Acordului de împrumut BEI; sau (B)
acest împrumut va fi devenit scadent și plătibil înainte de
scadența stabilită pentru acesta.
(ii) Subparagraful (i) al acestui paragraf nu se va aplica
dacă Împrumutatul stabilește într-o manieră satisfăcătoare
pentru Bancă: (A) că acea suspendare, anulare, terminare sau
rambursare anticipată nu este determinată de neîndeplinirea
de către Împrumutat a oricăreia dintre obligațiile asumate de
el prin acest acord; și (B) fonduri suficiente pentru Proiect
sunt disponibile Împrumutatului din alte surse în termeni și în
condiții corespunzătoare obligațiilor asumate de Împrumutat
prin acest acord.
c) Manualul de operare va fi fost amendat, suspendat,
abrogat sau se va fi renunțat la el fără acordul prealabil al
Băncii.
ARTICOLUL VI
Terminare

Secțiunea 6.01. Data ce survine la 150 de zile de la data
prezentului acord este specificată prin prezentul acord, în
sensul secțiunii 12.04 din Condițiile generale.
ARTICOLUL VII
Reprezentantul Împrumutatului; adrese

Secțiunea 7.01. Ministrul finanțelor publice al
Împrumutatului este desemnat ca reprezentant al
Împrumutatului în sensul secțiunii 11.03 din Condițiile generale.
Secțiunea 7.02. Următoarele adrese sunt specificate în
sensul secțiunii 11.01 din Condițiile generale:
Pentru Împrumutat:
Ministerul Finanțelor Publice
Str. Apolodor nr. 17
București, România
Telex: 11239
Fax: 401 312 6792
Pentru Bancă:
Banca Internațională pentru Reconstrucție și Dezvoltare
Str. 1818 H, N.W.
Washington, D.C. 20433
Statele Unite ale Americii
Adresa telegrafică: INTBAFRAD, Washington, D.C.
Telex: 248423 (MCI) sau 64145 (MCI)
Fax: (202) 477-6391

MONITORUL OFICIAL AL ROMÂNIEI, PARTEA I, Nr. 519/20.VI.2005

5

Drept urmare, părțile la prezentul acord, acționând prin
reprezentanții lor legal autorizați, au dispus ca acest acord să

fie semnat în numele lor la București, România, în ziua și
anul menționate la început.

Pentru România,
Ionel Popescu,
ministrul finanțelor publice,
reprezentant autorizat

Pentru Banca Internațională pentru Reconstrucție și Dezvoltare,
Anand K. Seth,
director,
reprezentant autorizat
ANEXA Nr. 1
TRAGEREA

sumelor împrumutului
1. Tabelul de mai jos stabilește categoriile de poziții care vor fi finanțate din sumele împrumutului, alocarea sumelor
împrumutului pe fiecare categorie și procentul cheltuielilor pentru pozițiile care vor fi astfel finanțate din fiecare categorie:
Categoria

Suma alocată
din împrumut
(exprimată în euro)

(1) Echipamente de comunicații

13.500.000

(2) Bunuri (altele decât echipamentele
de comunicații)

40.850.000

(3) Servicii de consultanță (inclusiv audit)

3.520.000

(4) Pregătire
(5) Subîmprumuturi în cadrul
părții C.2 a Proiectului
(6) Lucrări
(7) Costuri operaționale
(8) Nealocate

1.500.000
4.000.000

T O T A L:

830.000
800.000
100.000
65.100.000

2. În sensul acestei anexe:
a) termenul cheltuieli externe înseamnă cheltuieli în moneda
oricărei alte țări decât cea a Împrumutatului pentru bunuri sau
servicii furnizate de pe teritoriul oricărei alte țări decât cea a
Împrumutatului; și
b) termenul cheltuieli locale înseamnă cheltuieli în moneda
Împrumutatului sau pentru bunuri ori servicii furnizate de pe
teritoriul Împrumutatului;
c) termenul consultanți locali înseamnă persoane fizice care
sunt cetățeni ai Împrumutatului și sunt rezidenți pe teritoriul
Împrumutatului din punct de vedere fiscal și companii
înregistrate ca entități juridice române conform legislației în
vigoare a Împrumutatului; și
d) termenul consultanți externi înseamnă consultanți
individuali și firme de consultanță, care nu sunt consultanți
locali conform definiției de la subparagraful c) al acestui
paragraf; și
e) termenul costuri operaționale înseamnă costuri
operaționale suplimentare efectuate de UMP pentru
implementarea Proiectului, incluzând salariile personalului (altul
decât funcționarii publici), consumabile de birou, combustibil și
asigurarea vehiculelor, cheltuieli pentru comunicații și cheltuieli
cu deplasarea personalului UMP.

%
din cheltuieli
care va fi finanțat

100% din cheltuieli externe, 100% din cheltuieli locale
(costuri franco-uzina) și 80% din costuri locale pentru alte
articole achiziționate de pe plan local
100% din cheltuieli externe, 100% din cheltuieli locale (costuri
franco-uzina) și 80% din costuri locale pentru alte articole
achiziționate de pe plan local
75% din cheltuieli efectuate de consultanți locali; și 85% din
cheltuieli efectuate de consultanți externi
100% din cheltuieli externe și 75% din cheltuieli locale
100%
80%
45%

3. Fără a contraveni prevederilor paragrafului 1 de mai
sus, nici o tragere nu va fi efectuată: a) pentru plăți efectuate
în cadrul categoriilor (1)—(7) prezentate în tabelul de la
paragraful 1 al acestei anexe, până când comisionul la care
se face referire în secțiunea 2.04 a acordului nu va fi fost
plătit; și b) pentru plăți efectuate în cadrul categoriei (5), până
când Manualul de operare, satisfăcător pentru Bancă, nu a
fost aprobat de Împrumutat și între MS și un furnizor de
servicii de subîmprumut nu a fost încheiat un acord de
administrare aferent unui fond pentru subîmprumuturi, pentru
care Împrumutatul a solicitat tragerea din contul de împrumut.
4. Banca poate solicita ca tragerile din contul împrumutului
să fie efectuate pe baza declarațiilor de cheltuieli pentru
cheltuieli aferente: a) bunurilor și lucrărilor în cadrul
contractelor care costă mai puțin de 100.000 EUR echivalent
fiecare; b) lucrărilor în cadrul contractelor care costă mai puțin
de 100.000 EUR echivalent fiecare; c) servicii de consultanță
în cadrul contractelor cu firme de consultanță, care costă mai
puțin de 100.000 EUR echivalent fiecare; d) servicii de
consultanță în cadrul contractelor cu consultanți individuali,
care costă mai puțin de 50.000 EUR echivalent fiecare; și e)
subîmprumuturi, toate în conformitate cu termeni și condiții pe
care Banca le va fi specificat prin notificarea Împrumutatului.
ANEXA Nr. 2

DESCRIEREA PROIECTULUI

Proiectul constituie faza a doua a Programului
Împrumutatului, care vizează reducerea mortalității și a morții
premature, asigurarea unui acces echitabil la serviciile de
sănătate și îmbunătățirea eficienței sectorului sanitar. Obiectivul
Proiectului este de a asigura servicii mai accesibile, de calitate
îmbunătățită și cu rezultate medicale îmbunătățite pentru

persoanele care necesită asistență maternală și neonatală,
asistență medicală de urgență și asistență medicală primară în
mediul rural.
Proiectul cuprinde următoarele părți, sub rezerva acelor
modificări pe care Împrumutatul și Banca le pot conveni
periodic pentru a realiza aceste obiective:

6

MONITORUL OFICIAL AL ROMÂNIEI, PARTEA I, Nr. 519/20.VI.2005

Partea A. Asistență medicală maternală și neonatală
Reabilitarea maternităților și a unităților de asistență
medicală neonatală și asigurarea de echipamente medicale,
asistență tehnică și pregătire a personalului în asigurarea de
servicii moderne de obstetrică, ginecologie și neonatologie
Partea B. Servicii medicale de urgență
1. Modernizarea camerelor de urgență în spitalele
selectate, prin asigurarea de lucrări, echipamente medicale și
alte echipamente și pregătire
2. Modernizarea și implementarea capacității sistemului de
comunicații integrat automat medical de urgență, inclusiv în
departamentele de urgență din spitale
Partea C. Asistență medicală primară și servicii medicale
în mediul rural
1. Asigurarea de lucrări, mobilier, echipamente medicale și
alte echipamente, de asistență tehnică și pregătire pentru
înființarea de CSMF în județele selectate

2. Acordarea de subîmprumuturi beneficiarilor eligibili,
pentru subproiectele necesare îmbunătățirii practicii medicilor
de familie, și asigurarea de pregătire
Partea D. Conturile naționale de sănătate și planificarea
1. Întărirea capacității MS pentru dezvoltarea de conturi
naționale de sănătate
2. Întărirea capacității MS, a direcțiilor județene de sănătate
publică și a spitalelor, pentru elaborarea de propuneri
financiare pentru proiecte și programe în sectorul sanitar
Partea E. Managementul Proiectului
Asigurarea de asistență tehnică, de pregătire și bunuri,
inclusiv vehicule, și costuri operaționale pentru a sprijini MS și
UMP în managementul și implementarea Proiectului.
Se așteaptă ca Proiectul să fie finalizat până la data de
30 iunie 2009.
ANEXA Nr. 3

GRAFICUL DE RAMBURSARE
Plata ratelor de capital
(exprimate în euro)*)

Data scadenței

La fiecare dată de 15 februarie și 15 august,
începând cu 15 august 2010
până la 15 august 2021
și la 15 februarie 2022

2.715.000
2.655.000

*) Cifrele din această coloană reprezintă suma în euro care va fi rambursată, cu excepția
celor prevăzute în secțiunea 4.04 (d) din Condițiile generale.
ANEXA Nr. 4
ACHIZIȚIILE

Secțiunea I. Generalități
A. Toate bunurile, lucrările și serviciile (altele decât serviciile
de consultanță) vor fi achiziționate în conformitate cu prevederile
secțiunii I din îLiniile directoare pentru achiziții în cadrul
împrumuturilor B.I.R.D. și creditelor A.I.D.“ din luna mai 2004
(Liniile directoare pentru achiziții) și cu prevederile acestei anexe.
B. Toate serviciile de consultanță vor fi achiziționate în
conformitate cu secțiunile I și IV din îLiniile directoare:
Selectarea și angajarea consultanților de către împrumutații
Băncii Mondiale“ din luna mai 2004 (Liniile directoare pentru
servicii de consultanță) și cu prevederile acestei anexe.
C. Denumirile utilizate mai jos în această anexă pentru a
descrie metodele specifice de achiziție sau metodele prin care
Banca verifică anumite contracte au semnificația atribuită
acestora în Liniile directoare pentru achiziții sau în Liniile
directoare pentru servicii de consultanță, după caz.
Secțiunea II. Metode specifice de achiziție a bunurilor,
lucrărilor și serviciilor (altele decât serviciile de consultanță)
A. Licitația competitivă internațională. Cu excepția cazurilor
în care se prevede altfel în partea B a acestei secțiuni,
contractele vor fi adjudecate în baza licitației competitive
internaționale. Prevederile paragrafelor 2.55 și 2.56 din Liniile
directoare pentru achiziții, care prevăd preferința pentru
producătorii naționali în evaluarea ofertelor, se vor aplica în
cazul bunurilor fabricate pe teritoriul Împrumutatului.
B. Alte proceduri de achiziție:
1. licitație competitivă națională. Bunurile ce se estimează
că vor costa mai puțin de 300.000 EUR echivalent pe contract
și lucrările ce se estimează că vor costa mai puțin de
3.000.000 EUR echivalent pe contract pot fi achiziționate în
cadrul contractelor adjudecate pe baza licitației competitive
naționale, potrivit prevederilor paragrafelor 3.3 și 3.4 din Liniile
directoare pentru achiziții;
2. cumpărare. Bunurile ce se estimează că vor costa mai
puțin de 80.000 EUR echivalent pe contract și lucrările ce se
estimează că vor costa mai puțin de 80.000 EUR echivalent
pe contract pot fi achiziționate prin contracte adjudecate pe
bază de cumpărare;

3. contractare directă. Bunurile despre care Banca convine că
îndeplinesc condițiile pentru contractare directă pot fi achiziționate
în conformitate cu prevederile acestei metode de achiziție;
4. participarea comunității. Bunurile, lucrările și serviciile
care vor fi finanțate din subîmprumuturi, conform părții C.2 a
Proiectului, pot fi achiziționate în conformitate cu
paragraful 3.17 din Liniile directoare pentru achiziții și cu
procedurile prevăzute în Manualul de operare.
Secțiunea III. Metode specifice de achiziție a serviciilor de
consultanță
A. Selectarea pe baza calității și costului. Cu excepția
cazurilor în care se prevede altfel în partea B a acestei
secțiuni, serviciile de consultanță vor fi achiziționate prin
contracte adjudecate prin selectarea pe baza costului și a
calității. În sensul paragrafului 2.7 din Liniile directoare pentru
servicii de consultanță, lista scurtă a consultanților pentru
servicii ce se estimează că vor costa mai puțin de 200.000 EUR
echivalent pe contract poate cuprinde în totalitate consultanți
locali.
B. Alte proceduri:
1. selectarea pe baza celui mai mic cost. Serviciile pentru
activități în legătură cu care Banca agreează că îndeplinesc
condițiile paragrafului 3.6 din Liniile directoare pentru servicii
de consultanță pot fi achiziționate prin contracte adjudecate
prin selectarea pe baza celui mai mic cost, în conformitate cu
prevederile paragrafelor 3.1 și 3.6 din Liniile directoare pentru
servicii de consultanță;
2. selectarea pe baza calificării consultanților. Serviciile ce
se estimează că vor costa mai puțin de 200.000 EUR
echivalent pe contract pot fi achiziționate prin contracte
adjudecate în conformitate cu prevederile paragrafelor 3.1, 3.7
și 3.8 din Liniile directoare pentru servicii de consultanță;
3. selectarea dintr-o singură sursă. Serviciile pentru
activități în legătură cu care Banca agreează că îndeplinesc
condițiile paragrafului 3.10 din Liniile directoare pentru servicii
de consultanță, pentru selectarea dintr-o singură sursă, pot fi
achiziționate, cu acordul prealabil al Băncii, în conformitate cu

MONITORUL OFICIAL AL ROMÂNIEI, PARTEA I, Nr. 519/20.VI.2005
prevederile paragrafelor 3.9—3.13 din Liniile directoare pentru
servicii de consultanță;
4. consultanți individuali. Serviciile pentru activități în
legătură cu care Banca convine că îndeplinesc condițiile
stabilite în prima propoziție a paragrafului 5.1 din Liniile
directoare pentru servicii de consultanță pot fi achiziționate
prin contracte adjudecate consultanților individuali, în
conformitate cu prevederile paragrafelor 5.2—5.3 din Liniile
directoare pentru servicii de consultanță. În cazurile descrise
în paragraful 5.4 din Liniile directoare pentru servicii de
consultanță, aceste contracte pot fi adjudecate consultanților
pe bază de sursă unică.
Secțiunea IV. Analiza Băncii privind decizia de achiziție
Cu excepția cazului în care Banca va stabili altfel prin
notificarea Imprumutatului, următoarele contracte vor fi supuse

7

analizei prealabile a Băncii: a) fiecare contract de bunuri,
lucrări și servicii (altele decât servicii de consultanță)
achiziționate pe bază de licitație competitivă internațională sau
de contractare directă; b) primele două contracte de bunuri și
primele două contracte de lucrări achiziționate pe bază de
licitație competitivă națională; c) primele două contracte
achiziționate pe bază de cumpărare; și d) fiecare contract
pentru servicii de consultanță prestate de o firmă, ce se
estimează că va costa mai mult de echivalentul a 100.000 EUR
inclusiv, sau pentru consultanți individuali, ce se estimează că
va costa mai mult de echivalentul a 50.000 EUR inclusiv.
Toate celelalte contracte vor fi supuse analizei ulterioare a
Băncii.
ANEXA Nr. 5

PROGRAMUL DE IMPLEMENTARE

1. Împrumutatul va delega MS responsabilitatea pentru
implementarea Proiectului care:
a) va menține UMP cu acel personal și acele resurse
care vor fi necesare UMP pentru realizarea sarcinilor privind
managementul general și implementarea Proiectului;
b) până la data de 31 mai 2005 va înființa câte o unitate
în fiecare dintre cele opt direcții județene de sănătate publică,
pentru a sprijini VMP în implementarea activităților Proiectului
la nivel local; și
c) până la data de 31 mai 2005 va înființa comitete
directoare ale Proiectului pentru fiecare parte a proiectului,
cuprinzând directori generali din MS și din alte instituții, care
vor fi însărcinate cu asigurarea asistenței și a sprijinului
general pentru activitățile Proiectului.
2. În scopul realizării părții C.2 a Proiectului, Împrumutatul,
prin MS:
a) până la data de 30 septembrie 2005, va înființa în
cadrul MS un comitet de evaluare pentru evaluarea și
selectarea subproiectelor și a beneficiarilor eligibili, conform
procedurilor stabilite în Manualul de operare;
b) va selecta furnizorii de servicii de subîmprumut, în
conformitate cu criteriile de eligibilitate și procedurile prezentate
în Manualul de operare și cu prevederile secțiunii III.A a
anexei nr. 4 la acest acord;
c) va autoriza fiecare furnizor de servicii de subîmprumut
selectat să stabilească un fond revolving pentru acordarea de
subîmprumuturi, conform părții C.2 a Proiectului (Fondul pentru
subîmprumuturi), fond care va fi realimentat prin trageri
periodice din contul de împrumut, în conformitate cu termenii
și procedurile stabilite în Manualul de operare;
d) va încheia un acord de administrare cu fiecare furnizor
de servicii de subîmprumut, conform termenilor și condițiilor
stabilite în Manualul de operare care va fi fost aprobat de
Bancă;

e) va determina fiecare furnizor de servicii de subîmprumut
să acorde subîmprumuturi beneficiarilor selectați, pe baza unui
acord de subîmprumut, care se va încheia între furnizorul de
servicii de subîmprumut respectiv și un beneficiar, în termenii
și în condițiile stabilite în Manualul de operare;
f) nu va amenda, abroga sau rezilia nici una dintre
prevederile Manualului de operare fără acordul prealabil al
Băncii.
3. Împrumutatul, prin MS, va asigura că toate măsurile
necesare pentru realizarea Planului de management privind
mediul vor fi luate în timp util.
4. Împrumutatul, acționând prin MS:
a) va menține politici și proceduri adecvate care să-i
permită acestuia să monitorizeze și să evalueze permanent, în
conformitate cu indicatori acceptabili Băncii, realizarea
Proiectului și îndeplinirea obiectivelor acestuia;
b) va întocmi, conform termenilor de referință satisfăcători
pentru Bancă, și va transmite Băncii, la data de 31 martie
2007 sau în jurul acestei date, un raport care integrează
rezultatele activităților de monitorizare și evaluare, efectuate,
conform paragrafului a) al acestei secțiuni, privind progresul
obținut în realizarea Proiectului pe parcursul perioadei
anterioare datei respectivului raport, și stabilește măsuri
recomandate pentru a asigura realizarea eficientă a Proiectului
și îndeplinirea obiectivelor acestuia pe perioada care urmează
acestei date; și
c) va analiza împreună cu Banca, până la data de
30 iunie 2007 sau la o dată ulterioară pe care o va solicita
Banca, raportul la care se face referire la paragraful b) al
acestei secțiuni și după aceea va lua toate măsurile necesare
pentru a asigura finalizarea eficientă a Proiectului și realizarea
obiectivelor acestuia, pe baza concluziilor și recomandărilor
raportului menționat și punctului de vedere al Băncii în
această privință.
ANEXA Nr. 6

CONTUL SPECIAL

1. Pentru scopurile acestei anexe:
a) termenul categorii eligibile înseamnă categoriile (1)—(7)
stabilite în tabelul din paragraful 1 al anexei nr. 1 la acest
acord;
b) termenul cheltuieli eligibile înseamnă cheltuielile legate
de costurile rezonabile ale bunurilor, lucrărilor, serviciilor și
subîmprumuturilor necesare Proiectului și care vor fi finanțate
din sumele împrumutului alocate periodic categoriilor eligibile în
conformitate cu prevederile anexei nr. 1 la acest acord; și
c) termenul alocația autorizată înseamnă suma de
2.000.000 EUR aferentă contului special, care va fi trasă din
contul de împrumut și depusă în contul special în conformitate
cu paragraful 3 a) al acestei anexe.
2. Plățile din contul special vor fi efectuate exclusiv pentru
cheltuieli eligibile, în conformitate cu prevederile acestei anexe.
3. După ce Banca a primit dovezi satisfăcătoare pentru ea
că a fost deschis contul special în mod corespunzător,

tragerile alocației autorizate și tragerile ulterioare pentru
realimentarea contului special vor fi efectuate după cum
urmează:
a) Pentru tragerile alocației autorizate, Împrumutatul va
transmite Băncii o cerere sau cereri pentru depunerea în
contul special a unei sume ori a unor sume care nu vor
depăși suma totală a alocației autorizate. Pe baza acestei
cereri sau acestor cereri, Banca, în numele Împrumutatului, va
trage din contul împrumutului și va depune în contul special
acea sumă sau sume pe care Împrumutatul o va fi cerut.
b) (i) Pentru realimentarea contului special, Împrumutatul
va transmite Băncii cereri pentru depunerea în contul
special la intervalele pe care le va specifica Banca.
(ii) Anterior sau în același timp cu fiecare dintre aceste
cereri, Împrumutatul va înainta Băncii documentele și
alte evidențe solicitate în conformitate cu paragraful 4
al acestei anexe, pentru plata sau plățile în legătură

8

MONITORUL OFICIAL AL ROMÂNIEI, PARTEA I, Nr. 519/20.VI.2005

cu care este solicitată realimentarea. Pe baza fiecărei
astfel de cereri, Banca, în numele Împrumutatului, va
trage din contul împrumutului și va depune în contul
special acea sumă pe care Împrumutatul o va fi cerut
și va fi fost dovedită prin documentele menționate și
alte evidențe că a fost plătită din contul special
pentru cheltuieli eligibile. Toate aceste depuneri vor fi
trase de Bancă din contul împrumutului în cadrul
respectivelor categorii eligibile și în respectivele sume
echivalente, după cum au fost justificate prin
documentele menționate și alte evidențe.
4. Pentru fiecare plată efectuată de Împrumutat din contul
special, Împrumutatul va transmite Băncii, la momentul în care
Banca va solicita în mod rezonabil acest lucru, acele
documente și evidențe care demonstrează că acea plată a
fost efectuată exclusiv pentru cheltuieli eligibile.
5. Fără a contraveni prevederilor paragrafului 3 al acestei
anexe, Băncii nu i se va solicita să facă alte depuneri în
contul special:
a) dacă, la orice moment, Banca va fi stabilit că toate
tragerile ulterioare vor trebui efectuate de către Împrumutat
direct din contul împrumutului, în conformitate cu prevederile
art. V din Condițiile generale și ale paragrafului a) al secțiunii
2.02 a acestui acord;
b) dacă Împrumutatul nu își va fi respectat obligația de a
transmite Băncii, în cadrul perioadei de timp precizate în
secțiunea 4.01 b) (ii) a acestui acord, vreunul dintre rapoartele
de audit solicitate să fie transmise Băncii în conformitate cu
secțiunea menționată, referitoare la auditul înregistrărilor și
conturilor pentru contul special;
c) dacă, la orice moment, Banca va fi notificat
Împrumutatului intențiile sale de a suspenda, în totalitate sau
parțial, dreptul Împrumutatului de a face trageri din contul
împrumutului, în conformitate cu prevederile secțiunii 6.02 din
Condițiile generale; sau
d) odată ce suma totală netrasă din împrumut, alocată
categoriilor eligibile, minus suma totală a tuturor

angajamentelor speciale restante asumate de Bancă conform
secțiunii 5.02 din Condițiile generale va fi egală cu
echivalentul a de două ori suma alocației autorizate.
După aceea, tragerea din contul împrumutului a sumei
rămase netrase din împrumut, alocată pentru categoriile
eligibile, va respecta procedurile pe care Banca le va preciza
în notificarea către Împrumutat. Aceste trageri ulterioare vor fi
efectuate doar după și în măsura în care Banca va fi fost
convinsă că toate aceste sume rămase în depozit în contul
special la data unei astfel de notificări vor fi utilizate pentru
efectuarea plăților pentru cheltuieli eligibile.
6. a) Dacă Banca va fi stabilit la orice moment că orice
plată din contul special: (i) a fost efectuată pentru o cheltuială
sau într-o sumă neeligibilă conform paragrafului 2 al acestei
anexe; sau (ii) nu a fost justificată prin evidențele transmise
Băncii, Împrumutatul, imediat după notificarea Băncii: (A) va
transmite evidențele suplimentare pe care Banca le poate
solicita; sau (B) va depune în contul special (sau, dacă Banca
va solicita astfel, va returna Băncii) o sumă egală cu suma
acelei plăți sau a părții nejustificate ori neeligibile a acesteia.
Dacă Banca nu va conveni altfel, Banca nu va mai efectua
nici o depunere ulterioară în contul special, până când
Împrumutatul nu va fi furnizat evidențele sau nu va fi efectuat
depunerea ori restituirea respectivă, în funcție de situație.
b) Dacă Banca va fi stabilit la orice moment că orice
sumă rămasă în contul special nu va fi necesară pentru
acoperirea plăților ulterioare pentru cheltuieli eligibile,
Împrumutatul, imediat după notificarea Băncii, va restitui Băncii
suma rămasă.
c) Împrumutatul poate returna Băncii, după notificarea
acesteia, toate fondurile sau orice parte a fondurilor aflate în
depozit în contul special.
d) Restituirile către Bancă efectuate conform paragrafelor
6a), b) și c) ale acestei anexe vor fi creditate în contul
împrumutului pentru trageri ulterioare sau pentru anulare, în
conformitate cu prevederile relevante ale acestui acord,
inclusiv ale Condițiilor generale.

PREȘEDINTELE ROMÂNIEI

DECRET
privind promulgarea Legii pentru ratificarea Acordului de împrumut dintre România
și Banca Internațională pentru Reconstrucție și Dezvoltare, destinat finanțării Proiectului
privind reforma sectorului sanitar — faza a II-a, semnat la București la 28 ianuarie 2005
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru
ratificarea Acordului de împrumut dintre România și
Banca Internațională pentru Reconstrucție și
Dezvoltare, destinat finanțării Proiectului privind

reforma sectorului sanitar — faza a II-a, semnat la
București la 28 ianuarie 2005, și se dispune
publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 493.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 519/20.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032446]
ISSN 1453—4495

