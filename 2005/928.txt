PARTEA

Anul 173 (XVII) — Nr. 928

I

LEGI, DECRETE, HOTĂRÂRI ȘI ALTE ACTE

Marți, 18 octombrie 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 477 din 22 septembrie 2005 referitoare la
excepția de neconstituționalitate a dispozițiilor
art. 60 alin. (1) din Legea nr. 422/2001 privind
protejarea monumentelor istorice .............................

1–4

Pagina
Reconstrucție și Dezvoltare, la Acordul de
împrumut (Proiectul privind reabilitarea drumurilor —
etapa a II-a) dintre România și Banca
Internațională pentru Reconstrucție și Dezvoltare,
semnat la Washington D.C. la 1 iulie 1997...........

4–7

HOTĂRÂRI ALE GUVERNULUI ROMÂNIEI
1.167. — Hotărâre pentru aprobarea Amendamentului
convenit prin schimb de scrisori, semnate la
București la 21 februarie 2005 și 22 iunie 2005 și
la Zagreb la 27 iunie 2005 și 25 august 2005
între Guvernul României, prin Ministerul Finanțelor
Publice, și Banca Internațională pentru

DECIZII

ALE

CURȚII

REPUBLICĂRI
Ordonanța Guvernului nr. 66/1997 privind regimul
investițiilor străine în România, realizate prin
cumpărarea de titluri de stat....................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 477
din 22 septembrie 2005

referitoare la excepția de neconstituționalitate a dispozițiilor art. 60 alin. (1)
din Legea nr. 422/2001 privind protejarea monumentelor istorice
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 60 alin. (1) din Legea
nr. 422/2001 privind protejarea monumentelor istorice,
excepție ridicată de Ioana Elisabeta Cantacuzino în Dosarul
nr. 829/2005 al Curții de Apel Ploiești — Secția civilă.
La apelul nominal răspunde autorul excepției, prin
avocat, lipsesc celelalte părți, față de care procedura de
citare a fost legal îndeplinită.
Reprezentantul autorului excepției consideră că
menținerea valabilității Listei cuprinzând monumentele,
ansamblurile și siturile istorice, aprobată de Comisia

2

MONITORUL OFICIAL AL ROMÂNIEI, PARTEA I, Nr. 928/18.X.2005

Națională a Monumentelor, Ansamblurilor și Siturilor Istorice
în anii 1991—1992, este de natură a încălca prevederile
art. 21, 44 și 51 din Constituție. Se consideră că, în acest
mod, este limitat nejustificat atributul de dispoziție al
dreptului de proprietate. Totodată, se apreciază că sunt
încălcate prevederile art. 21 din Constituție, întrucât, prin
menținerea valabilității listei în cauză, proprietarii imobilelor
clasate ca monumente istorice nu au fost în măsură să
atace în contencios administrativ înscrierea efectuată.
Autorul excepției solicită constatarea neconstituționalității
prevederilor art. 38 din Legea nr. 422/2001, care sunt
într-o strânsă legătură cu cele ale art. 60 alin. (1) din lege,
întrucât acestea, deși limitează dreptul de proprietate, au
fost adoptate printr-o lege ordinară și nu printr-o lege
organică. În consecință, se solicită admiterea excepției.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, în temeiul art. 29 alin. (1) și (6) din Legea
nr. 47/1992 privind organizarea și funcționarea Curții
Constituționale. În acest sens se apreciază că dispozițiile
criticate au caracter tranzitoriu și prelungesc efectele
aplicării listei în cauză pe o perioadă de maximum 3 ani.
Or, prin intrarea în vigoare a Ordinului ministrului culturii și
cultelor nr. 2.314/2004 privind aprobarea Listei
monumentelor istorice, actualizată, și a Listei monumentelor
istorice dispărute la 16 iunie 2004, prevederile art. 60
alin. (1) din Legea nr. 422/2001 și-au încetat aplicabilitatea.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2005, pronunțată în
Dosarul nr. 829/2005, Curtea de Apel Ploiești — Secția
civilă a sesizat Curtea Constituțională cu excepția de
neconstituționalitate a dispozițiilor art. 60 alin. (1) din
Legea nr. 422/2001 privind protejarea monumentelor
istorice, excepție ridicată de Ioana Elisabeta Cantacuzino
într-o cauză având ca obiect soluționarea apelului împotriva
sentinței prin care a fost respinsă o acțiune pentru
constatarea nulității absolute a unui contract de vânzarecumpărare încheiat la data de 4 septembrie 2003, cu
privire la un imobil clasificat monument istoric.
În motivarea excepției autorul acesteia susține că
dispozițiile art. 60 alin. (1) din Legea nr. 422/2001 încalcă
textele constituționale ale art. 20, ale art. 21 alin. (1)—(3),
ale art. 44 alin. (1) și (2) teza întâi și ale art. 51.
Totodată, se consideră că sunt încălcate și prevederile
art. 6 pct. 1 din Convenția pentru apărarea drepturilor
omului și a libertăților fundamentale, precum și ale art. 1
pct. 1 din Protocolul adițional la convenție.
Autorul excepției consideră că textul legal criticat,
menținând, îîn mod arbitrar și nelegal“, calitatea de
monument istoric a unui imobil, realizează, îpractic, o nouă
naționalizare“, ceea ce este de natură a încălca prevederile
art. 44 din Constituție și ale art. 1 pct. 1 din Protocolul
adițional la convenție. De asemenea, se apreciază că, deși
îLegea nr. 422/2001 prevede dreptul proprietarului
imobilului de a contesta ordinul ministrului de clasificare a
bunului“, dispozițiile legale criticate nu oferă proprietarilor
această posibilitate cu privire la monumentele înscrise în
lista aprobată în anii 1991—1992 și, în consecință, sunt
încălcate prevederile art. 21 și 51 din Constituție, îcare
garantează accesul la justiție și dreptul de a formula cereri
pentru apărarea drepturilor proprii“.
De asemenea, astfel cum reiese din motivarea
excepției, autorul acesteia consideră că textul art. 60
alin. (1) din Legea nr. 422/2001 contravine și prevederilor

art. 1 alin. (3), ale art. 11 alin. (2) și (3), ale art. 12
alin. (4), ale art. 13 alin. (2) și ale art. 15 alin. (2) din
aceeași lege.
Curtea de Apel Ploiești — Secția civilă apreciază că
excepția de neconstituționalitate ridicată este neîntemeiată.
În argumentarea acestei opinii instanța arată că dispozițiile
legale criticate îreprezintă norme juridice tranzitorii și
prevăd prelungirea efectelor clasării stabilite în baza
Ordonanței Guvernului nr. 27/1992 pe o perioadă de
maximum 3 ani de la data intrării în vigoare a Legii
nr. 422/2001, respectiv până la data de 24 iulie 2004“. De
asemenea, se apreciază că îexistența unei liste de clasare
a monumentelor istorice și stabilirea unui regim special de
protejare a acestor bunuri imobile nu contravine dispozițiilor
art. 44 alin. (1) și (2) din Constituție, dimpotrivă, sunt în
concordanță cu dispozițiile art. 44 alin. (7) din Constituție“.
Instanța consideră că existența unui drept de
preempțiune al statului, în cazul clasării unui bun în calitate
de monument istoric, nu poate fi considerată o îngrădire a
dreptului de proprietate. Totodată, se arată că dispozițiile
legale criticate nu încalcă prevederile art. 1 pct. 1 din
Protocolul adițional la convenție, având în vedere că
îpct. 2 al aceluiași articol recunoaște statelor dreptul de a
reglementa prin lege folosința bunurilor conform interesului
general“.
În opinia instanței, nu sunt încălcate nici dispozițiile
art. 21 și ale art. 51 alin. (1) din Constituție și nici cele
ale art. 6 pct. 1 din Convenția pentru apărarea drepturilor
omului și a libertăților fundamentale, întrucât îproprietarii
bunurilor declarate ca monumente istorice pot solicita
Ministerului Culturii declasarea bunului, iar în ipoteza unui
răspuns negativ, pot contesta acest refuz în justiție,
conform procedurii contenciosului administrativ“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
a dispozițiilor art. 60 alin. (1) din Legea nr. 422/2001 este
neîntemeiată, având în vedere faptul că îlegiuitorul este
îndrituit să reglementeze diferitele aspecte legate [de
dreptul de proprietate] în concordanță cu interesul național,
legislația europeană trasând doar reguli și principii
generale“. În ceea ce privește posibilitatea legiuitorului de a
stabili conținutul și limitele dreptului de proprietate,
Guvernul invocă deciziile Curții Constituționale nr. 127 din
16 noiembrie 1994 și nr. 564 din 16 decembrie 2004.
Se apreciază că prevederile legale criticate nu încalcă
principiul constituțional al liberului acces la justiție, ci
exprimă îdoar opțiunea legiuitorului de a stabili reguli
speciale [...], ceea ce înseamnă că o persoană își poate
valorifica dreptul de proprietate, dar numai în anumite
condiții stabilite de legiuitor“. Guvernul arată că îtextul
art. 60 alin. (1) din Legea nr. 422/2001 nu îngrădește
dreptul de dispoziție al proprietarului [...], un astfel de
proprietar poate cere declasarea bunului și poate urma
procedura contenciosului administrativ în cazul unui răspuns
negativ“. Totodată, se apreciază că prevederile criticate nu
contravin textului art. 51 din Constituție.
Avocatul Poporului apreciază că excepția de
neconstituționalitate ridicată este neîntemeiată. În susținerea
acestui punct de vedere se arată că îdispozițiile legale
criticate nu îngrădesc sub nici un aspect liberul acces la
justiție și nici dreptul părților la un proces echitabil, la
soluționarea cauzelor într-un termen rezonabil, aceștia

MONITORUL OFICIAL AL ROMÂNIEI, PARTEA I, Nr. 928/18.X.2005
beneficiind de toate garanțiile procesuale“. Avocatul
Poporului apreciază că textul art. 60 alin. (1) din Legea
nr. 422/2001 nu operează un transfer de proprietate și, în
consecință, înu aduce atingere dreptului de proprietate al
persoanelor fizice“.
Totodată, se consideră că textul legal criticat înu
conține norme contrare dreptului cetățenilor de a se adresa
autorităților publice prin petiții formulate numai în numele
semnatarilor“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 60 alin. (1) din Legea nr. 422/2001 privind
protejarea monumentelor istorice, publicată în Monitorul
Oficial al României, Partea I, nr. 407 din 24 iulie 2001,
care au următorul cuprins: î(1) Lista cuprinzând
monumentele, ansamblurile și siturile istorice, aprobată de
Comisia Națională a Monumentelor, Ansamblurilor și Siturilor
Istorice în anii 1991—1992, rămâne în vigoare și produce
efecte ca atare timp de maximum 3 ani de la data intrării în
vigoare a prezentei legi, perioadă în care aceasta va fi
actualizată potrivit art. 3, 7 și 21.“
Textele constituționale invocate, în mod expres, în
susținerea excepției sunt cele ale art. 20, ale art. 21
alin. (1)—(3), ale art. 44 alin. (1) și (2) teza întâi și ale
art. 51. Este de reținut faptul că, deși autorul excepției
invocă în susținerea acesteia întregul text al art. 51 din
Constituție, în realitate, astfel cum rezultă din motivarea
criticii de neconstituționalitate, aceasta se referă numai la
prevederile art. 51 alin. (1) din Constituție. Aceste texte
constituționale au următorul cuprins:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.

3

(2) Proprietatea privată este garantată și ocrotită în mod
egal de lege, indiferent de titular [...].“;
— Art. 51 alin. (1): îCetățenii au dreptul să se adreseze
autorităților publice prin petiții formulate numai în numele
semnatarilor.“
Totodată, în susținerea criticii de neconstituționalitate,
sunt invocate și prevederile art. 6 pct. 1 din Convenția
pentru apărarea drepturilor omului și a libertăților
fundamentale, precum și ale art. 1 paragraful 1 din Primul
protocol adițional la convenție, care au următorul cuprins:
— Art. 6 pct. 1 din Convenție: î1. Orice persoană are
dreptul la judecarea în mod echitabil, în mod public și într-un
termen rezonabil a cauzei sale, de către o instanță
independentă și imparțială, instituită de lege, care va hotărî fie
asupra încălcării drepturilor și obligațiilor sale cu caracter civil,
fie asupra temeiniciei oricărei acuzații în materie penală
îndreptate împotriva sa. Hotărârea trebuie să fie pronunțată în
mod public, dar accesul în sala de ședință poate fi interzis
presei și publicului pe întreaga durată a procesului sau a unei
părți a acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la
proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“;
— Art. 1 paragraful 1 din Primul protocol adițional la
convenție: îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.“
În esență, autorul excepției de neconstituționalitate
susține că menținerea în vigoare a Listei cuprinzând
monumentele, ansamblurile și siturile istorice, aprobată de
Comisia Națională a Monumentelor, Ansamblurilor și
Siturilor Istorice în anii 1991—1992, este de natură a
contraveni atât prevederilor art. 21 alin. (1)—(3), ale art. 44
alin. (1) și (2) teza întâi și ale art. 51 alin. (1) din
Constituție, cât și celor ale art. 6 pct. 1 din Convenția
pentru apărarea drepturilor omului și a libertăților
fundamentale, respectiv ale art. 1 paragraful 1 din Primul
protocol adițional la convenție.
Curtea observă că textul legal criticat face parte din
titlul VII — Dispoziții tranzitorii și finale — al Legii
nr. 422/2001, fiind o normă juridică tranzitorie cu aplicare
limitată în timp, potrivit art. 66 alin. (1) din Legea
nr. 24/2000 privind normele de tehnică legislativă pentru
elaborarea actelor normative, republicată în Monitorul Oficial
al României, Partea I, nr. 777 din 25 august 2004. Astfel,
dispozițiile art. 60 alin. (1) din Legea nr. 422/2001 prevăd
prelungirea efectelor clasării stabilite în baza Ordonanței
Guvernului nr. 27/1992 pe o perioadă de maximum 3 ani
de la data intrării în vigoare a Legii nr. 422/2001, respectiv
până la data de 24 iulie 2004.
Totodată, Curtea observă că, anterior sesizării sale, în
baza dispozițiilor art. 60 alin. (1) din lege, a fost emis
Ordinul ministrului culturii și cultelor nr. 2.314/2004 privind
aprobarea Listei monumentelor istorice, actualizată, și a
Listei monumentelor istorice dispărute, publicat în Monitorul
Oficial al României, Partea I, nr. 646 din 16 iulie 2004,
listă care cuprinde și monumentele istorice clasate ca atare
prin Lista cuprinzând monumentele, ansamblurile și siturile
istorice, aprobată de Comisia Națională a Monumentelor,
Ansamblurilor și Siturilor Istorice în anii 1991—1992.

4

MONITORUL OFICIAL AL ROMÂNIEI, PARTEA I, Nr. 928/18.X.2005

În consecință, potrivit art. 29 alin. (1) și (6) din Legea
nr. 47/1992, Curtea constată că excepția de neconstituționalitate
ridicată este inadmisibilă, întrucât textul legal criticat nu mai este
în vigoare, acesta încetându-și efectele la data de 16 iulie 2004,

când a fost publicat în Monitorul Oficial al României Ordinul
nr. 2.314/2004 privind aprobarea Listei monumentelor istorice,
actualizată, și a Listei monumentelor istorice dispărute, emis de
ministrul culturii și cultelor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca fiind inadmisibilă excepția de neconstituționalitate a dispozițiilor art. 60 alin. (1) din Legea
nr. 422/2001 privind protejarea monumentelor istorice, excepție ridicată de Ioana Elisabeta Cantacuzino în Dosarul
nr. 829/2005 al Curții de Apel Ploiești — Secția civilă.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Amendamentului convenit prin schimb de scrisori, semnate la București
la 21 februarie 2005 și 22 iunie 2005 și la Zagreb la 27 iunie 2005 și 25 august 2005
între Guvernul României, prin Ministerul Finanțelor Publice, și Banca Internațională
pentru Reconstrucție și Dezvoltare, la Acordul de împrumut
(Proiectul privind reabilitarea drumurilor — etapa a II-a) dintre România
și Banca Internațională pentru Reconstrucție și Dezvoltare,
semnat la Washington D.C. la 1 iulie 1997
În temeiul art. 108 din Constituția României, republicată, al art. 20 din Legea nr. 590/2003 privind tratatele și al art. 3 din
Ordonanța Guvernului nr. 23/1997 pentru ratificarea Acordului de împrumut (Proiectul privind reabilitarea drumurilor — etapa a II-a)
dintre România și Banca Internațională pentru Reconstrucție și Dezvoltare, semnat la Washington D.C. la 1 iulie 1997, aprobată prin
Legea nr. 184/1997, cu modificările ulterioare,
Guvernul României adoptă prezenta hotărâre.
Articol unic. — Se aprobă Amendamentul convenit prin
schimb de scrisori, semnate la București la 21 februarie 2005
și 22 iunie 2005 și la Zagreb la 27 iunie 2005 și 25 august
2005 între Guvernul României, prin Ministerul Finanțelor
Publice, și Banca Internațională pentru Reconstrucție și
Dezvoltare, la Acordul de împrumut (Proiectul privind

reabilitarea drumurilor — etapa a II-a) dintre România și Banca
Internațională pentru Reconstrucție și Dezvoltare, semnat la
Washington D.C. la 1 iulie 1997, ratificat prin Ordonanța
Guvernului nr. 23/1997, aprobată prin Legea nr. 184/1997, cu
modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor, construcțiilor și turismului,
Gheorghe Dobre
Ministrul afacerilor externe,
Mihai Răzvan Ungureanu
București, 29 septembrie 2005.
Nr 1.167.

5

MONITORUL OFICIAL AL ROMÂNIEI, PARTEA I, Nr. 928/18.X.2005
ROMÂNIA
MINISTERUL FINANȚELOR PUBLICE

Cabinet secretar de stat
Grupul Băncii Mondiale
Biroul zonal pentru Europa de Sud și Centrală
Trg. J.K. Kennedya 6b
Zagreb, Croația
HR — 1000
Fax: 3851 2357 200

București,
21 februarie 2005

În atenția domnului Anand Seth, director
Unitatea de țară pentru Europa de Sud și Centrală și zona Asia Centrală
Copie către: Doamna Doina Visa, ofițer de proiect
Referitor la: Modul de finanțare a cheltuielilor ce urmează a fi făcute până la data limită de tragere a sumelor din împrumut
(30 septembrie 2005)
Stimate domn,
Referitor la Proiectul privind reabilitarea drumurilor — etapa a II-a (Acord de împrumut nr. 4.178 — RO), dorim să vă
informăm cu privire la solicitarea transmisă de Compania Națională de Autostrăzi și Drumuri Naționale din România — S.A.
(CNADNR), cu privire la:
— modificarea modalității de finanțare a cheltuielilor ce urmează a fi efectuate până la data limită de tragere a sumelor din
împrumut (30 septembrie 2005), însemnând că respectivele cheltuieli efectuate până la această dată (exclusiv taxe) se vor finanța în
proporție de 100% din sumele împrumutului. Cheltuielile ce urmează a fi făcute ulterior acestei date se vor finanța din contribuția
Guvernului României aferentă acestui împrumut. În consecință, coloana referitoare la î% din cheltuielile care urmează să fie finanțate“
din anexa nr. 1 se modifică conform tabelului anexat;
— solicitarea privind acordul Băncii referitor la tragerea unor sume pe parcursul unei perioade extinse (maximum 4 luni)
peste data limită de tragere (30 septembrie 2005), pentru bunuri, lucrări și servicii furnizate până la data limită de tragere.
CNADNR a informat Ministerul Finanțelor Publice despre faptul că articolele mai sus menționate au fost discutate și acceptate,
în principiu, de către ofițerii de proiect ai Băncii.
Prin urmare, vă rugăm să aveți amabilitatea de a ne transmite amendamentul la Acordul de împrumut nr. 4.178 — RO
(Proiectul privind reabilitarea drumurilor — etapa a II-a) — îFluidizarea traficului pe DN1 între km 8+100 și 17+100 și Centura rutieră
în zona de nord a municipiului București“.
Cu stimă,
Dragoș Neacșu,
secretar de stat
ANEXA Nr. 1
la acord
Suma alocată din împrumut
(Exprimată în dolari S.U.A.)

Categoria

(1) Lucrări în cadrul părții B a Proiectului
(2) Bunuri în cadrul părților B și C ale Proiectului

(3) Servicii de consultanță în cadrul părților
B și C ale Proiectului
(4) Costuri suplimentare de operare
(5) Nealocate
TOTAL:

127.282.427,55
15.787.033,89

6.230.538,56

%
din cheltuielile care urmează să fie finanțate

100% din cheltuielile externe
cheltuielile locale
100% din cheltuielile externe
cheltuielile locale (costul franco
din cheltuielile locale pentru
achiziționate pe plan local
100%

și 100% din
și 100% din
uzină) și 80%
alte articole

700.000
0,00
150.000.000,00

ROMÂNIA
MINISTERUL FINANȚELOR PUBLICE

Cabinet secretar de stat
Grupul Băncii Mondiale
Biroul zonal pentru Europa de Sud și Centrală
Trg. J. K. Kennedya 6b
Zagreb, Croația
HR — 1000
Fax: 3851 2357 200

București,
22 iunie 2005

În atenția domnului Anand Seth, director
Unitatea de țară pentru Europa de Sud și Centrală și zona Asia Centrală
Copie către: Domnul Qwaise Saadat, director de țară
Doamna Doina Visa, ofițer de proiect
Referitor la: Amendamentul la Acordul de împrumut nr. 4.178—RO (Proiect privind reabilitarea drumurilor — etapa a II-a) —
extinderea datei limită de tragere și creșterea procentului de finanțare

6

MONITORUL OFICIAL AL ROMÂNIEI, PARTEA I, Nr. 928/18.X.2005

Stimate domn,
Referitor la Proiectul privind reabilitarea drumurilor — etapa a II-a (Acord de împrumut nr. 4.178—RO) și drept consecință a
ultimei discuții cu reprezentanții Misiunii Băncii Mondiale din 18—28 aprilie 2005, vă rugăm să aveți amabilitatea de a vă exprima
acordul cu următoarele modificări:
— creșterea procentului de finanțare din împrumutul extern (exclusiv TVA) de la 60% la 100%;
— extinderea datei limită de tragere a sumelor din împrumut de la data de 30 septembrie 2005 la data de 30 iunie 2006.
Luând în considerare faptul că aprobarea prezentului amendament a fost condiționată de încheierea de către Compania
Națională de Autostrăzi și Drumuri Naționale din România — S.A. (CNADNR — S.A.) a Protocolului cu beneficiarii rețelei de utilități, vă
înaintăm anexat scrisoarea datată 15 iunie 2005 transmisă de către CNADNR — S.A. Ministerului Finanțelor Publice (MFP) și
Protocolul.
Menționăm că scopul amendamentului a fost deja discutat și agreat, în principiu, cu reprezentanții BIRD.
Având în vedere urgența elaborării acestui amendament în scopul bunei realizări a Proiectului, vă rugăm să transmiteți acest
document Ministerului Finanțelor Publice, în formă oficială.
Cu stimă,
Dragoș Neacșu,
secretar de stat
Banca Mondială
Banca Internațională pentru Reconstrucție și Dezvoltare
Asociația pentru Dezvoltare Internațională
27 iunie 2005
Excelenței Sale Domnului Ionel Popescu
Ministerul Finanțelor Publice
București, România
Stimate domnule Popescu,
Proiectul privind reabilitarea drumurilor (Acord de împrumut nr. 4.178—RO)
Notificarea Împrumutatului cu privire la data limită de tragere
Ca urmare a scrisorii dumneavoastră din data de 22 iunie 2005, prin care solicitați Băncii Internaționale pentru Reconstrucție
și Dezvoltare (Banca) să extindă data limită de tragere pentru proiectul mai sus menționat, am plăcerea să vă informez că Banca a
stabilit data de 30 iunie 2006 ca termen limită pentru scopurile secțiunii 2.03 a Acordului de împrumut dintre România și Bancă, datat
1 iulie 1997.
Anand K. Seth,
director de țară,
Unitatea de țară pentru Europa de Sud și Centrală
Zona Europa și Asia Centrală
Copii către:
Excelența Sa Gheorghe Dobre
Ministerul Transporturilor, Construcțiilor și Turismului
București, România
Domnul Dragoș Neacșu
Secretar de stat, Ministerul Finanțelor Publice
Domnul Septimiu Buzașu
Secretar de stat, Ministerul Transporturilor, Construcțiilor și Turismului
Domnul Ștefan Petrescu
Director general, Ministerul Finanțelor Publice
București, România
Domnul Aurel Băluț
Director general, Compania Națională de Autostrăzi și Drumuri Naționale din România — S.A.
București, România
Doamna Liliana Barna,
Director general, Ministerul Transporturilor, Construcțiilor și Turismului
București, România
Domnul Adrianus Melkert
Director executiv, Banca Mondială

MONITORUL OFICIAL AL ROMÂNIEI, PARTEA I, Nr. 928/18.X.2005

7

Banca Mondială
Banca Internațională pentru Reconstrucție și Dezvoltare
Asociația pentru Dezvoltare Internațională
Biroul zonal pentru Europa de Sud și Centrală
Trg. J. F. Kennedya 6b
HR-1000 Zagreb, Croația
Tel.:(385)+ 235-7222
Fax: (385) 1 235-7293
25 august 2005
Excelenței Sale
Domnului Sebastian Vlădescu
Ministerul Finanțelor Publice
București, România
Stimate domnule ministru Vlădescu:
Referitor la: Proiectul privind reabilitarea drumurilor, etapa a II-a (Acord de împrumut nr. 4.178—RO)
Notificarea Împrumutatului cu privire la realocarea sumelor împrumutului
Am primit scrisoarea datată 21 februarie 2005 din partea domnului Dragoș Neacșu, secretar de stat la Ministerul Finanțelor
Publice, prin care Banca este solicitată să modifice procentul de tragere a sumelor din împrumutul mai sus menționat, de la 60% la
100%, cu referire la perioada aferentă împrumutului rămas pentru finanțarea lucrărilor de drumuri în lucru, până la data limită de
tragere a sumelor din împrumut programată la 30 septembrie 2005.
Consecutiv acordului asupra parametrilor financiari de țară pentru România, care a intrat în vigoare la 15 iulie 2005, ne face
plăcere să confirmăm faptul că Banca agreează această solicitare și, alăturat, modifică procentul de tragere a sumelor din împrumut,
după cum s-a stabilit în paragraful 1 din anexa nr. 1 la Acordul de împrumut dintre Guvernul României și Banca Internațională pentru
Reconstrucție și Dezvoltare, datat 1 iulie 1997.
Sumele alocate diferitelor categorii din anexa nr. 1 la Acordul de împrumut rămân aceleași, numai procentul aferent
cheltuielilor care urmează să fie finanțate din sumele împrumutului se va modifica în cadrul categoriei (1) îLucrări în cadrul părții B a
Proiectului“ și în cadrul categoriei (2) îBunuri în cadrul părților B și C ale Proiectului“, după cum urmează:
Suma alocată din împrumut
(Exprimată în dolari S.U.A.)

Categoria

(1) Lucrări în cadrul părții B a Proiectului

(2) Bunuri în cadrul părților B și C ale Proiectului

(3) Servicii de consultanță în cadrul părților B și C ale Proiectului
(4) Costuri suplimentare de operare
(5) Nealocate

127.282.427,55

15.787.033,89

6.230.538,56
700.000
0,00

% din cheltuielile care urmează să fie finanțate

100% din cheltuielile externe și 100% din
cheltuielile locale, pentru lucrările de la data de
1 martie 2005 până la data limită de tragere a
sumelor din împrumut, 30 iunie 2006
100% din cheltuielile externe și 100% din
cheltuielile locale (costul franco uzină) și 100%
din cheltuielile locale pentru alte articole
achiziționate pe plan local
100%
100%
-

150.000.000,00

TOTAL:

Cu sinceritate,
Anand K. Seth,
director
Unitatea de țară pentru Europa de Sud și Centrală
Zona Europa și Asia centrală
Copii către:
Excelența Sa Gheorghe Dobre
ministrul transporturilor, construcțiilor și turismului
București, România
Domnul Dragoș Neacșu
secretar de stat, Ministerul Finanțelor Publice
București, România
Domnul Septimiu Buzașu
secretar de stat, Ministerul Transporturilor, Construcțiilor și Turismului
Domnul Aurel Băluț
Director general, Compania Națională de Autostrăzi și Drumuri Naționale din România — S.A.
București, România
Domnul Ștefan Petrescu
Director general, Ministerul Finanțelor Publice
București, România
Doamna Liliana Barna
Director general, Ministerul Transporturilor, Construcțiilor și Turismului
București, România
Doamna Alexandra Stan
Director, Compania Națională de Autostrăzi și Drumuri Naționale din România — S.A.
București, România
Domnul Adrianus Melkert
Director executiv, Banca Mondială

8

MONITORUL OFICIAL AL ROMÂNIEI, PARTEA I, Nr. 928/18.X.2005

REPUBLICĂRI
O R D O N A N Ț A G U V E R N U L U I Nr. 66/1997*)
privind regimul investițiilor străine în România, realizate prin cumpărarea de titluri de stat
Art. 1. — În înțelesul prezentei ordonanțe, termenii și
expresiile de mai jos au următoarele semnificații:
a) titluri de stat — înscrisuri care constituie datoria
publică a României, sub formă de bonuri, certificate de
trezorerie și alte instrumente cu scadențe de un an sau
până la un an, obligațiuni și alte instrumente cu scadențe
mai mari de un an, constituind împrumuturile statului, în
moneda națională și/sau în valută, pe termen scurt, mediu
și lung;
b) investiție de portofoliu — dobândirea de titluri de stat
de pe piețele organizate ale titlurilor de stat de către o
persoană fizică sau juridică nerezidentă, prin intermediari
autorizați în operațiuni cu titluri de stat;
c) investitori nerezidenți — persoane fizice sau juridice
nerezidente care investesc în România în titluri de stat;
d) intermediari autorizați în operațiunile cu titluri de stat pe
piața primară — bănci, societăți de valori mobiliare sau alte
instituții autorizate de Banca Națională a României să
participe pe piața primară a titlurilor de stat.
Art. 2. — (1) Investitorii nerezidenți pot achiziționa titluri
de stat de pe piața primară prin intermediari autorizați în
operațiuni cu titluri de stat pe piața primară, în condițiile
stabilite de Ministerul Finanțelor Publice, cu avizul prealabil
al Băncii Naționale a României și în conformitate cu
reglementările în vigoare privind tranzacțiile cu titluri de
stat.
(2) Tranzacționarea titlurilor de stat pe piața secundară
poate fi efectuată de persoanele nerezidente prin
intermediari autorizați de Banca Națională a României în
operațiuni cu titluri de stat.
(3) Participarea investitorilor nerezidenți pe piața titlurilor
de stat este autorizată prin prospectul de emisiune.
Art. 3. — Ministerul Finanțelor Publice va indica, prin
ordin al ministrului, acele serii de titluri de stat deschise
participării investitorilor nerezidenți.
Art. 4. — Dreptul de proprietate și tranzacțiile cu titluri
de stat sunt evidențiate prin înregistrările efectuate în

conformitate cu reglementările în vigoare privind tranzacțiile
cu titluri de stat.
Art. 5. — (1) Operațiunile de repatriere a capitalului
investit și a veniturilor realizate în urma investiției de
portofoliu obținute prin cumpărarea de titluri de stat se pot
efectua începând cu data decontării tranzacției.
(2) Tranzacțiile valutare cu privire la investițiile străine în
titluri de stat se vor supune reglementărilor privind
efectuarea operațiunilor valutare elaborate de Banca
Națională a României.
Art. 6. — Repatrierea investiției de portofoliu efectuate,
a veniturilor realizate din tranzacțiile cu titluri de stat se
efectuează în valută convertibilă, este liberă și nu face
obiectul impozitării în România.
NOTĂ:

Reproducem mai jos art. II—IV din Legea nr. 792/2001,
care nu sunt încorporate în textul republicat al Ordonanței
Guvernului nr. 66/1997.
îArt. II. — Referirile la titlurile de stat din Ordonanța de
urgență a Guvernului nr. 31/1997 privind regimul investițiilor
străine în România, publicată în Monitorul Oficial al
României, Partea I, nr. 125 din 19 iunie 1997, se elimină.
Art. III. — Operațiunile cu titluri de stat emise de
Ministerul Finanțelor Publice până la data intrării în vigoare
a Ordonanței Guvernului nr. 131 din 31 august 1998, al
căror termen de scadență se împlinește după această dată,
sunt supuse prevederilor legale în vigoare la data emiterii
lor.
Art. IV. — Ordonanța Guvernului nr. 131 din 31 august
1998 pentru modificarea Ordonanței Guvernului nr. 66/1997
privind regimul investițiilor străine în România, realizate prin
cumpărarea de titluri de stat, publicată în Monitorul Oficial
al României, Partea I, nr. 329 din 31 august 1998, se
abrogă.“

*) Republicată în temeiul art. V din Legea nr. 792/2001 pentru aprobarea Ordonanței Guvernului nr. 66/1997 privind regimul investițiilor străine
în România, realizate prin cumpărarea de titluri de stat, publicată în Monitorul Oficial al României, Partea I, nr. 23 din 16 ianuarie 2002, dându-se
textelor o nouă numerotare.
Ordonanța Guvernului nr. 66/1997 a fost publicată în Monitorul Oficial al României, Partea I, nr. 226 din 30 august 1997, și, ulterior adoptării,
a mai fost modificată prin Ordonanța Guvernului nr. 131/1998 pentru modificarea Ordonanței Guvernului nr. 66/1997 privind regimul investițiilor străine în
România, realizate prin cumpărarea de titluri de stat, publicată în Monitorul Oficial al României, Partea I, nr. 329 din 31 august 1998, respinsă prin
Legea nr. 761/2001, publicată în Monitorul Oficial al României, Partea I, nr. 23 din 16 ianuarie 2002.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 928/18.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063402]
ISSN 1453—4495

